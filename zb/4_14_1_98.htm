<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_97.htm"><b>Prethodni dokument</b></a></TD><TD><a href="4_14_1_99.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 98</strong></p>
<p align="center"><strong>NAREĐENJE MAJORA ZAHARIJA OSTOJIĆA OD 6. JUNA 1942. KAPETANU PAVLU ĐURlŠlĆU ZA IZVOĐENJE   ZAVR{NIH AKCIJA PROTIV   PARTIZANSKIH JEDINICA   U SANDŽAKU I NA PODRUČJU PIVE<sup>1</sup></strong></p>
<p>Dragi Pavle,<sup>2</sup></p>
<p>Bio sam vam uputio Rudolfa i Kuklića<sup>3</sup> sa pismom, a trebali su da
  stignu do puk. g-na Stanišića.<sup>4</sup> Zbog iznenadnog napuštanja akcije
  Glišićeve, zbog N.V.<sup>5</sup> situacija se izmenila na d.[esnoj] obali Tare.<sup>6</sup>
  Da bi se komunisti tukli i akcija završila, odredio sam majora g.
  Baćovića za k.ta, a Perh.[ineka] za nač. štaba da rukovode operacijama
  na desnoj obali Tare do završetka. Šaljem Vam Kuklića koji će Vam sve
  uručiti i izložiti. Naredio sam Bać.[oviću] i Perh.[ineku] da se
  sporazumeju u pogledu rada sa Vama i da se postaraju da izbiju na teren
  pre nego vi na Donje Crkvice. Ako se u ovome uspe, onda bi komunisti
  bili potpuno opkoljeni i tučeni. Puk. Bajo<sup>7</sup> treba da dejstvuje levom
  obalom Pive ka Gackom i spreči odlazak k.ta<sup>8</sup> u Herc.[egovinu] a takođe
  da se izbegne dolazak Italijana na Sinjajevinu, što je vrlo važno za
  naš budući rad. Vi gledajte da posednete stalnim garnizonom Savnik i
  Zabljak i ne dozvolite Ital.[ijanima] da se tu nastane.</p>
<p>Vrlo je važno da izdejstvujete od Italijana dobijanje N.V. i
  Prijepolje, a ako možete i Sjenice i Brodareva, jer je to od velikog
  značaja za dobijanje pomoći iz Srbije, koja je već na putu kao i naše
  veze sa Srbijom. Upotrebite za ovo sve snage da uspete ali lično ne
  odlazite kod Ital.[ijana] već samo pišite i radite preko posrednika.</p>
<p>Čim se izbije na Pivu, uputite lake leteće odrede ka Hercegovini,
  razume se ako komunisti umaknu, a potom ćemo gledati da se sastanemo
  ili kod mene ili na Sinjajevini, jer je i to važno, ali se sada za
  vreme akcije vi ne odvajajte.</p>
<p>Sa Baćovićem i Perhinekom udesite svetlosne signale za održavanje
  međusobne veze, a ustanovite i kurirsku vezu preko Lever Tare i
  Kosanice, kojim putem šaljite i meni izveštaje.</p>
<p>Naredio sam da vaša stanica pređe u Mojkovac, a najbolje bi bilo da
  bude stalno uz vas, kako bi nas hitno mogli izveštavati o toku akcije.</p>
<p>Bojović, koga ste dobro predvideli za srez Šavnik, treba da ostane
  uz Baćovića dok se ne izbije na Hum, a posle može doći na određeno
  mesto.</p>
<p>Uredite pitanje veze sa puk. Bajom. Šta je sa Đokom?<sup>9</sup> Čuo sam da je
  već na frontu. Zauzeti deo teritorije hitno organizujte da se spreči
  povratak komunista.</p>
<p>Javite se opširnije.</p>
<p>Sve ostalo po ranijem pismu.</p>
<p align="center">Vaše heroje i vas srdačno pozdravlja i želi vam puno uspeha.</p>
<p align="center">6/VI 42</p>
<p align="center">POLOŽAJ</p>
<p align="center">vaš Čika Branko</p>
<b class=medtxt><p><sup>1</sup>&nbsp; Kopija originala (pisana olovkom, preko indiga, ćirilicom) u Arhivu VII, :a, k. 231, reg. br. 1/1 (BH-X-1).</p>
<p><sup>2</sup>&nbsp; Durišić.</p>
<p><sup>3</sup>&nbsp; Mirko, poručnik.</p>
<p><sup>4</sup>&nbsp; i 7 Bajo Stanišić.</p>
<p><sup>5</sup>&nbsp; Nova Varoš.</p>
<p><sup>6</sup> Vidi dok. br. 93, 94, 95 i 97. </p>
<p><sup>8</sup> Komunista.</p>
<p><sup>9</sup> Draža Mihailović.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_97.htm"><b>Prethodni dokument</b></a></TD><TD><a href="4_14_1_99.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>
