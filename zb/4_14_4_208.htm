<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_207.htm"><b>Prethodni dokument</b></a></TD>
<TD><a href="4_14_4_209.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 208</strong></p>
<p align="center"><strong>ZAPOVEST ŠTABA VRHOVNE KOMANDE OD 30. APRILA 1945. 
NEPOSREDNO POTČINJENIM ŠTABOVIMA ZA PREBACIVANJE JEDINICA SA PODRUČJA JUŽNO 
OD BANJALUKE NA TERITORIJU JUGOISTOČNO OD DRUMA TRAVNIK—ZENICA1</strong></p>
<p align="center">S T A B VRHOVNE KOMANDE</p>
<p align="center">O. Br. 340 30 aprila 1945/god.</p>
<p align="center">Položaj U 01 časova</p>
<p>ZAPOVEST</p>
<p>Sa sadašnje prostorije u toku 30 aprila i 1 maja t.g. sve naše snage ima da 
se prebace preko puta Travnik — Zenica. Pošto je korpus Neška Nedića 
zaostao to će on sledovati u ešelonu pozadi za glavnim snagama.</p>
<p>18 komunističkih brigada još i jedan odred u toku 29 aprila bili su na 
Velikom Magarcu k. 1006 severno od s. Jezera a 19 i 1 brigada bile su na 
Petrovom Polju 5 kilom, zapadno od Kruševo Brdo. To je sve što za sada imamo 
podataka o komunističkim snagama.2</p>
<p>Za izvršenje ovoga pokreta, — NAREĐUJEM:</p>
<p>1. DESNA kolona: Cersko-Majevička grupa korpusa potpukovnik Račić. Kreće 
30 ovog meseca u 4 časa u jutro pravcem: leva obala r. Vrbanje jugozapadno od 
Zmajevca — Kverkuša — Vukove Poljane 1556-s. G. Višnjevo — s. D. Višnjevo 
— s. Dub gde će zanoćiti. Na dan 1. maja t.g. pro-dužava pokret pravcem: s. 
Poljanice, s. Maline istočno od s. Gučja Gora 1. k. istočno od s. Radojčići, 
istočno od s. Cif luk — s. Brankovac istočni deo s. Riječica — prelazi 
prugu drum i r. Lašvu naspram s. Gladnika, — s. Gladnik istočni deo s. Balić 
— zapadno od Gradina 968 — zapadno od Gola Kosa 919- s. G. Večeriska, gde 
se hvata Kruščičke planine.</p>
<p>2. SREDNJA kolona: deo Garde, Šumadijski korpus, Vrhovna komanda, ostatak 
Garde i Posavci na dan 30 o.rn. u 5 časova jutra polazi pravcem: Kverkuša — 
Vukove Poljane — Vijalovica 1529 — s. Gluha — s. Bukovica — gde prelazi 
na levu obalu r. Bile dalje produžava sve do s. Orahovo gde će zanoćiti i na 
dan 1 maja produžiti marš duž leve obale r. Bile sve do s. Zabilja tu prelazi 
na desnu obalu r. Bile i prelazi žel. prugu drum i r. Lašvu na najpogodnijem 
mestu severno od s. Mali Mošunj odatle produžava na V. Mošunj i preko Huma 
744 hvata se Kruščičke planine.</p>
<p>4. LEVA kolona: Komandant pukovnik Dragutin Kese-rović. Sastav kolone: 
Avalski i korpus Keserovića. Na čelu kreće Avalski korpus. Na dan 30 aprila 
t.g. kreće u prvo vre-me sa srednjom kolonom sve do Vijalovice 1529 gde će se 
prikupiti cela srednja i leva kolona i odatle će biti upućena leva kolona na 
svoj pravac i to: s. Gluha — s. Bukovica — Planina 1226 — Skomorje selo 
— Vis 1131 gde će i zanoćiti. Na dan 1. maja t.g. produžava marš pravcem: 
s. Orašac — s. Đu-klo — k. 800 1 km. zapadno od sela Šušani — s. Plavčići 
— Greben iznad sela — s. Grahovčići — Pecarnice 964 — Milo-vac — s. 
Brdo — s. Jardol i u Jardolskome Polju u oblasti s. Viteza prelazi prugu reku 
Lašvu i drum produžava preko D. Večeriska na s. Gaćice i preko s. Baškaradi 
hvata se Kruščičke planine.</p>
<p>Skrenuti pažnju svima starešinama i svima vojnicima na veliku ozbiljnost 
ovoga manevra i zahtevati od svih najveće zalaganje naročito prilikom prelaza 
reka, drumova, železnica i savlađivanja svih prepreka. Nema ni skidanja ni 
oblačenja već se moraju reke savlađivati bez ikakvih priprema.</p>
<p>Komandanti kolona strogo će voditi računa o prikuplje-nosti svojih kolona i 
u vezi susednih kolona. Borba se ima primiti u sve strane sa punim zalaganjem i 
sa salamanjem svih otpora pošto su naše snage u odnosu na neprijateljske mnogo 
jače. Pri dolasku na r. Lašvu komandant desne kolone obratiće naročitu pažnju 
na pravac od Travnika, a komandant leve kolone na pravac od Zenice. Po potrebi 
obrazovaće i front za zatvaranje tih pravaca. Reka Lašva ima da se pređe 
jednovremeno sa svima kolonama.3</p>
<p>Dostavljeno: Keseroviću, Račiću Kalabiću, Smiljaniću, Trifkoviću, Nediću 
depešom/majoru Nešiću</p>
<p align="center">Načelnik Štaba Vrhovne</p>
<p align="center">Komande</p>
<p align="center">Armiski djeneral,</p>
<p align="center"><strong>Draža Mihajlović</strong> s.r.</p>
<p align="center">Žig Komande Jugoslovenske vojske u otadžbini.</p>
<p>&nbsp;</p>
<p>1&nbsp; Prepis originala (pisanog na mašini, latinicom) u Arhivu VII, Ca, k. 
6, reg. br. 19/5 (VK-V-560).</p>
<p>2&nbsp; Radi se o jedinicama 53. divizije (18. i 19. brigade i Uzlomački NOP 
odred) 3. udarnog korpusa NOVJ.</p>
<p>3 Po ovoj zapovesti nisu pronađeni četnički izveštaji. Njihove jake snage 
su, posle dvodnevnog prebacivanja 8, maja 1945. kod s. Bradine prešle 
komunikaciju Sarajevo—Konjic i prebacile se na prostoriju pl. Bjelašnica — 
s. Rakitnica — s. Umoljani. Jedinice 3. udarnog korpusa JA i jedna brigada 
KNOJ-a, uz sadejstvo avijacije, 9. maja su ih napale u kanjonu r. Ljute i r. 
Neretve i nanele im teške gubitke. Ono što je od tih četničkih snaga uspelo 
da se izvuče iz obruča i probije na pl. Zelengoru, 12. maja 1945. bilo je 
napadnuto od jedinica 3. korpusa i 3. divizije KNOJ-a u rejonu r. Sutjeske i s. 
Zakmura. Oko 300—400 četnika uspelo je da se izvuče i rasturi na prostoriji 
od pl. Zelengore do r. Prače, dok su ostali bili, uglavnom, zarobljeni ili uništeni. 
Draža Mihailović i neki članovi njegovog štaba uspeli Su tada da se izvuku, 
ali su i oni marta 1946. pohvatani i kasnije izvedeni na sud. Sve do pada u ruke 
organa bezbednosti, Draža Mihailović je pokušavao da okupi, organizuje i 
povede svoje sledbenike u borbu protiv nove Jugoslavije. Plan borbe Draža 
Mihailović je izneo u »Opštoj direktivi« br. 400 od 15. juna 1945. Ona 
glasi:</p>
<p>»Opšta direktiva:</p>
<p>Opšta akcija protiv komunista u Srbiji je već otpočela.</p>
<p>Prema sadašnjoj situaciji u Jugoslaviji i u svetu, mi moramo na-staviti 
borbu za oslobođenje naroda od komunističke tiranije.</p>
<p>Dobar deo savezničke — amerikanske i engleske — štampe žestoko napada 
Tita, što je dokaz da će one preduzeti sve da ga sruše, te zbog toga mi 
moramo biti što aktivniji.</p>
<p>Za ovaj rad.—&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>NAREĐUJEM:</p>
<p>1)&nbsp; Odmah otpočeti, t.j. nastaviti rad na buđenju nacionalne svesti u 
narodu. Ovaj rad vršiti uglavnom noću, održavajući po selima ili u njihovim 
neposrednim blizinama sastanke i konferencije sa istaknutijim i viđenijim domaćinima.</p>
<p>U svakom selu, gde eventualno ne postoje naši poverenici, iste odmah 
organizovati i ubuduće njihov broj povećavati.</p>
<p>Narodu objašnjavati na skupovima i preko poverenika, da naši saveznici 
Englezi i Amerikanci, neće dozvoliti da Jugoslavija ostane pod krvavim terorom 
Tita i da će saveznici sve upotrebiti da ojačaju naš pokret i da ga pomognu. 
Možemo očekivati, da će saveznici eventualno i svojim oružanim snagama 
intervenisati u Jugoslaviji, kako su to svojevremeno učinili u Grčkoj. Ali u 
svakom slučaju, Savezničke će komisije biti prisutne za vreme plebiscita u našoj 
zemlji. Za vre-jne plebiscita, glasanje će biti tajno, pa narodu objasniti, da 
nema ničega da se plaši, da svoj glas dade tamo, gde treba.</p>
<p>Mi moramo sve izdržati, pošto smo i posle sloma nacizma i fašizma u 
Evropi, ostali pod okupacijom crvenog terora.</p>
<p>2)&nbsp; &nbsp;Odmah sve preduzeti, da se komunističke milicije i odbori 
pridobiju i da rade za nas, ili u najgorem slučaju pridobiti pojedine članove 
ovih. U buduće ne dozvoliti formiranje novih komunističkih milicija.</p>
<p>3)&nbsp; &nbsp;Muslimanima ne dozvoljavati povratak u njihova napuštena 
sela, pošto su nesigurni i što se i sada ponašaju prema nama kao i pod ustašama 
1941. god.</p>
<p>4)&nbsp; Gde se god može, organizovati za našu stvar i Hrvatske i samo 
potpuno iskrene muslimanske mase.</p>
<p>5)&nbsp; Na svojoj teritoriji odmah otpočnite sa napadima. Napade vršiti na 
sve saobraćajne veze (drumove, železničke pruge, telefonske linije i t. sl.), 
uništavati komunističke manje posade, patrole, kurire itd.</p>
<p>Prema komunističkim simpatizerima biti nemilosrdan, pošto su nam oni naneli 
velikog zla.</p>
<p>Ispred jačih komunističkih snaga se sklanjati a samo napadati slabije i gde 
je samo siguran uspeh.</p>
<p>Po celoj teritoriji vršiti krstarenje i ne dozvoliti koncentracije jačih 
komunističkih snaga, na koji će se način izbeći uništenje naših delova.</p>
<p>Odmah uspostavite i u buduće stalno održavajte veze sa svima susedima, 
kojima prenesite ovu opštu direktivu za rad, naglašujući da je u Srbiji opita 
akcija počela.</p>
<p>Gde su god Vaše susedne jedinice neaktivne, akcije protiv komunista vršite 
svojim jedinicama i na teritorijama ovakovih jedinica, kako bi se i one naterale 
na aktivan rad.</p>
<p>S' verom u Boga, za Kralja i Otadžbinu!</p>
<p>Čika Đoka«</p>
<p>(Arhiv VII, Ča, k. 6. reg. br. 25/5: primerak »Opšte direktive« upućen 
od »Čika Đoke« komandantu 1. rogatičke brigade, pisane na obrascu ratnog 
bloka jugoslovenske vojske, olovkom, latinicom, sa originalnim potpisom Draže 
Mihailovića).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_207.htm"><b>Prethodni dokument</b></a></TD>
<TD><a href="4_14_4_209.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
