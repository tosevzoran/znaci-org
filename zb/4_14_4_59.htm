<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_58.htm"><b>Prethodni dokument</b></a></TD>
<TD><a href="4_14_4_60.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST ŠTABA 4. GRUPE JURIŠNIH KORPUSA OD 
6.SEPTEMBRA 1944. KOMANDANTIMA 1, 3, 5. i 6. JURIŠNOG KORPUSA ZA NAPAD NA 1. 
PROLETERSKI KORPUS NOVJ</strong></p>
<p align="center">NA PROSTORIJI UZIČKA POŽEGA — UŽICE1</p>
<p align="center">ŠTAB</p>
<p align="center">ČETVRTE GRUPE JURIŠNIH KORPUSA JUGOSLOVENSKE VOJSKE U OTADŽBINI</p>
<p align="center">O. BR. Službeno</p>
<p align="center">6. septembra 1944 godine</p>
<p align="center">POLOŽAJ</p>
<p align="center">ZAPOVEST</p>
<p>Karta razmere 1 : 100.000 sekcija Užice.</p>
<p>Šesta lička divizija razbijena od naših trupa severno od Požege izvukla 
se na zapad opštim pravcem Uzice.2</p>
<p>Od Užica na zapad već su primećeni pokreti jačih neprijateljskih snaga u 
pravcu severozapada prema Drini.3</p>
<p>Postoji verovatnoća da neprijatelj teži da se izvuče prema</p>
<p>Drini.</p>
<p>Naše trupe još u toku današnjeg dana produžiće nadiranje za 
neprijateljem sa ciljem da ga u prostoru Požege i Užica tuku i ovladaju 
neposrednom okolinom koje će poslužiti kao baza za dalje naše operacije.</p>
<p>NAREĐUJEM:</p>
<p>1.&nbsp; — Desna kolona koju obrazuje treći jurišni korpus, polazi iz Požege 
u 12 časova i napada pravcem: vis Visibaba (412) — k. 502 — Pjevin Grob 
(577) — Serelj (651) — k. 584 — selo Sevojno — selo Krčagovo gde će na 
položaju Mendino Brdo zanoćiti.</p>
<p>2.&nbsp; — Leva kolona pod komandom majora Markovića sastavljena iz prvog 
i petog korpusa polazi iz sela Rupeljevo u 12 časova i napada pravcem: zaseok 
Drndari — vis Vršeljak— Gradina (932) — Milica Brdo (783) pa odatle preko 
kote 805 i Ograđena Lokva izbija na položaj Gajevi—Vidino brdo (773) gde će 
zanoćiti.</p>
<p>Ova kolona naročitu pažnju će obratiti na svoj levi bok, kako u toku marša 
tako i na prenoćištu.</p>
<p>Veza: radio veza svaki neparni čas počev od 15 časova zaključno do 19 časova.</p>
<p>Rezervu grupe obrazovaće korpus kapetana Miloševića (šesti jurišni 
korpus)4 čim treći korpus prođe Pjevin Grob i Se-relj. Rezerva će se kretati 
za trećim korpusom, a zanoćiće u selu Lokva.</p>
<p>Štab grupe za trećim korpusom.</p>
<p>Ishrana: rekvizicijom pribaviti hranu za danas iz sela kojima jedinice 
prolaze, a do mraka doturiće se hleb iz slagališta iz Čačka. Naknadno će 
biti naređeno gde će se hleb primiti.</p>
<p>Ranjenike upućivati u početku u Požegu, a iz Požege za našu bolnicu u 
Pranjane. U drugom delu marša uputiti ranjenike u Užice.</p>
<p>Napomena: drumom Požega selo Tvrdići Trešnjica Užice napadaju dva nemačka 
bataljona,5 koji polaze u napad u 11 časova iz Požege.</p>
<p>Na pravcu trećeg korpusa Pjevin Grob i vis Serelj već su posednuti od 
delova šestoga jurišnog korpusa. Ugovoreni znaci i znaci raspoznavanja kako su 
dostavljeni za danas.</p>
<p align="center">NA IZVRŠENJE!6</p>
<p align="center">M.P.7</p>
<p align="center">Komandant, major</p>
<p align="center"><strong>Drag. S. Račić</strong></p>
<p align="center">Načelnik Štaba, kapetan</p>
<p align="center"><strong>Neško Nedić</strong></p>
<p align="center">Dostavljeno: k-tu, I, III, V i VI jurišnog korpusa.</p>
<p>1 Original (pisan na mašini, ćirilicom) u Arhivu VII, Ča, k. 77, reg. br. 
51/3 (S-V-11309).</p>
<p>2 Vidi dok. br. 58.</p>
<p>3&nbsp; Reč je o pregrupisavanju jedinica 1. proleterskog korpusa po odluci 
Štaba korpusa da glavninu snaga ne angažuje na pravcu Požega, već da težište 
dejstva prenese severozapadno od Užica s ciljem da na tom pravcu razbije četničke 
jedinice i nastavi sa prodiranjem ka Maljenu i Suvoboru (P. Višnjić, ad., str. 
136).</p>
<p>4&nbsp; Vidi dok. br. 58, nap. 7.</p>
<p>5 Reč je o jedinicama nemačkog 5. policijskog puka.</p>
<p>6 Sa napadom na 6. proletersku diviziju započetim 5. septembra (vidi dok. 
br. 58) četničke snage su nastavile 6. septembra. Dejstvujući u duhu pomenute 
odluke Štaba 1. proleterskog korpusa, 6. divizija se, zadržavajući četnički 
napad aktivnom odbranom, povukla u rejon Ca-jetine, a odatle se 7. septembra 
prebacila severozapadno od Užica, dok su jedinice 1. proleterske divizije u 
ofanzivnim dejstvima izbile u rejon Jelove gore. Tada su i četničke jedinice 
težište svojih dejstava pre-nele u taj rejon i 8. septembra napale jedinice 1. 
proleterske divizije. Sutradan su njene jedinice i jedinice 6. divizije prešle 
u protivnapad i razbile četničku grupaciju (Zbornik NOR-a, tom I, knj. 12, 
dok. br. 2, 4, 85, 154 i 164; Oslobodilački rat, knj. 2, str. 278—281; P. Višnjić, 
n.d., str. 133—139).</p>
<p>7 Okrugli pečat: »Ministarstvo vojske, mornarice i vazduhoplov-stva 
Kraljevine Jugoslavije«.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_58.htm"><b>Prethodni dokument</b></a></TD>
<TD><a href="4_14_4_60.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
