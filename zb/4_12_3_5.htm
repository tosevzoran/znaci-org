<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_4.htm"><b>Prethodni dokument</b></a></TD>
<TD><a href="4_12_3_6.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>DESETODNEVNI IZVEŠTAJ 718. PEŠADIJSKE DIVIZIJE OD 6. 
JANUARA 1943. O VOJNO-POLITICKOJ SITUACIJI, BORBAMA PROTIV SNAGA NOV I POJ, 
DIVERZIJAMA NA PRUGAMA I OBOSTRANIM GUBICIMA U BOSNI[1]</strong></p>
<p align="center">Poverljivo</p>
<p align="center">Ic, rezervni Primerak[2]</p>
<p align="center">Div. St. Qu., 6. 1. 1943.</p>
<p align="center">718. peš. divizija&nbsp;</p>
<p align="center">Odelj. Ic &nbsp;</p>
<p align="center">Br. 59/43. pov.</p>
<p align="center">IZVEŠTAJ O SITUACIJI</p>
<p align="center">za period od 26. 12. 1942. do 6. 1. 1943.</p>
<p>Izvori obaveštenja: izveštaji jedinica,</p>
<p>izveštaii Abvera ]</p>
<p>, , , . . ,, .. ne mogu se proventi hrvatski izveštaji )</p>
<p>Karta 1:200.000 I — OPŠTE:</p>
<p>Susedstvo komunističkog područja, koje je navedeno u poslednjem izveštaju 
i koje se nalazi na jugozapadnoj granici divizijske zone, i nadalje se zapaža 
na neugodan način.Napregnuta privredna situacija u „Titovoj državi&quot;[3] 
prisiljava komuniste da neprekidno preduzimaju pljačkaške pohode u susedna 
područja da bi na taj način pljačkom došli do životnih potreba i oružja 
kako bi mogli lakše izdržati do kraja zime i ojačati svoje naoružanje za 
sle-deću godinu. Uspesi u prošlosti stalno oživljavaju njihov ofanzivni 
duh.Izgleda kao da ih posebno draže uporišta koja posedaju samo hrvatske oružane 
snage ili ustaše, pošto su upravo tamo bez muke mogli doći do plena u hrani i 
oružju. Pri tome se ispoljava taktika da se iz zauzetog objekta ne prodire 
odmah dalje već da se mesto od neprijatelja najpre obezbedi, kako bi se pre 
svega plen mogao skloniti na sigurno mesto. Napadi u obliku prepada na uporišta 
sa nemačkom posadom očito se izbe-gavaju i preduzimaju verovatno tek nakon brižljive 
pripreme.</p>
<p>Zapadno od Jajca traje pritisak komunista kao i pre. Time očigledno 
nameravaju da vežu posadu na položajima oko Jajca, kako bi omogućili prolazak 
drugih komunističkih snaga severno od Jajca na istok. Takva pojačanja su se 
sjedinila u rejonu jugoistočno od Kotor--Varoša sa 3. udarnom divizijom [NOVJ] 
koju su, nakon njenog prodora u dolinu Bosne, nemačke jedinice potisnule prema 
severozapadu. Ojačana artiljerijom, ova jaka grupa je prodirala ka severoistoku 
i 2. 1. 1943. zauzela Teslić.[4] Nemačke protivmere su sprečile dalje 
napredovanje do životno važne železničke pruge u dolini Bosne i do 
industrijskih postrojenja koja se tamo nalaze, i prinudile neprijatelja da 5. 1. 
1943. napusti Teslić.</p>
<p>Hrvatske položaje severno od potoka Usore zauzeli su komunisti.</p>
<p>Jedna druga grupa, jačine oko 500 ljudi, dolazeći preko Vlašić-planine 
probila se kod mesta Turbe (7 km zapadno od Travnika) u pravcu juga i dalje 
prodirala u jugozapadnom pravcu. Treba pretpostaviti da ova grupa teži 
uspostavljanju veze sa komunistima koji se nalaze jugozapadno od Jajca.</p>
<p>Nezavisno od toga, na Travnik su bezuspešno napali de-lovi jedne veće 
komunističke grupe koja je sa juga prodrla u područje Rastova (20 km južno od 
Travnika). Nakon što su opljačkale Busovaču (22 km jugoistočno od 
Travnika),[5] grupe, koje imaju karakter bandi, prodiru prema Fojnici (14 km južno 
od Busovače), koju ugrožavaju i slabije snage iz pravca Rastova. Pri tome se 
svuda može uočiti težnja da se bliže privuku železničkoj pruzi Sarajevo 
— Brod.</p>
<p>Komunističku grupu koja je našom akcijom na Majevici potisnuta preko rejona 
Šekovići na jugozapad, razbili su pravoslavni dobrovoljci Save Derikonje na 
dva dela.[6]</p>
<p>&nbsp;Jedan deo ove grupe prodire na jugozapad u pravcu&nbsp;Vareša (34 km 
severno — severozapadno od Sarajeva),drugi je potisnut u Romaniju. Izgleda kao 
da i ova grupa traži vezu sa onom u Rastovu, no dosad se nije moglo&nbsp;zapaziti 
da postoji zajedničko rukovodstvo ovih obeju grupa.</p>
<p>II — POJEDINOSTI:</p>
<p>Rejon Sarajevo:Likvidacijom komunističke ćelije u Sarajevu hrvatska 
policija je otkrila velik deo komunističkog pokreta i or ganizacija, u čijem 
su rukovodstvu delovali uglavnom&nbsp;intelektualci. Među uhvaćenima nalaze se 
inženjeri, srednjoškolski profesori, advokati, maturanti i viši činov-nici.</p>
<p>Slabije komunističke grupe prodrle su severoistočno od Sarajeva do Vranja 
(11 km severoistočno od Sarajeva) i njih su pravoslavni dobrovoljci Derikonje 
potisnuli na istok.</p>
<p>31. 12. prodrla je jaka komunistička grupa pravcem na železničku liniju 
zapadno blizu Sarajeva. Dovučena pojačanja pravoslavnih dobrovoljaca Save 
Derikonje i [sa] Romanije su uspela da pomenutu grupu zadrže i da je potisnu na 
sever.</p>
<p>Rejon Romanija — Rogatica — Vlasenica</p>
<p>Prema hrvatskim izveštajima, severno od Rogatice došlo je do borbe između 
pravoslavnih dobrovoljaca i komunista koji su hteli da prodru na jug. Njih su 
pravoslavni dobrovoljci Kovačevića odbacili na sever.[7]</p>
<p>Kod Žeravice (16 km istočno — severoistočno od Olova) komunisti su izvršili 
prepad na putnički voz, opljačkali ga, a lokomotivu i 5 vagona zapalili. Isto 
tako je razoren jedan železnički most. Prekinut železnički saobraćaj.</p>
<p>Vođa pravoslavnih dobrovoljaca na Romaniji Kosorić[8] stavio se na 
raspolaganje za borbu protiv komunista.</p>
<p>Hrvati izveštavaju o nekih 2000 komunista severno od Romanije u rejonu 
Kostreša (20 km severoistočno od Sarajeva) — Dragoradi (7 km južno od 
Olova).</p>
<p>Prema hrvatskim izveštajima, komunisti su razoružali žandarmerijsku 
stanicu Kalimanići (13 km severno od Rogatice). 6 žandarma je zarobljeno i 
opet pušteno na slobodu. Komandir stanice se priključio komunistima.</p>
<p>Savo Derikonja namerava da se nakon dovođenja pojačanja i dalje sopstvenim 
snagama bori protiv komunista u rejonu severno od Sarajeva i na Romaniji.</p>
<p>Iz Zaklopače (6 km istočno od Vlasenice) je javljeno o borbama hrvatske žandarmerije 
sa jakom komunističkom grupom.</p>
<p>Rejon Olovo — Kladari]:</p>
<p>Jake komunističke snage koje su pored Olova prolazile na jug probile su 
odbrambeni front pravoslavnih dobrovoljaca uprkos njihovog žestokog otpora. 
Ipak su komunisti razbijeni u dva dela, od kojih je čelna grupa prodrla 19 km 
severozapadno od Sarajeva, a druga je izviđala jugoistočno u pravcu Romanije.</p>
<p>Prema hrvatskim izveštajima, grupa pravoslavnih dobrovoljaca Borka Radovića 
vodi borbu protiv komunista kod sela Kruševci (4 km severozapadno od Knežine).[9]</p>
<p>Rejon Tuzla — Majevica:</p>
<p>Čišćenjem rejona Tuzla — Zvornik koje su sprovele ne-mačko-hrvatske 
jedinice, potisnuta je komunistička grupa sa područja Majevice na jug. Prema 
dosad nepro-verenim izveštajima Hrvata, u ovim borbenim dejstvima su poginuli 
Kerović[10] i srpski kapetan Slobodan[11] Dam-janović („Leko&quot;).</p>
<p>Rejon Bijeljina:</p>
<p>Prema nepotvrđenim hrvatskim izveštajima, pokušala je jedna komunistička 
grupa da kod Žeravinca (18 km se-verno od Bijeljine) pređe preko Save na jug. 
Odvoženje žetvenih rezervi sprovodi se po planu.</p>
<p>Rejon Doboj — Ozren:</p>
<p>Na dan 26. 12. 1942. kod Karanovca (16 km istočno — jugoistočno od Doboj 
a) iskočio je, uz materijalnu štetu, teretni voz usled popuštanja koloseka.</p>
<p>Rejon Teslić:</p>
<p>Nastupajući sa zapada, 3. udarna divizija je na dan 2. 1. 1943. rano u 05,00 
časova, zauzela Teslić.[12] Dva bataljona hrvatskih oružanih snaga[13] i 
jedan odred dobrovoljačke milicije, kao i haubičku bateriju od 100 mm, 
komunisti su većim delom razoružali i zaplenili 3 haubice. Hrvatski komandant 
pukovnik Binder je pao u ropstvo, komandant bataljona major Ludvig je poginuo. 
Samo su neznatni ostaci stigli u Tešanj. Odmah nakon zauzimanja, komunisti su 
železnicom odvezli u pravcu Pribinića (14 km zapadno od Teslica) znatan plen u 
namirnicama, oružju i drugom materijalu. Velika pilana je uništena. Komunističke 
predstraže nalaze se kod Mrko-tića (5 km severoistočno od Teslica) i Raduše 
(9 km istočno od Teslica). Razorena je železnička pruga od Teslića prema 
zapadu. Zbog nemačkih protivmera, neprijatelj je 5. 1. evakuisao Teslić, koji 
su zaposele nemačke jedinice. Glavnina nepriiatelja otišla je preko Kamenice 
(12 km južno — jugoistočno od Teslica) u pravcu Blatnice (20 km južno od 
Teslića). Prema hrvatskim izveštajima, jača komunistička grupa nastupa 
pravcem Žepče — Zavidovići.</p>
<p>Rejon Travnik:</p>
<p>Komunisti su uništili eksplozivom železnički most jugozapadno uz samo 
Turbe i prepilili oko 100 stubova za električni vod, što je mirno posmatrala 
hrvatska posada iz bunkera. Prilikom svog prolaska komunisti su zapalili i 
veliku pilanu i eksplozivom uništili električnu centralu i vodovod. Prema 
hrvatskom izveštaju, komunistička grupa kod Rastova (20 km južno od Travnika) 
dostigla je jačinu od 2000 ljudi.</p>
<p>Nadalje treba da se u rejonu severno od Travnika nalaze sledeće komunističke 
brigade:</p>
<p>1.&nbsp; hercegovačka brigada u Gluhoj Bukovici (13 km severno od Travnika),</p>
<p>2.&nbsp; hercegovačka brigada u Orahovici (18 km severoistočno od 
Travnika),</p>
<p>4. krajiška brigada u Gostilju</p>
<p>(16 km severozapadno od Travnika),</p>
<p>1. dalmatinska brigada u nastupanju od Pećina (11 km jugozapadno od 
Travnika) na istok.</p>
<p>Noću od 2. na 3. 1. 1943. komunisti su bez uspeha napali na Travnik sa svih 
strana.14</p>
<p>Rejon Jajce:</p>
<p>Severno od Jajca transporti namirnica i municije na to-varnim grlima u pravcu 
Bešpelj — Barevo — Magaljdol (8 km severno od Jajca). Prema priznanicama, 
overenim pečatima, na dan 24. i 25. 12. u Barevu su se nalazili 1. bataljon 7. 
hrvatske narodnooslobodilačke brigade i Štab 1. udarnog bataljona 3. divizije 
NOVJ „Šolja&quot;.[15] U Bešpelj u je stalna posada od 60 komunista sa 
mitraljezom i teškim minobacačem.</p>
<p>Rejon nemačko-italijanska interesna granica:</p>
<p>Na dan 29. 12. 1942, nakon artiljerijske pripreme (oko 300 hitaca iz 3 oruđa 
i 2 minobacača), komunisti su jednim tenkom napali na Kupres.[16] Hrvatske 
jedinice su odbile napad i zaplenile tenk, 13 sanduka municije, 3 mitraljeza, 2 
puškomitraljeza i više pušaka. Komunisti su se povukli u pravcu Blagaja (8 km 
severozapadno od Kupresa).</p>
<p>Na dan 30. 12. 1942. ustaše su odbile jednočasovni napad na Bugojno.</p>
<p>III&nbsp; &nbsp;— SABOTAŽA U MESECU DECEMBRU 1942:</p>
<p>Sabotaža na železnici: 8 (Turbe — D. Vakuf, 3 km i. [stočno] od. Broda, 
Karanovac dvaput, Nemila, Vranduk, 10 km južno od Jajca, šumska železnica 
Olovo).</p>
<p>Zeleznički mostovi: 1 (Žeravice).</p>
<p>Sabotaža na sredstvima veze: 3 (Turbe, Nemila, Vranduk).</p>
<p>Druge sabotaže: Električna centrala i vodovod u Turbetu uništeni 
eksplozivom, pilana Turbe spaljena, strugara Teslić spaljena.</p>
<p>IV&nbsp; — GUBICI U MESECU DECEMBRU 1942:</p>
<p>Sopstveni gubici:</p>
<table frame="box" rules="all" border="0">
  <tbody>
    <tr>
      <td>
        <p>poginulo</p>
      </td>
      <td>
        <p>19,</p>
      </td>
    </tr>
    <tr>
      <td>
        <p>ranjeno</p>
      </td>
      <td>
        <p>44,</p>
      </td>
    </tr>
    <tr>
      <td>
        <p>nestalo</p>
      </td>
      <td>
        <p>—</p>
      </td>
    </tr>
    <tr>
      <td>
        <p>Hrvatski gubici:</p>
      </td>
      <td>&nbsp;</td>
    </tr>
    <tr>
      <td>
        <p>poginulo:</p>
      </td>
      <td>
        <p>139,</p>
      </td>
    </tr>
    <tr>
      <td>
        <p>ranjeno: -</p>
      </td>
      <td>
        <p>99,</p>
      </td>
    </tr>
    <tr>
      <td>
        <p>nestalo:</p>
      </td>
      <td>
        <p>461,</p>
      </td>
    </tr>
    <tr>
      <td>
        <p>zarobljeno:</p>
      </td>
      <td>
        <p>1</p>
      </td>
    </tr>
  </tbody>
</table>
<p>Neprijateljski gubici: mrtvih:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;104,</p>
<p>ranjenih: veći broj, zarobljeno:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;3.</p>
<p>V — IZ NEPRIJATELJSKIH DOKUMENATA I SASLUŠANJA:</p>
<p>Naređenja su poverljivi dokumenti i smeju se saopštiti samo komandantu. Tek 
1—2 dana pre akcije smeju se razrađivati zajedno sa članovima štaba.</p>
<p>Nijednom borcu ne srne se saopštiti naziv i sedište štaba.</p>
<p>Zarobljenike nakon zarobljavanja ne treba izvesti pred komandu divizije, pošto 
ona nema ratnog suda. Zbog toga zarobljenike treba predavati najbližem ratnom 
sudu. Nijednog zarobljenika ne treba odmah pustiti na slobodu. Najpre ih treba 
odvesti u pozadinu i tamo politički obraditi. Tek tada se mogu osloboditi.</p>
<p>Zapreke na putu treba izraditi širine 6—8 m i dubine 3 m kako bi stvarale 
prepreku za tenkove.</p>
<p>Streljanja zarobljenika smeju se izvršiti samo sa odobrenjem divizije.</p>
<p>U svakom osvojenom gradu 2. ili 3. dan treba održati 1—2 pozorišne 
priredbe. Na njih pozivati stanovništvo.</p>
<p>Muzika, koja je u poslednje vreme bila kod 14. brigade, sada je direktno potčinjena 
komandi 3. divizije. U sastavu ima 26 ljudi.</p>
<p>U Glamoču se nalazi veća bolnica i hirurška ekipa. Kada se bolesnici ne 
mogu uputiti u Bosanski Petrovac u cen-tralnu bolnicu, primaju se u Glamoču.</p>
<p>Među komunistima je izbio tifus. Kao protivmera dode-ljen je svakoj brigadi 
jedan srpski kazan, u kome se dvaput sedmično mora iskuvavati sve rublje 
komunista.</p>
<p>Komunisti ne smeju dobijati alkohol za vreme borbe i 3 dana nakon zauzimanja 
nekog grada. Ako se odmah nakon akcije naiđe na pijane vojnike, moraju se 
pozvati na odgovornost komandant bataljona i politički komesar.</p>
<p>Sa odećom stoji kod partizana veoma loše. Prilikom borbi oko Jajca i 
nadiranja pojedinih brigada u pravcu Turbeta, samo kod jednog bataljona smrzlo 
se na straži 5 ljudi.</p>
<p>U batalj onima i četama izdaju se dnevno 2 obroka i to pre podne i uveče. 
Pre podne obično samo čorba, naveče i meso. Da bi se nabavilo dovoljno hrane, 
divizija dode-ljuje brigadama određene rejone za pljačku. Tako je 14. brigadi 
prilikom njenog nastupanja na Jajce dodeljen reion Stuona — Perućica — 
Vranić i Sokolac. Svaka brigada mora uvek imati kod sebe rezervne hrane za 3 
dana.</p>
<p>Pojedinim brigadama dodeljuje se municija za svaku akciju. 3. diviziji je 
dodeljeno 1.000.000 metaka za akciju protiv Jajca. Kada brigada nije na borbenom 
zadatku, svaki borac srne imati kod sebe samo 50 metaka. Preostalu municiju 
treba predati štabu brigade.</p>
<p align="center">Dostavljeno u konceptu.</p>
<p align="center">Za komandu divizije prvi generalštabni oficir</p>
<p align="center"><strong>Gajtner </strong>generalštabni major</p>
<p>1Snimak originala (pisanog na mašini) u AVII, NAV—T-315, r. 2271, s. 
1255—60.</p>
<p>2Dopisano rukom.</p>
<p>3U originalu „Reich des Tito&quot;.</p>
<p>4&nbsp; i 12Vidi dok. br. 3.</p>
<p>5&nbsp; i 14Domobransko uporište u s. Busovači (kod Travnika) posle osmočasovne 
borbe zauzela je 1. dalmatinska udarna brigada 3. udarne divizije NOVJ i porušila 
put Sarajevo—Travnik (tom IV, knj. 9, dok. br. 44, 171, 172 i 181).</p>
<p>6&nbsp; Reč je o prodoru 6. istočnobosanske NOU brigade na Romaniju. Počev 
od 27. decembra 1942. pa tokom narednih dvadeset dana ona je prokrstarila 
Romaniju, Glasinac, Ozren i Zvijezdu i tom prilikom razbila delove četničke 
Sarajevske brigade Romanijskog korpusa pod komandom Save Derikonje (tom IV, knj. 
8, dok. br. 252, knj. 9, dok. br. 181 i 193, knj. 11, dok. br. 140; R. Petovar, 
Šesta proleterska istočnobosanska brigada, VII, Beograd, 1951, str. 
113—121).</p>
<p>7U tom rejonu je dejstvovala četnička Kalinovička brigada Drinskog korpusa 
pod komandom Koste Kovačevića.</p>
<p>8Radivoje, komandant četničke 2. romanijske brigade.</p>
<p>9Odnosi se na četnički Knežinski bataljon Vlaseničke brigade.</p>
<p>10Rađivoje, majevički vojvoda</p>
<p>11Pogrešno: treba Stevan.</p>
<p>13Ovi bataljoni su pripadali domobranskoj 4. pukovniji.</p>
<p>15Ova divizija nije imala takav naziv. Verovatno se radi o grešci nastaloj 
prilikom kucanja i treba da piše „Šolaja&quot;. Međutim, 9. krajiška 
udarna brigada „Simo Solaja&quot; formirana je tek 22. januara 1943. godine, 
ali je u periodu o kojem je reč u ovom dokumentu u 3. krajiškom NOP odredu bio 
jedan bataljon pod imenom „Solaja&quot;.</p>
<p>16Napad na Kupres su izvele 2. proleterska i 2. dalmatinska udarna brigada 2. 
proleterske udarne divizije NOVJ, ali ga, i pored velikih gubitaka, nisu zauzele 
zbog intervencije delova ustaškog 5. stajaćeg zdruga iz Bugojna (AVII, a. NDH, 
k. 56, reg. br. 14/2; tom IV, knj. 8, dok. br. 220, 225 i 251, knj. 9, dok. br. 
181).</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_4.htm"><b>Prethodni dokument</b></a></TD>
<TD><a href="4_12_3_6.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
