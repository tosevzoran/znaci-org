<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3.htm"><b>Prethodni dokument</b></a></TD>
<TD><a href="4_14_3_2.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PISMO KOMANDANTA 4. ČETNIČKE BRIGADE OD 11. 
SEPTEMBRA 1943. ČETNIČKOM PREDSTAVNIKU KOD USTAŠKO-DOMOBRANSKIH JEDINICA O 
SARADNJI USTAŠA, DOMOBRANA I ČETNIKA U BORBI PROTIV NOVJ NA PODRUČJU GOSPIĆA1</strong></p>
<p align="center">BRATU ČETNIKU — VLADI TESLIĆU2 — GOSPIĆ. — ;</p>
<p><strong>»»»Kolo sreće u okoli vrteći se ne prestaje ko bi gori pade a ko 
doli gore ustaje«««.</strong> — Ako si nam jošte u životu, preg-ni na 
posao (sada kao nikada. Izveštavaj nas o daljem razvoju događaja. Onda: Šta 
je sa majorom g. Kapetanovićem3 Lju-bojevićem? Šta je sa kurirom Nikolicom 
Njegovanom, koji je odavde otišao 10. tek. mca. — Sta je sa našom čet. 
komandom gde je štab4 i.t.d.).? Sta je sa našom radio stanicom5.? Sta je sa 
majorom g. Oklopdžijom? Šta je sa našom municijom. — Ako budu hrvatske 
jedinice6 nadirale prema Počitelju, Divose-lu, Čitluku, bilo bi dobro, da nam 
je doture, a mi bi dejstvovali njihovoj akciji. — Kuriri se teško probijaju, 
pa bi dobro bilo za naše kooperacije, da nam Hrvatska komanda pozajmi jednu 
svoju radio stanicu. — Municiju, so i ostale nužne potrebe Hrvatska komanda 
mogla bi nam da doturi sa avijonom. U koliko bi Hrvatske jedinice morale da napuštaju 
Gospić, mogu se osloniti na našu stranu, pomoć i saradnju. — Ovo je 
momenat, kada moramo jedni i drugi da budemo dorasli tome momentu i kada moramo 
sve učinjeti. Kurire vraćaj najhitnije, a ne da oni tamo ostaju koliko se 
njima prohte. — Hartiju i šapilograf tražim od kako smo ovde došli. Ako se 
nemože kupiti, može se dobiti u nekome nadleštvu. — Imam pozitivnih 
podataka, da partizani nameravaju zauzeti Gospić po svaku cijenu a onda bi se 
obrušili na četničke jedinice. Četničke jedinice nadiru sa pravca Lapca i 
G. Dalmacije (severne). — Mi ćemo biti u stanju u najskorijem vremenu da 
ovladamo srpskim naseljima ovoga kraja. — Potrebno je da i jedinice Hrvatske 
vojske zauzmu što više svojih naselja. — Ne vidimo razloga zašto bi se 
Hrvatske jedinice dozvolile blokirati, kada im se pruža mogućnost, da se 
naslonom na naše jake četničke jedinice stave u pokret i počnu partizanima 
da nanose udar za udarom. — Mi bi smo odavde lično preduzeli korake kod tamošnje 
Hrvatske komande u tom pravcu, ali ne znamo, kakva je sada momentalna situacija, 
njihove instrukcije ... namjere te njihovo raspoloženje. — Za to ostavljamo 
tebi, da se ti prema situaciji (u tom pogledu) snađeš i uradiš sve što je 
korisno i dobro po naše obostrane interese. —</p>
<p>Postojeći ugovor ovd. četnika sa tamošnjom Hrvatskom komandom, sa naše 
strane ostaje još uvijek u važnosti.7 — Interesuje nas kako se o tome imade 
mišljenje na njihovoj strani. U slučaju dolaska Nemaca (što je malo 
vjerovatno) potrebno je znati, kako u tome slučaju imamo (Hrvati i mi) da 
radimo a naročito u vezi postojećeg ugovora.8</p>
<p>Imamo podataka, da se izvjesne partizanske snage već sada koncentrišu prema 
Gospiću i da ga namjeravaju potpuno blokirati. Govori se o nekoj naročitoj 
cifri topova i bacača mina (do 50) koje će biti u najskorijem času upereni na 
Gospić. — Ovi podaci nisu dobijeni samo od jedne ili nekoliko osoba, nego ovi 
su podaci dobijeni od osoba u koje mi imamo naročitog povjerenja. — Ova 
srestva i vojska sada se koncentrišu toliko daleko od Gospića, da se mogu u 
toku jednoga dana da prebace tamo. Prema tome, ja bih predložio, da se tadašnje 
Hrvatske jedinice u potpunosti pripreme za pokret, kako bi u danome momentu 
mogle da se u pokret stave. — Podatke o jačini samih partizanskih snaga nisam 
mogao da dokučim. — U koliko dođem i do ovijeh podataka — javiće se. — 
U koliko budemo saznali momenat samoga napada i ostalo, sa Mijalčinog kuka kota 
1257. — (naložene tri vatre znače9 opasnost za Gospić). —</p>
<p>Nama su ovde poznate mnoge stvari na osnovu kojih nalazimo za pametno i 
shodno, da se postigne zajednička saradnja Hrvatskih te našijeh snaga. — O 
tijem stvarima ovde se ne može sada da govori. Pored toga, mi osećamo i jedan 
veliki dug pažnje, obzirom na mnoge usluge, koje su nam Hrvatske vojne vlasti učinjele 
tokom zadnjijeh mjeseci. —&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Sve ovo potrebno je da predočiš tamošnjemu komandantu i ostalijem vodećim 
ličnostima, nižim i višim g.g. oficirima. —</p>
<p>U nadi, da će mo se u ovijem momentima željno očekivanih dana umeti snaći 
i da će ako bog da sve dobro da bude —</p>
<p>—mi te svi toplo, iskreno i srdačno pozdravljamo — tvoji:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
|</p>
<p>D. Đaković10&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Pozdravi svu tamošnju gospodu: oficire i ostalu iskrenu braću HRVATE.__</p>
<p>11. IX. na položaju. D. Đaković&nbsp;</p>
<p>1&nbsp; Original (pisan na mašini, ćirilicom) u Arhivu Vojnoistorijskog 
instituta, fond četničke arhive (dalje: Arhiv VII), Ca, k. 160, reg. br. 17/2 
(H-X-243).</p>
<p>2&nbsp; Advokat V. Teslić bio je jedan od četničkih predstavnika kod ustaško-domobranskih 
jedinica u Gospiću. On je, sa ostalim četničkim vođama u Lici, potpisao 6. 
marta 1943. ugovor s predstavnicima vlasti tzv. Nezavisne Države Hrvatske o 
saradnji u borbi protiv narodnooslo-bodilačkog pokreta. Vidi Zbornik, tom XIV, 
knj. 2, dok. br. 76.</p>
<p>3&nbsp; Miodrag Kapetanović je bio komandant Medačkog četničkog odreda. 
Dolaskom nemačkih trupa u Liku, septembra 1943. stavio se na raspolaganje 
Nemclma. Krajem 1943. postavljen je za obaveštajnog oficira Dinarske četničke 
divizije, u kom svojstvu je bio oficir za vezu između vojvode (majora) Momčila 
Đujića, komandanta Dinarske četničke divizije i Nemaca. Vidi dok. br. 42, 
objašnjenje 74.</p>
<p>4&nbsp; Reč je o Komandi Ličko-kordunaške četničke oblasti, odnosno 503. 
korpusu. Komanda je formirana početkom septembra 1943. Naime, pro-menjen je 
samo naziv Gacke četničke zone. Komandant je i dalje bio potpukovnik Slavko 
Bjelajac, alijas Nikola Dekić.</p>
<p>5 Vidi dok. br. 41.</p>
<p>6 Misli se na ustaše i domobrane.</p>
<p>7 O pomenutom ugovoru vidi knj. 2, dok. br. 76.</p>
<p>8 O stavu četnika prema nemačkim trupama vidi dok. br. 42, 43; knj. 2, dok. 
br. 202.</p>
<p>9 Dalji tekst u rečenici dopisan je mastilom, ćirilicom.</p>
<p>10 Dušan Đaković, u nekim dokumentima Džaković, kapetan I kl., bio je 
komandant 4. brigade u sastavu Ličko-kordunaške oblasti, odnosno 503. korpusu. 
Brigada je operisala na širem području Gospića i Gračaca.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3.htm"><b>Prethodni dokument</b></a></TD>
<TD><a href="4_14_3_2.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
