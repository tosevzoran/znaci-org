<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_104.htm"><b>Prethodni dokument</b></a></TD>
<TD><a href="4_14_3_106.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PISMO ČLANA ŠTABA DRAŽE MIHAILOVIĆA OD 31. MARTA 
1944. KOMANDANTU 2. RAVNOGORSKOG KORPUSA O PRIKRIVANJU ZAJEDNIČKE BORBE ČETNIKA 
I OKUPATORA PROTIV NOVJ PRED BRIGADIROM ARMSTRONGOM 1</strong></p>
<p>Dragi Rakoviću,</p>
<p>Primili smo ovoga momenta tvoj izveštaj koji [si nam] poslao o situaciji u 
dolini Ibra od juče2. Gle[daj da] nam dostaviš što pre iscrpnije obaveštenje, 
[da bi] smo mogli dalje preduzimati šta treba.</p>
<p>Od strane Ivanjice imamo obaveštenje da su upućeni Bugari za crvenima jačine 
2000 ljudi3.</p>
<p>Što se tiče brigadira Armstronga, gledaj na svaki način da izbegneš sa 
njim dodir. Neka ga primi neki od tvojih zastupnika u Ljubicu, s tim da mu ne 
govore gde se ti momentalno nalaziš4, a naročito da se ništa ne odaje u vezi 
sa našim pripremama protiv crvenih5. On je sigurno došao da vidi šta ćemo mi 
preduzeti protiv crvenih,6 i nije isključivo da može to javiti na nadležno 
(njegovo nadležno) mesto.</p>
<p>Neka kaže tvoj zastupnik da si otišao na [neku drugu] stranu, ali ne na 
desnu obalu Morave, već negde [suprotno] jer će mu se tako izbiti zaključak 
da si možda [ti] angažovan u akciji protiv crvenih.</p>
<p>Čudi nas da Lalatović7 ovome nije j.. .8 tako daj instrukcije da se ne 
govori gde j. . .</p>
<p>Prednje ti dostavljam, po Cičinom10 naređenju</p>
<p>31 marta 1944&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Pozdrav Tvoj11</p>
<p>u 15.30 časova</p>
<p>M..P . 12</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 20, 
reg. br. 6/5 (VK-Y-800). Original je na više mesta oštećen, a potpis i pečat 
su od vlage izbledeli.</p>
<p>2&nbsp; Vidi dok. br. 104.</p>
<p>3&nbsp; O borbama delova 2. proleterske udarne i 5. udarne divizije NOVJ kod 
Ivanjice krajem marta i početkom aprila 1944, vidi tom I, knj. 7, dok. br. 63.</p>
<p>4&nbsp; O rasporedu jedinica 2. ravnogorskog korpusa 31 marta, vidi dok. br. 
104.</p>
<p>5&nbsp; Brigadir Armstrong je bio upoznat sa činjenicom da četnici ne 
napadaju Nemce, već da zajedno sa njima vode borbu protiv jedinica NOVJ. U 
pismu od 7. marta 1944. Draži Mihailoviću povodom sastanka sa Predragom Rakovićem, 
brigadir Armstrong, pored ostalog, piše: »Nisam mogao da se sastanem sa kap. 
Rakovićem lično. Čuo sam da je mobilisao veliki broj vojnika i da je prešao 
preko Morave da po-mogne (okupatorima i kvislinzima — prim. red.) u borbi 
protiv partizana« (Arhiv VII, Ca, k. 20, reg. br. 3/5).</p>
<p>6 Reči »protiv crvenih« dopisane su olovkom, ćirilicom.</p>
<p>7&nbsp; Mirko.</p>
<p>8&nbsp;i 9 Oštećen original.</p>
<p>10 Draža Mihailović.</p>
<p>11 Potpis se ne može pročitati.</p>
<p>12 Okrugli pečat: »Komanda jugoslovenske vojske u otadžbini gorski štab«. 
Broj gorskog štaba ne može se pročitati.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_104.htm"><b>Prethodni dokument</b></a></TD>
<TD><a href="4_14_3_106.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
