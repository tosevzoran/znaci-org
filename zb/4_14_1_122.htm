

<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_121.htm"><b>Prethodni dokument</b></a></TD><TD><a href="4_14_1_123.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 122</strong></p>
<p align="center"><strong>OBAVEŠTENJE GORSKOG ŠTABA BOSANSKIH ČETNIČKIH ODREDA OD 17. JULA
  1942. KAPETANU MILIVOJU KOVAČEVIÄU O RAZLOZIMA NESLAGANJA SA POLITIKOM
  DRAŽE MIHAILOVIĆA PREMA ČETNICIMA U ISTOČNOJ BOSNI<sup>1</sup></strong></p>
<p align="center">GORSKI ŠTAB Bosanskih četničkih odreda</p>
<p align="center">Broj službeno 17 jula 1942 god.</p>
<p align="center">POLOŽAJ</p>
<p align="center">kapetanu I klase</p>
<p align="center">MILIVOJU KOVAČEVIĆU</p>
<p align="center">Položaj</p>
<p>Koristimo odlazak Ratkov<sup>2</sup> da ti napišemo ovo pismo. Od tvog odlaska
  ovamo su se odigrale izvesne stvari u vezi sa Čičom koje ti možda nisu
  poznate.</p>
<p>Ljudstvo koje je tamo poslato poslato je sa našim odobrenjem jer smo
  znali da je to želja Čičina.<sup>3</sup> Istina rečeno je da ono ima da bude iz
  Nove Varoši upućeno u Bosnu sa zadatkom da se zatvori put ulaska
  partizana iz Crne Gore i Hercegovine u Istočnu Bosnu. Međutim stvar se
  odigrava drukčije i od nas se traži da sa drugim snagama zatvorimo
  prelazak i da su otuda gonjeni i od naših snaga. Ako je ovo bio
  prvašnji plan mi smo morali biti o tome na neki način obavešteni odmah
  jer nemamo drugih snaga pošto je ljudstvo koje je tamo otišlo u glavnom
  sa rogatičkog sektora. Ako je i ovako moralo biti u interesu opšte
  stvari mi i da razumemo i ovu nezgodu pored mnogih u istočnoj Bosni da
  podnesemo.</p>
<p>Ali ovo nije razlog. Došle su vesti od Čiče koje nismo mogli do
  kraja proveriti dali su od njega da se od njegove strane više ne računa
  sa celinom bosanske akcije i da se sve veze sa zvaničnom Srbijom
  prekinu. Otuda je traženo da se san-kcioniše postavljanje ljudi za rad
  po pojedinim sektorima kojI ili nisu imali nikakvog učešća u ustanku ili su bili štetni po isti.
  Samo da ti napomenemo da je traženo da se narednik Nešković postavi za
  organizatora i komandanta brigada u srezovima goraždanskom i
  Čajničkom, a da ti ne napominjemo da za srezove višegradski i fočanski
  lica nisu imala udela u ustanku.</p>
<p>Mi smo se odovuda usprotivili prvo da mi ne možemo javno da
  prekinemo veze sa Srbijom time što bi se javno deklarisali za tu
  akciju gde smo svi zato što bi nam bio onemogućen svaki azil u Srbiju i
  kupovina municije i oružja, a da ne govorimo o nejači koja svakim danom
  otuda beži. S druge strane bili smo protivni da se razbija celina
  akcije, jer u tom slučaju došlo bi do stvarnog rascepa u redovima,
  iskoristili bi to beogradski čankolisci da dobiju podršku i stvarno
  uspeju, s obzirom da se od snaga u šumi iz Bosne kao i ranije traži
  oružje i municija. Tražili smo mi da celina naše akcije uđe u sastav
  pokreta, da se primi platforma organizacije i komanda ali da se
  prividnost akcije očuva po strani.</p>
<p>Dalji razlog je bio što mi ne treba da dozvolimo da se celina
  razbije s obzirom na krajnji momenat jer samo ljudi koji su u borbi
  bili znaju tragediju ovog naroda i oni mogu radikalno da ovaj problem u
  odlučnom momentu reše za svagda.<sup>4</sup> Ako dođu drugi ljudi to niti će
  razumeti, niti će eventualno Čiča moći to da učini s obzirom da je on
  organ jedne vlade čiju će politiku morati izvršiti, a za koju nemamo do
  sada nikikvih dokaza da će postupiti po želji naroda.</p>
<p>Došli smo do ubeđenja da je g. Baćović jedan od glavnih krivaca da
  je kod Čiče ovamošnja situacija prestavljena kako nije i počeo da cepa
  jedinstvo akcije uputili smo Čiči saopštenje<sup>5</sup> gde mu je javljeno da smo
  g. Baćovića smenili kao komandanta poverenog mu odreda i da smo za
  istoga postavili tebe, a za zamenika Momčilovića s tim da se odred
  odmah vrati u Bosnu čim bude od Čiče povereni zadatak izvršen.</p>
<p>Ovo ti saopštavamo radi znanja i ravnanja. Tražimo od tebe da odred
  čim ovo bude svršeno sa zadatkom vratiš u Bosnu po mogućnosti pravcem
  prema Foči i Goraždi ka Rogatici, a ako nije moguće ovim pravcem što je
  teže s obzirom na razvoj situacije u ovom srezu jer kroz koji dan mi
  odlazimo preko vode.<sup>6</sup> Jedan deo štaba biće na Rogatici ili sarajevskom Ozrenu gde ćeš tražiti vezu.</p>
<p align="center">S verom u boga za Kralja i otadžbinu!</p>
<p align="center">M.P.<sup>7</sup> </p>
<p align="center">P. NAČELNIKA</p>
<p align="center">operativnog štaba</p>
<p align="center">kapetan</p>
<p align="center"><strong>Bora Mitranović&nbsp; </strong></p>
<p align="center">KOMANDANT</p>
<p align="center">Bosanskih četničkih
  odreda</p>
<p align="center"> vojvoda</p>
<p align="center"><strong> &nbsp;Stevan Botić</strong></p>
<b class=medtxt><p><sup>1</sup> Original (pisan na mašini, ćirilicom) u Arhivu VII, Ča, k. 236, reg. br. 2/9 (BH-W-32).</p>
<p><sup>2</sup> Savo Elez, žandarmerijski kaplar.</p>
<p><sup>3</sup> Reč je o odredu koji je, kao Bosanski četnički odred, pod komandom
  majora Petra Baćovića vodio borbe protiv partizanskih snaga na području
  Višegrada i u Sandžaku (vidi dok. br. 80, 93 i 97).</p>
<p><sup>4</sup> Tekst do kraja stava je podvučen olovkom, a na margini dopisano: &#187;Rade&#171;.</p>
<p><sup>5</sup> To saopštenje nije pronađeno.</p>
<p><sup>6</sup>&nbsp; Tj. preko Drine (vidi dok. br. 127).</p>
<p><sup>7</sup>&nbsp; Okrugli pečat: &#187;Gorski štab Bosanskih četničkih odreda&#171;.</p></b>

</table>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_121.htm"><b>Prethodni dokument</b></a></TD><TD><a href="4_14_1_123.htm"><b>Sledeci dokument</b></a></TD></TR></TABLE></CENTER>
</body></html>
