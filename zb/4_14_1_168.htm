<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_167.htm"><b>Prethodni dokument</b></a></TD>
<TD><a href="4_14_1_169.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 168</strong></p>
<p align="center"><strong>IZVEŠTAJ KAPETANA AĆIMA SLIJEPČEVIĆA OD 20. 
SEPTEMBRA 1942. DRAŽI MIHAILOVIĆU O BEKSTVU JUGO-SLOVENSKE KRALJEVSKE VLADE IZ 
ZEMLJE, PADU VLADE GENERALA SIMOVIĆA I KAIRSKOJ AFERI1</strong></p>
<p align="center">Važno i stalno studirati! D. Mih.</p>
<p align="center">GOSPODINU MINISTRU VOJSKE I MORNARICE I VAZDUHOPLOVSTVA</p>
<p>Početkom septembra tek. godine spustio se padobranom na Kopaoniku kapetan I 
klase g. Slijepčević2 u pratnji jednog telegrafiste sa radio telegrafskom 
stanicom. Kapetan Slijepčević upućen je iz Kaira kao tajni kurir 
jugoslovenske vlade i njenih pretstavnika u Kairu.3</p>
<p>Kako je pri skoku sa aviona kapetan g. Slijepčević slomio nogu to je mesto 
njega upućen na referat kod gospodina Ministra major Mirić.4</p>
<p>Kapetan g. Slijepčević podneo je sledeći referat:</p>
<p>»Posle kapitulacije odleteo sam sa avionom sa aerodroma u Nikšiću, gde sam 
bio prisutan odlasku jugoslovenske vlade.5 Članovi vlade izgledali su bednici, 
klika staraca koja beži da bi sačuvala samo svoj život, bez ponosa i 
dostojanstva, nesvesna događaja koji su u toku. Među njima naročito se ističe 
ministar Jevtić,6 koji vuče sa sobom i svoju porodicu, što je činio i veći 
broj civilnih i vojnih visokih pretstavnika.</p>
<p>U Nikšiću, za vreme i posle kapitulacije sakupilo se mnogo oficira raznih 
rodova vojske i struka u nadi da se avionima prebace u Grčku ili na bliski 
istok Ministar vojske i mornarice g. Bogoljub Ilić pred skupljenim oficirima 
zvani-čno je saopštio da su dve divizije verovatno [i] treća prešle u Grčku, 
naređuje oficirima da se probijaju jer će se tamo obrazovati Solunski front. 
Ovo se posle pokazalo kao potpuno netačno i bila je verovatno namera đenerala 
Ilića da na taj način odstrani oficire od begstva avionima na bliski istok 
kako bi se stvorilo više mesta za one koje je đeneral Ilić smatrao da kn je 
mesto u inostranstvu.</p>
<p>Njegovo Veličanstvo Kralj odleteo je sa avionom potpuno neosiguranim, jer 
nije dat nijedan lovac za pratnju niti je traženo od Engleza da sačekaju sa 
svojim lovcima Kraljev avion.</p>
<p>Potpukovnik Radović upućen je u Bitolj da uhvati vezu sa našim trupama 
koje su navodno u povlačenju i prelasku u Grčku. Međutim to je netačno, već 
se ppukovnik Radović najednom nalazi u Grčkoj gde organizuje ukrcavanje naših 
ljudi u brodove, gde je imao dobar uspeh zbog znanja engleskog jezika.</p>
<p>15 aprila Vrhovna Komanda naredila je da jugoslovenska flota kapitulira. Ovo 
naređenje odneo je kao specijalni kurir major Gligorijević7 i predao ga nadležnom 
komandantu urae-sto da po svojoj inicijativi naredi da flota isplovi. Protivno 
već izdatom naređenju floti za kapitulaciju 17 aprila izdaje floti naređenje 
pod potpisom Kraljevim da flota isplovi. Ovo poslednje naređenje verovatno nije 
uručeno nadležnim komandantima.</p>
<p>Vlada koja je izbegla iz Jugoslavije posle kapitulacije ima 17 ministara. Na 
sednici koja je održata negde na bliskom istoku odmah čim su se ministri 
prikupili, pokrenuto je od strane g. Đonovića pitanje ostavke vlade i njene 
rekonstrukcije saobrazno parlamentarnim običajima posle ovako velikih slomova u 
državnoj politici. Međutim desilo se obratno mesto ostavke vlade imenovani su 
još nekoji ministri kako bi mogli dobiti vizu pasoša za London. Na toj sednici 
predloženo je da ostali političari obrazuju neki savetodavni odbor kao organ 
za kontrolu vlade, ali je i ovo pitanje odbijeno.8 Najbolja slika vrednosti ove 
vlade leži u broju godina ministara, tako da je ova vlada stara ukupno 1050 
godina i pre se može nazvati klub staraca nego vlada. Niko od ovih gospode 
ministara nije hteo ostati na bliskom istoku već su svi pohitali u London, pa 
čak ni delegata nisu ostavili. Karakteristično je beganje ovih staraca koje je 
izvršeno iz bojazni za život njihov, jer su se bojali da će Nemci napasti 
Tursku i dogurati čak do Egipta. Ministar g. Banjanin9 iako debeo i težak 
prispeo je na stanicu kad je voz kretao, te da ne bi ostao ugurao se kroz 
prozor, iz bojazni da ne ostane. To je onaj isti čovek koji je preko Radio 
Londona pretio da će svaki Srbin odgovarati ako ubije Hrvata i ako je znao tačno 
što Hrvati rade sa Srbima, a i on je navodno neki Srbin.</p>
<p>Pre nego što je Vrhovna komanda i vlada napustila zemlju pretsednik vlade đeneral 
Simović izdao je naređenje da đeneral g. Dragan Mirković10 ostane u zemlji 
negde u šumi i da čuva Kraljevo znamenje i dragocenosti. Zbog ovoga dolazi do 
sukoba između đenerala g. Simovića i đenerala g. Bore Mirkovića, [posle] đeneral 
g. Simović popušta i povlači izdato naređenje.</p>
<p>Porodica đenerala g. Simovića delom je izbegla zajedno sa njim a delom je 
ostala u zemlji. No on uspeva preko katoličke crkve da se njegova ćerka i zet 
izvuku iz Jugoslavije i prebace u (London krajem 1941 ili početkom 1942 godine. 
Zna se pozitivno da je od vlade đeneral g. Simović tražio da mu, se za ovo 
priznaju putni troškovi.</p>
<p>U početku đeneral g. Bora Mirković i sam je radio na obaranju vlade đenerala 
g. Simovića. Do pada vlade g. Simovića11 došlo je zbog njegovog neumesnog 
laviranja između ministara Srba s jedne i Hrvata sa druge Istrane. U svojoj 
naklonosti Hrvatima&quot; đeneral g. Simović išao je tako daleko da g. Lozić 
po prijemu dužnosti izdaje naredbu u ime kralja i odlazi sa ovom u Štab 
Komande vazduhoplovstva, da je pročita pred skupijenian oficirima i ove pozove 
na poslušnost i odanost Kralju. Kad je ušao u Štab (salu) niko nije hteo 
ustati, a kad je uzviknuo »Živeo Kralj« nisu hteli da se dignu, sem nekih, a 
kapetan Maksimović i potporučnik Radulović rekli su »pa neka živi«. Za 
vreme čitanja Ukaza neki oficiri su negodovali, neki tražili iz bifea kafu, 
kad je ovo sve video potpukovnik g. Lozić napustio je Komandu vazduhoplovstva.</p>
<p>Đeneral g. Mirković hteo je [da] obrazuje vojsku »Slobodnih Jugoslovena« 
u sastavu engleskih i američkih trupa slično nešto kao De Gol. Kad je vlada u 
Londonu o ovome saznala uložila je protest kod engleske vlade što je uspelo, a 
na taj način je đeneral g. Mirković onemogućen u svojim planovima. Posle 
toga nastaje potpuno nepriznavanje vlade, tražilo se obrazovanje Vrhovnog 
Saveta uz Kralja, jer da je Kralj maloletan. Propaganda je bila tako velika da 
su oficiri počeli da psuju čak i Kralja, a fizičkim silama pretilo se svima 
onima koji budu izvršavali naređenja Kraljeva i vladina.</p>
<p>Iza sve ove nesretne borbe za vlast i položaje krila se a i danas još više 
stoji ideja Ljotićevaca i Nedićevaca. Evo nekoliko dokaza:</p>
<p>1) 20 maja engleski pukovnik Miler koji je saradnik đenerala g. Mirkovića 
poslao je na padobranski kurs oficire koji pripadaju grupi đenerala g. Mirkovića 
(kapetana Naumo-vića, poručnika Vemića, narednika Stulića i jednog 
radio-te-legrafistu)21 koji su se slučajno sastali sa kapetanom Slijep-čevićem 
i poručnikom Plećašem. Cilj (ove grupe koju šalje đeneral g. Mirković je 
da se spusti kod Smederevske Palanke i javi se apotekaru Krstiću, koji bi ih 
poveo kod Aćimovića i Nedića u Beograd! Pri polasku za Jugoslaviju ovo je 
otkriveno po jednom pismu koje je nađeno pri pretresu kod kapetana Naumovića. 
Pismo je pisao đeneral g. Mirković Aćimoviću sa »dragi kume« u kome pismu 
mu nudi saradnju.22 Kao dokaz da je ovo pismo lično pisao đeneral g. Mirković 
vidi se po fotografiji koja je nađena u pismu koja prikazuje đenerala g. 
Mirkovića u tropskoj uniformi.</p>
<p>2)&nbsp; U svakoj prilici omalovažavaju đenerala g. Mihailovi-ća i javno 
iznose pred oficire i strance da on nema kod sebe u šumi više od 100—200 
ljudi ukupno.</p>
<p>3)&nbsp; &nbsp;Pukovnik Žarko Popović i major Boško Stanojlović poznati 
su Ljotićevci još od pre rata, jer se zna da su sara-đivali sa Ljotićem u »biltenu«.</p>
<p>Grupa oficira koja je uz đenerala g. Mirkovića svojevoljno su potpisali 
izjavu kojom traže da se interniraju zato što nisu hteli priznati vladu g. 
Slobodana Jovanovića, a ova im nije (davala platu. To je bio u stvari trik kako 
bi oborili vladu pomoću đenerala Okinleka, engleskog ambasadora i njegovog 
pomoćnika. Ovi oficiri ostali su u logoru dva meseca i tad su već počeli 
primati platu od engleske Vrhovne Komande. Sada su ovi oficiri potpisali izjave 
da stupaju u englesku vojsku. Englezi su tražili da im ostaju jugoslovenske 
uniforme navodno, kao znak da priznaju i dalje našeg kralja, iako u izjavu 
stoji da im Engleski kralj daje činove, i da mogu biti upotrebljeni u celoj 
Britanskoj Imperiji. Naša vlada je uložila protest kod Engleske vlade zbog 
ovakvog postupka navodeći da se oni ne drže savezničkih obaveza i da rade 
direktno protiv Kralja, zakonite vlade i porobljenog naroda. Ovaj protest nije 
uspeo. U poslednjem momentu nekoji oficiri su se trgli i dolaze kod pukovnika 
Rakića da ih primi ponova u našu vojsku. Da bi ponova prešli u našu vojsku 
potrebno je pisati raport Englezima da odustaju od date izjave, međutim Englezi 
to ne dozvoljavaju i oni koji ne ostaju kod date izjave uhapšeni su, tako da ih 
je pri polasku kapetana g. Slijepčevića ostalo u zatvoru 2 oficira i 10 
podoficira. Ovo hapšenje ima više za cilj da zastraši sve one koji su 
potpisali izjave za englesku vojsku, da je ne napuštaju. Hapšenje motivišu 
Englezi izjavljujući da se oni već sada smatraju kao engleski dezerteri.</p>
<p>Poznato je pismo koje đeneral g. Simović šalje g. Slo-bodanu Jovanoviću, 
kao kritiku odluke da se đeneral g. Mirković penzioniše u kome se pismu kaže: 
»Ima dvadesetsedmo-martovaca koji su dobili zavidne položaje, a sa tim i 
materijalne koristi. Ovo im je pomoglo da se što dalje udalje od opasnosti po 
život (rat), dok se Bora penzioniše kao štetan po vojsku i ako je on glavni 
organizator udara 27 marta«. Ovo je pismo dostavljeno Nediću i objavljeno u 
Donaucajtungu sa potpisom kapetana g. Naumovića.</p>
<p>Kad je Romelova ofanziva u toku ovog leta imala uspe-ha i Kairo izgledao ugrožen 
Englezi naređuju da se pukovnik g. Raikić premesti u Palestinu, a odmetnike na 
čelu sa đene-ralom g. Mirkovićem puštaju iz logora i raspoređuju u Kairo da 
čuvaju Kairsku pivovaru (svega 200 ljudi od kojih 70 oficira). Pukovnik g. Rakić 
izvršava englesko naređenje, ali ostavlja obaveštajni otsek u Kairu na čelu 
sa majorom Gligori-jevićem. Posle nekoliko dana i sam se pukovnik g. Rakić 
vratio u Kairo.</p>
<p>Za vreme bavljenja pukovnika g. Rakića u Palestini engleske vlasti ustupaju 
radio emisiju za Jugoslaviju đeneralu g. Mirkoviću, koji hvata vezu preko 
istog sa Nedićem. Neki članak u Novom Vremenu od 12 ili 18 jula u tome smislu 
je objavljen, za kojeg je naša vlada uložila protest kod Engleske vlade, i tražila 
ko je to govorio.</p>
<p>Rezervni potpukovnik Blažić došao je iz Beograda za Kairo kao delegat Nedićev 
da tamo hvali Nedića među oficirima. Kad se vratio poneo je više pisama od 
oficira uz đenera-la g. Mirkovića. Kad je ovaj delegat Nedićev stigao do 
Palestine zabranjen mu je prolaz u Tursku po intervenciji naše vlade.</p>
<p>Odmah posle predaje dužnosti Načelnika štaba Vrhovne Komande potpukovniku 
g. Loziću đeneral g. Mirković razvio je propagandu protiv oficira koji su 
ostali verni vladi i Kralju a naročito kad je potpukovnik Lozić tražio da se 
pohapse vođe odmetnutih oficira. Đeneral g. Mirković sugerirao je Englezima 
potrebu preuzimanja komande od potpukovnika g. Lozića. Đeneral Okinlek upućuje 
u tu svrhu đenerala g. Stona koji najpre naređuje potpukovniku g. Lozicu da 
bataljon uputi u Libiju na utvrđivanje, što ovaj odmah izvršava. Sutradan 
dolazi ponova đeneral g. Ston da preuzme Komandu, bojeći se navodno oružane 
pobune. U njegovoj pratnji bio je i pukovnik g. Žarko Popović u civilu. 
Potpukovnik g. Lozić predao je ključeve od kase i izjavio: »Putem sile 
oduzimate vlast od zva-ničnih predstavnika Kraljevine Jugoslavije«.</p>
<p>Kad se Njegovo Veličanstvo Kralj u toku ovog leta spremao na put u Ameriku 
Englezi su sve činili da taj put ometu, što im ipak nije uspelo. Kad je 
Njegovo Veličanstvo Kralj zaključio pakt sa g. Ruzveltom o neograničenoj pomoći 
Jugoslaviji u engleskim političkim krugovima oseća se nezadovoljstvo. Slike 
Njegovog Veličanstva Kralja i Ruzvelta (zajednička) zabranjene su za 
rasturanje. Sad se te slike nalaze u Kairu i dostaviće se avionom.</p>
<p>Svoj plan o materijalnoj pomoći Jugoslaviji Amerikanci hoće odmah da stave 
na snagu. Jedan amerikanski kapetan u zajednici sa g. Đonovićem i kapetanom g. 
Slijepčevićem sastavio je šifru za neposrenu i tajnu vezu sa Amerikancima. 
Kapetan američke vojske koji šifru šalje izjavljuje da želi odmah pomoć 
slati sa svima raspoloživim avionima i svaku vrstu materijala koju mi budemo 
zahtevali. Za sada ima 4 aviona »Liberator« a po potrebi da će njihov broj 
povećati. Piloti da budu američki ili naši, kako mi budemo želeli i 
zahtevali. Sada ima u Egiptu dosta materijala (na pr. odmah može poslati 30.000 
kgr. konzervi, a u najkraćem 50 komada radiostanica itd.).</p>
<p>Naša vlada nemajući slobodne veze sa ministrom g. Drag. Mihailovićem u više 
mahova molila je Englesku vladu da pita da li je neki poručnik Rapotec23 imao 
dodir sa njime i njegovim ljudima. Na ovo vlada nikad nije dobila odgovor. 
Rago-tec je došao tri meseca posle kapitulacije u Kairo sa legalnim 
dokumentima. Englezi su ga poslali 1 novembra u Split sa mnogo novca i 
radiostanicom, ali nije uspeo da se iskrca, tek u februaru ove godine uspeo je 
iskrcati se negde u Dalmaciji na nekom ostrvu. Sa njime je narednik Sinko.24 Oko 
polovine jula ove godine ponovo se vratio u Egipat. Rapotec je navodno imao 
sastanak sa majorom Žarkom Todorovićem, kapetanom Sret. Santićem i majorom Bož. 
Otaševićem. Isto tako imao je sastanak sa nadbiskupom Stepincem.25 Po povratku 
naročito je naglašavao da Stepinac i katolički popovi imaju odlično držanje.</p>
<p>U vremenu dok su nacionalne snage u Srbiji sarađivale sa partizanima upućen 
je iz Egipta tajno u Sovjetsku Rusiju potpukovnik g. Radović sa zadatkom da 
uhvati vezu i obez-bedi nama pomoć. Sovjeti su pomoć obećali, ali ta nije 
mogla biti upućena pošto je tadanji pretsednik vlade đeneral g. Si-mović 
stvorio neke intrige, oglasio pukovnika g. Radovića za begunca zbog čega je 
morao biti vraćen. Sada pukovnik g. Radović živi u Ankari sa nepoznatom 
ulogom, oglašavaju ga za agenta, što su Englezi demantovali.</p>
<p>Sovjetska vlada uputila je protest zbog progonstva komunista u Jugoslaviji od 
strane đenerala g. Mihailovića. Kakav je odgovor dat kapetanu g. Slijepčeviću 
nije to poznato.</p>
<p>Hrvati ministri u Londonu uputili su bili nekog Gaži-a kao atašea u Moskvu, 
ali mu Sovjetska vlada nije dala vizu za ulazak. Zbog ovog su Hrvati ministri 
protestovali preko g. Slobodana Jovanovića. Sovjeti su kratko odgovorili »ne 
primamo jer je Hrvat«.</p>
<p>Neki kapetan Robenson,26 inače Srbin, koji je upućen u Štab u Jugoslaviji, 
upućen je bez znanja naše vlade.</p>
<p>Sto se tiče stava Engleske prema nama tj. prema Kralju i vladi u Londonu oni 
nas tretiraju kao Egipat i čuje se češće da žele da tu ulogu dodele posle 
rata.</p>
<p>Gospodin Đonović, koji je sada u Kairu kao delegat vlade ima tajnu šifru 
sa pretsednikom vlade g. Slobodanom Jo-vanovićem i u stalnom su kontaktu i 
dogovoru.</p>
<p>Sto se tiče sadanje vlade i broja ministara koji sede u vladi g. Đonović 
dostavlja preko kapetana Slijepčevića pred-log, koji je svakako u vezi sa g. 
Slobodanom Jovanovićem:</p>
<p>Sadanju vladu svesti po broju ministara na mali ratni kabinet sa što manjim 
brojem ministara, s tim da nekoja ministarstva budu preneta u zemlju kao što je 
do sad slučaj sa Ministarstvom vojske.</p>
<p>[U] vladu da uđe po jedan Hrvat i Slovenac. Pretsednik vlade da ostane g. 
Jovanović.</p>
<p>U zemlju da se prenese Ministarstvo unutrašnjih poslova, privrede (ishrane), 
neki organ za finansiranje i dr. Za koordinaciju rada na bliskom istoku da 
ostane g. Đonović koji je već u vezi sa Amerikancima za snabdevanje.</p>
<p>Ministra vojske u Londonu zastupao bi pukovnik Putnik, dok bi Pretsednika 
vlade ovde zastupao đeneral g. Mihailović.</p>
<p>Ostali političari koji se nalaze u inostranstvu da obrazuju neki 
parlamentarni odbor za potpomaganje vlade i propagande, kako bi se na nekoji način 
zaposlili da ne prave smetnje.</p>
<p>Ovo je sve dostavljeno na rasmatranje, da Gospodin Ministar vojske, mornarice 
i vazduhoplovstva reši ovaj krupan problem koji se ispostavlja, jer je on 
jedino pozvan da sada govori u ime naroda i predlaže Kralju potrebne odluke.</p>
<p>Sto se tiče sadanje pratnje Kraljeve ističe se da su zbog karakternih 
osobina nepodesni sadanji ađutanti majori Voho-ska i Rožđalovski, a pored 
toga da su oni i Češkog porekla«.</p>
<p>Đeneral g. Trifunović27 dao je svoje mišljenje po izlaganjima kapetana g. 
Slijepčevića:</p>
<p>»Tamo postoje dve frakcije civilna i vojna, sem toga i plemenska. Sve što 
se tamo nalazi potpuno je tr[u]lo. Ovde treba stvarati vlast i sem Kralja tamo 
nikom ništa ne priznati u odlučnom času i posle njega a sada lavirati zbog 
materijalnih sredstava, pošto vlada bazira jedino na Tvoju ličnost, kao 
moralni oslonac.</p>
<p>Istupite energično kao vojnik i kao jedini koji ima pravo govoriti u ime 
naroda. Zahtevati kao želju naroda da se obrazuje samo ratni kabinet sa malo 
lica, koji delom da bude u zemlji od lica koja Ti odabereš.</p>
<p>Čudno mi izgleda da republikanci najednom čuvaju autoritet Kralja. Ako je 
to stvar Srpskog pokreta dobro je, jer da nije Srpskog dela naroda kojeg Ti vodiš 
ne bi se za nas ni znalo.</p>
<p>Što se tiče ponude Amerike za materijalnu pomoć primati je što više da 
se izazove ljubomora Engleza, koji će onda početi popuštati u svakom pogledu.</p>
<p>U narodu se češće pitaju da li ćeš jednom progovoriti o budućem uređenju 
zemlje. Verujem da ima stvari koje se ne mogu reći ali ono što može pusti u 
narod, a naročito o ekonomskom' uređenju. Cesto se kroz narod čuje želja i 
komentari da se etatizuje industrija, rudarstvo i šume. Istina da je to blizo 
političkoj levici ali mislim da nije rđavo. Ogromna je povika na advokatsku 
struku kao »trgovce ljudskim glavama«.</p>
<p>Prednji izveštaj sastavljen je prema izlaganju kapetana g. Slijepčevića.</p>
<p>Prilog šifra za rad sa Amerikancima, Englezima, pukovnikom g. Rakićem i g. 
Đonovićem.</p>
<p>20 septembra 1942. g.</p>
<p>MOJSINJE</p>
<p align="center">Specijalni kurir</p>
<p align="center">major,</p>
<p align="center"><strong>Duš. Mirić, s.r.</strong></p>
<p>1&nbsp; Prepis originala Upisan na mašini, ćirilicom) u Arhivu VII, Ča, k. 
20, reg. br. 22/1 (VK-Y-267).</p>
<p>2&nbsp; Aćim.</p>
<p>3&nbsp; O dolasku u Jugoslaviju ti zadacima koje je dobio, Aćim Slijepčević 
je, na saslušanju 12. jruna 1946, izjavio:</p>
<p>»Na put za Dražin štab pošao sam avionom sa Sueckog kanala uoči 2. 
septembra 1942. godine. Iste noći spustio sam se padobranom na Kopaonik kod 
majora Keserovića. Sa mnom se spustio radio telegrafista Lazarević. Sobom smo 
doneli jednu radiostanicu i dve šifre. Radio stanicu i jednu šifru dao mi je 
engleski major Benet u saglasnosti sa pukovnikom Mioidragom Rakićem i Jovanom 
Đonovićem, delegatom iz-begličke vlade za Srednji Istok. Ova stanica i ova šifra 
trebalo je da služi za vezu sa engleskom komandom Srednjeg Istoka, kojim bi 
putem obaveštavao o svome radu na terenu.</p>
<p>Nezavisno od ovoga, a da Benet ne zna, dobio sam od pukovnika Rakića u 
saglasnosti sa Jovanom Đonovićem jednu drugu šifru, koja je imala da služi 
za održavanje neposredne veze između Draže Mihailo-vića i njih — Đonovića 
i Rakića — u Kairu.</p>
<p>Radi održavanja veze za šifru mi je data jedna knjižica koju sam ja trebao 
(usmeno da objasnim Draži ili lično ili preko nekoga, ako ne mognem doći u Štab.</p>
<p>Sem toga pri polasku Rakić i Đonović su mi dali da objasnim Draži 
situaciju kod njih, sa porukom da Draža ne diže ustanak već vrši samo 
pripreme, dok ne dobije nalog za dizanje ustanka. Drugih poruka nisam dobio« 
(Arhiv VII, Ča, k. 261, Teg. br. 8/1).</p>
<p>4&nbsp; Dušan.</p>
<p>5&nbsp; O bekstvu vlade Kraljevine Jugoslavije, vidi dok. br. 6, nap. 5.</p>
<p>6&nbsp; Bagoljub, ministar saobraćaja.</p>
<p>7&nbsp; Milovan, kasnije je bio načelnik obaveštajne službe Vrhovne 
komande i Vojnog kabineta u inostranstvu.</p>
<p>8 O tome general Dušan Simović u svojim Memoarima piše da se jedna grupa 
ljudi, koja se po odlasku iz zemlje prikupila u Jerusalimu, obratila vladi da i 
ona učestvuje u rešavanju pitanja u vezi sa daljom sudbinom zemlje. Na sedmici 
vlade (29. maja 1941) predstavnici te ginupe (Anđelinović, Jovan Đonović i 
Boža Maksimović) predložili su da se obrazuje Narodni savet koji bi, umesto 
Parlamenta, sarađivao sa vladom u donošenju odluka za vreme emigracije. Većina 
ministara je bila protiv, pa taj predlog nije prihvaćen. Opširnije, vidi III 
deo Memoara, str. 13, Arhiv VII, otkupljena građa, k. 8.</p>
<p>9 Jovo.</p>
<p>10 Brigadni general, brat generala Bore Mirkovića.</p>
<p>11 Vlada generala Dušana Simovića pala je 11. januara 1942, za predsednika 
vlade došao je dr Slobodan Jovanović, dotadašnji potpred-sednik.</p>
<p>21&nbsp; O dolasku tih lica u Jugoslaviju, vidi dok br 166</p>
<p>22&nbsp; &nbsp;Na traženje dr Slobodana Jovanovića, predsednika izbegličke 
jugoslavenske vlade, da što hitnije izvesti o sadržaju pisma koje je nađeno 
kod Naumovića, kapetana, a koje je general Mirković uputio Ljo-tiću, Komanda 
jugoslovenskih trupa na Srednjem istoku je 30. jula telegramom odgovorila:</p>
<p>»Pismo je bilo upućeno Aćimoviću a ne Ljotiću, kako to stoji u Vašem 
telegramu.</p>
<p>Ja pisano nemam. Kapetan Miler uzeo je kopiju pasrna, ali kaže da ga sada 
nema, jer je isto uništio prilikom evakuacije.</p>
<p>Znam da ministar Kezi ima kopiju, te je verovatno istu dostavio i Forenj 
ofisu, pa odatle i tražim.</p>
<p>Pismo je bilo političkog karaktera i u njemu je đeneral Mirković obećavao 
svoju pomoć Aćimoviću« (Arhiv VII, AEV, k. 275, reg. br. 21/2).</p>
<p>23&nbsp; Stanislav.</p>
<p>24&nbsp; Stevan Šinka, zvani Jovanović.</p>
<p>25&nbsp; Alojzije.</p>
<p>26&nbsp; Robertson</p>
<p>27 Miroslav.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_167.htm"><b>Prethodni dokument</b></a></TD>
<TD><a href="4_14_1_169.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
