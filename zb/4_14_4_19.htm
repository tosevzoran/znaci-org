<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_18.htm"><b>Prethodni dokument</b></a></TD>
<TD><a href="4_14_4_20.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDE NACIONALNIH TRUPA CRNE GORE OD 9. 
AVGUSTA 1944. NEMAČKOJ FELDKOMANDAN TURI U CETINJU O BORBAMA PROTIV NOVJ U 
REJONU LJUBOTINA1</strong></p>
<p align="center">KOMANDA NACIONALNIH TRUPA</p>
<p align="center">CRNE GORE pov. Broj 1004 9 - VIII 1944. god. CETINJE</p>
<p align="center">Pov. 10042</p>
<p align="center">Izveštaj o borbi nacionalista i komunista u Ljubotinu3</p>
<p align="center">SAMOSTALNOJ FELDKOMANDANTURI Ia.4</p>
<p>Komandant Riječkog nacionalnog bataljona telefonom iz-veštava sledeće:</p>
<p>»U vezi naređenja Komande nacionalnih trupa pošao sam sa bataljonom i sa 
žandarmeriskom četom u pravcu Ljubotina. Na putu nisam nailazio na partizane 
sve do sela Vignjevića. Sem toga u selima kuda sam prošao do sela Vignjevića 
nije bilo nikoga sve je bilo pobegld i sakrilo se po šumama i pećinama.</p>
<p>8. ovog meseca pred veče dobio sam vatru sa svih strana i pod jačim 
pritiskom partizana morao sam se povlačiti pod borbom. Borba je trajala od 
17—22 časa 8. ovog meseca. U toku borbe imao sam gubitke:</p>
<p>—&nbsp; 1 mrtvog,</p>
<p>—&nbsp; 1 teško ranjenog,</p>
<p>—&nbsp; 4 lakše ranjena i</p>
<p>—&nbsp; 1 nestalog (verovatno je zarobljen).</p>
<p>Na strani partizana nepoznati su mi gubitci.</p>
<p>U ovoj borbi, prema jačini vatre moglo je biti oko 250 partizana sa 15 
automatskih oruđa.5</p>
<p>U toku ove borbe Riječki nacionalni bataljon i riječka žandarmeriska četa 
utrošili su svu municiju, koju smo imali na raspoloženje. Molim da se izvrši 
popuna sa municijom inače i bataljon i žandarmeriska četa ne mogu se 
upotrebiti ni za kakav zadatak. Za popunu municije potrebno mi je:</p>
<p>—&nbsp; Za jugoslovensku pušku.... 2 sanduka municije,</p>
<p>—&nbsp; Za italiajnsku pušku.....3 sanduka municije,</p>
<p>—&nbsp; Za italijanske puškomitraljeze.....2 sanduka municije,</p>
<p>—&nbsp; Ručnih bombi.....400 komada.</p>
<p>—&nbsp; Za jugoslovenski puškomitraljez..... 500 metaka«.</p>
<p>Dostavlja se prednji izveštaj komandanta Riječkog nacionalnog bataljona s 
molbom da se izvrši popuna municijom.</p>
<p>KOMANDANT MAJOR,</p>
<p>Jov.6 Đukanović</p>
<p>1 Original (pisan na mašini, ćirilicom) u Arhivu VII, Ča, k. 147, reg. br. 
3/6 (CG-X-238).</p>
<p>2 »Pov. 1004« je na originalu dopisano crvenom olovkom,</p>
<p>3&nbsp; Beleška je na originalu dopisana mastilom.</p>
<p>4&nbsp; Vidi dok. br. 17, nap. 2.</p>
<p>5 Verovatno je tu akciju izveo Lovćenski NOP bataljon, koji je u to vreme 
dejstvovao na drumu Cetinje — Rijeka Crnojevića (Zbornik NOR-a, tom III, knj. 
10, dok. br. 144, str. 572). Jovan.</p>
<p>6 Original (pisan mastilom, latinicom) u Arhivu VII, Ča, k. 150, reg. br. 
43/4 (Sl-W-43).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_18.htm"><b>Prethodni dokument</b></a></TD>
<TD><a href="4_14_4_20.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
