<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_61.htm"><b>Prethodni dokument</b></a></TD><TD><a href="4_14_1_63.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 62</strong></p>
<p align="center"><strong>DOPIS ŠTABA ROGATIČKOG ČETNIČKOG ODREDA OD 18. FEBRUARA 1942. KOMANDANTU ITALIJANSKOG GARNIZONA U VIŠEGRADU POVODOM SPORAZUMA O SARADNJI I MATERIJALNOM I SANITETSKOMOBEZBEĐENJU ČETNIČKIH JEDINICA<sup>1</sup></strong></p>
<p align="center">ŠTAB</p>
<p align="center">ROGATIČKOG ČETNIČKOG ODREDA</p>
<p align="center">O. Br. Službeno BORIKE, 18. februara 1942. god.</p>
<p align="center">KOMANDANTU ITALIJANSKIH ORUŽANIH SNAGA</p>
<p>Višegrad<sup>2</sup></p>
<p>Upućujem Vam zahvalnicu na pažnji i predusretljivosti koju ste ukazali preko mene našem narodu u ovom delu Bosne.</p>
<p>Po datom obećanju, šaljem Vam kurira sa konjima i volovima, uveren
  da ćete nam pomoći u ishrani koju ste poslednji put usmeno obećali.<sup>3</sup> Mi
  ovde oskudevamo mnogo u soli, šećeru, kafi, pirinču i makaronama. Na
  položajima, prema komunistima, imamo dosta ljudi, pa Ishrana i njihovo
  snabdevanje mnogo je otežano zbog pomanjkanja u pomenutim namirnicama.
  Ja sam potpuno uveren da mi nećete ovoj mojoj skromnoj molbi dati
  negativan odgovor; za svaki revanš ja ću Vam se dvojako odužiti.</p>
<p>Kod Vas u civilnoj bolnici nema mesta za moje teške ranjenike, o
  čemu sam se poslednji put i lično uverio. Osim toga tamo leži mnogo
  tifusnih muslimana, pa bi usled toga moji ljudi vrlo lako preneli
  zarazu na ovaj deo Bosne. Ja sam prema tome odlučio da sve moje
  ranjenike zadržim na Pešurićima u improvizovanoj ambulanti. Jedino mi
  je potrebno da odobrite civilnom lekaru iz Višegrada g. Ovadiu da svake
  ne-delje može dolaziti na Pešuriće zbog pregleda, lečenja i previjanja
  ranjenika. On je i sam dao svoj pristanak, samo je potrebno da Vi njemu
  izdate jednu Vašu permanentnu dozvolu, a ja ću odavde slati za njega
  prevažno sredstvo.</p>
<p>Molim Vas za doktora da što pre izdate dozvolu jer mi je potreban zbog previjamja ranjenika.</p>
<p>Ja mislim da ćete sa poslata Vam 2 vola biti zadovoljni, dok za
  konje ne mogu da garantujem, jer su zbog pomanjkanja brane u vrlo lošoj
  kondiciji. Ipak konji su od bolje rase. Konjska oprema, koju Vam
  šaljem, pokidana je ali opravkom možete je usposobiti.</p>
<p>Molim Vas da izađete u susret kuriru da može smestiti kod Vas na
  prenoćištu moje konje i sanke, a isto tako i regulisati da mu se ne
  prave neprilike.</p>
<p>Slobodan sam Vas zamoliti da mi pošaljete mašanskog retkog zejtina
  za mitraljeze. Posudu za ovo šaljem Vam. Isto tako umoljavam Vas da mi
  pošaljete nekoliko pari cipela i veša, jer imam još nekoliko ljudi &#8212;
  starešina potpuno bosih. Ako ste pronašli cipele za mene, molim Vas da
  mi pošaljete. Ja nosim civil, broj 40, dok je po Vašem broj 27.</p>
<p>U ovom mesecu, po našim verskim obredima, je post, pa se narod
  pričešćuje. Za ovo je potrebno da naš sveštenik&#8212;pop ima vina. Molim Vas
  da mi za ovo pošaljete koju flašu vina; svakako da bih i za svoj lični
  pričest kao kod Vas na ručku ja iskoristio barem jednu flašu.</p>
<p>Gospodine majore, ja mislim da sam dosta postao i dosadan, no ipak
  shvatićete i moj položaj odnosno položaj mojih hrabrih boraca koji se
  svakodnevno nalaze na položajima bez srestava, štiteći naša sela od
  komunista. Ipak, za sve usluge koje mi budete učinili, moji borci i ja
  nećemo Vam zaboraviti. Opet Vam pripremam u volovima da pošaljem jednu
  partiju.<sup>4</sup></p>
<p>Izvolite primiti, Gospodine majore, uverenje o mome poštovanju.</p>
<p align="center">Komandant, kapetan I klase,<sup>5</sup></p>
<p align="center"> [<strong>Marjanović Bogdan</strong>]</p>
<b class=medtxt><p><sup>1</sup>&nbsp; Prepis originala (pisan na mašini, ćrilicom) u Arhivu VII,
  Ča, k. 232, reg. br. 14/1 (BH-X-244). Dokumenat je na više mesta
  oštećen.</p>
<p><sup>2</sup>&nbsp; U Višegradu se tada nalazila italijanska 10. alpinska grupa &#187;Vale&#171; (Valle) pod komandom pukovnika Enrika Picia.</p>
<p><sup>3</sup> Vidi dok. br. 60.</p>
<p><sup>4</sup> Pukovnik Enriko Pici je 19. februara 1942. B. Marjanoviću odgovorio sledeće:</p>
<p>&#187;Kapitano Marjanoviću</p>
<p>Mnogo vam zahvaljujem na onome što ste mi poslali, i vaše prijazne izraze u našem pažnju.</p>
<p>Odmah sam odlučio da dr Ovada dođe lečiti vaše ranjenike i bolesne.</p>
<p>Ne mogu vam poslati ulje za oružje jer i mi ga očekujemo iz Italije.</p>
<p>Tako vas molimo da sačekate za cipele i veš i obećajem vam ih dati
  čim ih budemo primili, naši vozovi su u zakašnjenju, jer u Srbiji nema
  ugljena.</p>
<p>Oružje iz D. Licske su bile povraćene bez moga znanja, bataljon ih odaslao po zapovesti</p>
<p>Mi možemo izmeniti volove za pirinač (rižu), makarone, ili brašno, ili so i nešto šećera.</p>
<p>Kafe prave nemamo, ali zato nešto surogata.</p>
<p>Mi ćemo platiti meso po tekućoj ceni a vi možete odmah kupiti brašno ili rižu ili makarone ili so ili šećer, iz magacina.</p>
<p>Nama je potrebno 5&#8212;6 životinja dnevno.</p>
<p>Šaljem vam vino za Blagdane i pričesti kod kojeg će biti i za vas.</p>
<p>Međutim vam šaliem nešto namirnica u napred.</p>
<p>Mnogo vam preporučam oficira za vezu naše Akcije. &#8212; Pukovnik
  komandant Enriko Pici&#171; (Arhiv VII, Ča, k. 232, reg. br. 15/5). Odgovor
  je pisan na srpskohrvatskom jeziku i na mašini koja nema slova, š, č,
  ž, đ.</p>
<p><sup>5</sup> Bogdan Marjanović.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_61.htm"><b>Prethodni dokument</b></a></TD><TD><a href="4_14_1_63.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>