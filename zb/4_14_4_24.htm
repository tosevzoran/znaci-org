<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_23.htm"><b>Prethodni dokument</b></a></TD>
<TD><a href="4_14_4_25.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST ŠTABA KOMANDE CRNE GORE I STAROG RASA OD 12. 
AVGUSTA 1944. KOMANDANTIMA KOLONA ZA NAPAD NA JEDINICE NOVJ NA PROSTORU 
PRIJEPOLJA i PLJEVALJA1</strong></p>
<p align="center">ŠTAB</p>
<p align="center">KOMANDE CRNE GORE I STAROGA</p>
<p align="center">RASA</p>
<p align="center">O. br. 1</p>
<p align="center">12 avgusta 1944 godine</p>
<p align="center">Položaj&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Strogo na ličnost</p>
<p align="center">KOMANDANTU</p>
<p align="center">ZAPOVEST</p>
<p align="center">(sekcija jug. izdanje 1 : 100000)</p>
<p>Jače partizanske snage drže položaje Obarde, Kamena Gora, Karoševina, 
Skokuće, Župa i Gračanica, sa dubokim rasporedom u unutrašnjost.2</p>
<p>Naš zadatak sa jedinicama X3 je da ovoga neprijatelja na-padnemo i 
proteramo.</p>
<p>Za izvršenje ovoga zadatka —</p>
<p>NAREĐUJEM:</p>
<p>I Desna kolona, komandant&nbsp;kapetan Bojović Vukašin, sastava 2 
[bataljona] 6 puka4.&nbsp;&nbsp;&nbsp;&nbsp;&nbsp;&nbsp;&nbsp; &nbsp;</p>
<p>Koncentriše se na dan 12 avgusta 1944 godine do 16,30časova po novom 
vremenu na polaznom položaju s. Taševo.</p>
<p>Naoružanje sastava bataljana.</p>
<p>U toku noći 12/13 avgu-sta 1944 godine sa celim bata-Tjonom krenuće se tako 
da na dan 13 avgusta 1944 godine; u 4 sata bude na polaznom položaju za borbu i 
to: Karoše-vina[-] kota!5</p>
<p>Dalje napadače pravcem Galočevina, Kamena Gora, sa daljim glavnim pravcem 
napada Goli Vrh (k 1445),6 a idućeg dana produžuje napad op-štim pravcem Goli 
Vrh — Ra-čevo — Srednje Brdo — Kov-ren!</p>
<p>Dalje od Kovrena sledo-vaće nova zapovest.</p>
<p>Zona širenja levo i desno po potrebi stim da se održava neprestana veza i 
pokret ravnati prema napredovanju su-sednih kolona.</p>
<p>Obratiti naročito i stalno pažnju na situaciju i nadmoć-nost neprijatelja 
kod susedne jedinice i uvek na vreme priteći u pomoć,</p>
<p>[I]I Srednja kolona odnosno druga, Komandant, kapetan g. Sćepanović Vlado, 
jačine 1 bataljona odnosno 1 četa ovoga bataljona, naoružanje njenog sastava 
ojačana vodom prateće čete.</p>
<p>Koncentriše se na desnoj obali Lima preko Gvozdenog mosta na Limu u 
Prijepolju na dan 12 avgusta 1944 godine do 17 časova.</p>
<p>U toku noći 12/13 avgusta 1944 godine izvršiće pokret do Skokuća, stim da 
na Skokuća-ma (k. 1179) bude 13 avgusta 1944 godine tačno u 4 časa po novom 
vremenu.</p>
<p>Od Skokuća produžava napad opštim pravcem napada Skokuće — Boljani — 
Strmenica — Kašice — s. Kašice — Podjevac — Gradina — k.. 1353 — 
Kadina Luka (k. 1315)</p>
<p>—&nbsp; Grab, gde dobiti zapovest za dalji pokret.</p>
<p>Zona širenja levo i desna prema potrebi, održavajući neprestano vezu sa 
susednim jedinicama i kretati se odnosno ravnati se u kretanju sa susednim 
jedinicama.</p>
<p>Obratiti pažnju na pomoć susednim jedinicama u potrebnim momentima.</p>
<p>[I] II TREĆA KOLONA, komandant kapetan g. Sćepa-nović Vlado, jačine 
ostatka sastava prvog bataljona 7 puka7, a naoružanje iz sastava bataljona.</p>
<p>Koncentriše se kao i druga kolona, stim da na dan 13 avgusta 1944 godine tačno 
u 4 časa u jutru po novom vremenu bude na polaznom položaju Dumljani, a jednim 
jačim odeljenjem na položaju Duraci — Gračanica.</p>
<p>Na dan 13. t. g. od četki časa pronapad opštim pravcem napada Dumljani — 
Po-dbor — Javorje — Jablanovac—&nbsp; Brajkovač — Duga — Bi-jov Grob, 
odakle će za dalje kretanje sledovati nova zapovest.</p>
<p>Zona širenja levo i desno po potrebi stim da se ravno-merno kreće i održava 
vezu sa susednim jedinicama. Svoje jače odeljenje sa Duraka upu-tiće dalje 
pravcem Miljevici—&nbsp; Bačulovina — Zečija glava (k. 1245) — Bijov 
Grob gde ulazi u sastav glavne kolone.</p>
<p>Obratite naročitu pažnju na vatrenu pomoć susednim jedinicama.</p>
<p>IV ČETVRTA KOLONA, komandant kapetan Bojičić Vojislav, jačine 1 bataljona 
6 puka sa naoružanjem svojega sastava.</p>
<p>Koncentriše se na položaju Kaćevo na dan 12 avgusta 1944 godine u 18 časova 
odakle produžava pokret do Stra-njana — Jadovnik, gde će se tako postaviti 
da teškim oruđem tuče Brodarevo u momentu kada treća kolona bude izašla na 
Brajkovac t.j. u toku 13 avgusta se na ovaj položaj postaviti a narednog dana, 
kada kolone produže tući Brodarevo da bi na taj način vezao što više 
neprijateljskih snaga u Brodarevu.</p>
<p>Dalje kretanje nastaviće pravcem opštim pravcem napada Stranjani — Mrčkovma 
— Milakovići — Tičije Polje Gornja Dubočica — Krajino-vići — Bare, a 
odatle pravac Obrov, a dalje u sporazumu sa kolonom odnosno Komandantom kolone 
X, sa kojom će stalno sadejstvovati. Detalje plana odnosno kretanje dobi-vaćete 
na način objašnjen poručniku Tomoviću Bećiru.</p>
<p>Zona širenja desno i levo po potrebi, obraćajući naročitu pažnju na 
gazeve na Limu i nastojeći da nikao8 neprijateljskih delova ne upadne u unutrašnjost.9</p>
<p>V VEZA</p>
<p>Veza će se održavati putem kurira i putem radiostanica. U kom cilju će 
komandant četvrte kolone uputiti 10 mlađih, zdravih i strogo poverijivih 
vojnika, kao kurire za dve partije od po pet, a ostali komandanti po četiri 
vojnika. Znaci raspoznavanja danju belo platno kvadratnog metra širine i dužine 
sa crvenom oznakom, a noću tri svetleća metka sa bombom. Kolone međusobno još 
pomoću barjačića.</p>
<p>VI&nbsp;SANITETSKA SLUŽBA:</p>
<p>Bolnica u Prijepolju, stim da će teži ranjenici biti trans-portovani dublje 
u unutrašnjost na specijalno lečenje. Komandanti kolona će formirati 
sanitetsko odeljenje za ukazivanje prve pomoći na položaju u zajednici sa 
lekarima X kolone. Prenos ranjenika najbližim putem do druma gde na terenu bude 
određeno, a odatle sanitetskim kolima. Ovde skrećem naročitu pažnju na to da 
se mnogo vojnika ne izvlači iz stroja radi prenosa ranjenika kako je to ranije 
određeno.</p>
<p>VII&nbsp; ISHRANA: putem trupnih komora, o čemu će se starati intendant 
kapetan g. Vlahović10 u sporazumu sa intendantom kolone X, zbog transportnih 
srestava.</p>
<p>VIII&nbsp; POPUNA MUNICIJOM: poručnik g. Bojović Vladislav u sporazumu sa 
Komandantom municiske komore kolone X sta-raće se o pravilnom li blagovremenom 
snabdevanju municijom svih jedinica prve, druge i treće kolone, a četvrta 
kolona će se osobeno iz Sjenice snabdevati i municijom i ishranom.</p>
<p>IX&nbsp; Komandant prve kolone stupiće u vezu sa Komandantom X radi prenosa 
teških oruđa, dok konji stignu.</p>
<p>Na izvršenje s verom u Boga za Kralja i Otadžbinu.</p>
<p>Dostavljeno svima komandantima Zastupa Komandanta, kolone i jedan primerak</p>
<p align="center">Načelnik štaba, kapetan12za ovaj štab.</p>
<p align="center">M.P.11</p>
<p>1 Original (pisan na mašini, ćirilicom) u Arhivu VII, Ca, k. 138, reg. br. 
29/3 (CG-V-1116).</p>
<p>2&nbsp; Te položaje su držale jedinice 1. proleterske divizije (vidi dok. 
br. 16, nap. 7).</p>
<p>3&nbsp; Odnosi se na nemačke jedinice (14. puk 7. SS divizije »Princ Eugen«, 
2. puk »Brandenburg« i borbenu grupu »Krempler«) koje su u operaciji »Ribecal« 
(»Rubezahl«) dejstvovale protiv 1. proleterske divizije NOVJ od Prijepolja i 
Pljevalja i na desnoj obali Lima prema Bijelom Polju. Cilj ove neprijateljske 
operacije (kod nas poznata kao durmitorska operacija) bio je da se sprezi prodor 
NOVJ iz istočne Bosne, Sandžaka i Crne Gore u Srbiju. I pored angažovanja 
veoma jakih snaga, neprijatelj u tome nije uspeo. Opširnije o tome vidi Zbornik 
NOR-a, tom XIII, knj. 4, dok. br. 99, 103, 104 i 108 i Prilog I. U ovoj knjizi 
vidi dok. br. 2, 3, 4, 22 i 64.</p>
<p>4&nbsp; i7 Ta dva puka sa 8. pukom sačinjavali su Crnogorski dobrovoljački 
korpus (CDK), koji je nemačka 2. oklopna armija formirala od četničkih 
jedinica sa teritorije Crne Gore i Sandžaka. Opširnije o tome vidi Zbornik 
NOR-a, tom XII, knj. 3, dok. br. 91 i 147.</p>
<p>5 Verovatno k. 917.</p>
<p>6 To mesto nije nađeno na karti 1:100.000, verovatno se radi o Golom kršu 
(trig. 1445).</p>
<p>8 Tako piše u originalu, verovatno treba »niko od«. 9 Pored te četiri 
kolone, u napadu na 1. proletersku diviziju je od Bijelog Polja učestvovala i 
»posebna kolona« (vidi dok. br. 25).</p>
<p>10 Prvoslav.</p>
<p>11 Okrugli pečat: »Štab četničke komande za Sandžak«.</p>
<p>12 Načelnik štaba bio je Dušan Arsović.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_23.htm"><b>Prethodni dokument</b></a></TD>
<TD><a href="4_14_4_25.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
