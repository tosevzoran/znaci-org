<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_66.htm"><b>Prethodni dokument</b></a></TD>
<TD><a href="4_12_4_68.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDE 15. BRDSKOG ARMIJSKOG KORPUSA OD 
21. MAJA 1944. TRISTA SEDAMDESET TREĆOJ LEGIONARSKOJ DIVIZIJI »TIGAR« I 92. 
MOTORIZOVANOM GRENADIRSKOM PUKU ZA DEJSTVA U OPERACIJI »RESELŠPRUNG«1</strong></p>
<p align="center">STROGO POVERLJIVO</p>
<p align="center">Predmet načelnika 2</p>
<p align="center">Samo po oficiru!</p>
<p align="center"><span lang="DE">K-da XV. brd AK</span></p>
<p align="center"><span lang="DE">Ia, str. pov. br. 12144.o:p&gt;</span></p>
<p align="center">O. U. 21. 5. 1944.</p>
<p align="center">Pred.: »Reselšprung«</p>
<p align="center">5 primeraka</p>
<p align="center">4. primerak</p>
<p align="center">373. peš. div.&nbsp;</p>
<p align="center">92. mot. puku&nbsp;</p>
<p align="center">25. 5. 44</p>
<p align="center">Str. pov. br. 880/443</p>
<p>1.— <em>Neprijatelj:</em></p>
<p>U zapadnoj Bosni vrhovno komunističko rukovodstvo u ustanovama za 
snabdevanje i štabovima u rejonu Drvar (Titov Glavni štab sa savezničkim 
vojnim misijama) — Bos. Petrovac (Centar za snabdevanje i aerodrom). Na čitavom 
području ukupno oko 12.000 ljudi sa teškim naoružanjem (takođe artiljerija i 
protiv avionska oruđa) kao i navodno nekoliko tenkova u rejonu Petrovac. Putevi 
na pravcu napada jako minirani i zaprečeni. Jak otpor treba očekivati od 1. 
prol. div. u rejonu zapad. Mrkonjić-Grad i od 6. div. u rejonu istoč. gornje 
Une.</p>
<p>2.— Na neprijatelja biće izvršen koncentrični napad, uz angažovanje 
padobranskih jedinica i našeg vazduhoplovstva, sa ciljem da se razbije 
neprijateljsko rukovodstvo, unište ustanove za snabdevanje i štabovi u rejonu 
Drvar—Petrovac kao i bande koje budu uhvaćene u rejonu i pronađene ustanove 
za snabdevanje.</p>
<p>Komandovanje: K-da XV brd. <span lang="DE">AK. <o:p>
</o:p>
</span></p>
<p><span lang="DE">Konspirativni naziv za operaciju: »Reselšprung«.<o:p>
</o:p>
</span></p>
<p><span lang="DE">Uspehu operacije pridaje se odlučujući značaj za celokupno 
vođenje rata u unutrašnjosti zemlje i na obali: odlučno, od-važno 
komandovanje borbenim grupama i najpotpunije angažovanje svakog pojedinog 
vojnika su preduslovi za potpun uspeh.4<o:p>
</o:p>
</span></p>
<p><span lang="DE">3.—<o:p>
</o:p>
</span></p>
<p><span lang="DE">a)&nbsp;373. div. nastupa sa jednom puk. grupom (Borbena 
grupa »Vilam«)5 dana X u 06.00 časova iz rejona Srb i prodire najbrže preko 
Trubar za Drvar i na svaki način još istog dana deblokira SS-padobranski lov. 
bat. u Drvaru. Posle spajanja, 500. SS-padobranski lov. bataljon potčinjava se 
Borbenoj grupi »Vilam«. Sva komandna mesta i vojne misije u rejonu Drvar treba 
uništiti. Sa delovima, uz držanje rejona Drvar, treba prodirati dalje prema 
Bos. Petrovac.<o:p>
</o:p>
</span></p>
<p><span lang="DE">Borbena grupa »Vilam« treba po mogućstvu da bude jaka 
(art. teško naoružanje, pioniri).<o:p>
</o:p>
</span></p>
<p><span lang="DE">b)&nbsp;Jednu drugu borbenu grupu, po mogućstvu jačine bat. 
(Borbena grupa Lapac«)6 treba 373. div. dana X u 05.00 časova da uputi iz 
Lapca preko Kulen-Vakufa za Vrtoče. Radi se o tome da se raskrsnica puteva Vrtoče 
brzo zauzme i posle, prema situaciji, da se put Bihać— Vrtoče prodorom prema 
severozapadu otvori odostrag.<o:p>
</o:p>
</span></p>
<p><span lang="DE">92. mot. puk (neposredno potčinjen K-di XV brd. AK sa potčinjenim 
54. brd. izv. bat.7 i Puk. grupom 2 (hrv.) lovačke brigade prodire dana X u 
05.00 nastupajući iz rejona Bihać i Bos. Krupa prema jugoistoku, da bi što brže 
zauzeo Bos. Petrovac, tamo razbio bande i štabove i zauzeo aerodrom i ustanove 
za snabdevanje. Energičnom prodoru ove borbene grupe pridaje se odlučujući 
značaj. Posle toga ojač. 92 (mot.) gren. puk prodire, oslobađajući područje 
Bos. Petrovac, sa delovima ka Drvaru, u toku toga sprečava eventualno povlačenje 
neprijatelja putem od Drvara prema severu i uspostavlja vezu sa 500. 
SS-padobranskim lov. bat., odn. borbenom grupom »Vilam« 373. div.<o:p>
</o:p>
</span></p>
<p><span lang="DE">1. koz. inž. bat.8 (bez jedne č) stići će 25. </span>5. u 
Bihać i preuzeće i za 92. mot. puk opravku i osiguranje puta Bihać—Petrovac. 
U slučaju potrebe predviđa se potčinjavanje 92. mot. puku.</p>
<p>500. SS-padobranski lov. bat. spušta se, 1. dana napada ujutro, posle 
pripreme izvršene od štuka,9 u Drvar i tamo uništava štabove.</p>
<p><span lang="DE">1. puk »Brandenburg« sa potčinjenim hrv. borbenim 
skupinama prodire od Knina za Bos. Grahovo i posle toga delom kreće u 
specijalnu akciju protiv linije Prekaja—Drvar.10<o:p>
</o:p>
</span></p>
<p>Ojač. 105. SS-izv. bat. prodire od Livna, preko Grahova, za Drvar. Sa istoka 
napadaju delovi SS-div. preko gornje Sane prema zapadu.</p>
<p>Mora se u svako doba računati sa jačom aktivnošću savezničkog 
vazduhoplovstva, takođe i sa njegovim učešćem u borbama na zemlji.</p>
<p>Naše vazduhoplovstvo, shodno opštoj situaciji, potpoma-gaće štukama i 
lovačkim jedinicama. Besprekorno označavanje prednje linije! Komandant 
avijacije u Hrvatskoj uputiće po jedno vazduhoplovno odeljenje za vezu u 373. 
div. i 92 (mot.) gren. puk.</p>
<p>7.<em>Služba veze:</em></p>
<p>Radio-veza od XV brd. AK prema 373. div. i 92. mot. p. Od ovih na potčinjene 
borbene grupe. U svako doba mora da bude moguće uspostavljanje veze po frontu 
sa susedom.</p>
<p><span lang="DE">8.&nbsp;<em>Snabdevanje: <o:p>
</o:p>
</em></span></p>
<p><span lang="DE">Pokret sa potpunim borbenim potrebama. Dotur od korpusa u 
Bos. </span>Petrovac.</p>
<p>9.<em>&nbsp;Početak operacije: </em>dana X (verovatno 25. <span lang="DE">5.). 
Prethodno naređenje izdaće se dana X—1 uveče pod lozinkom »Konferencija 
komandanata — datum«. Posle toga treba izvršiti pripremu za pokret u 05.00 
časova naređenog dana. Konačno naređenje za pokret izdaće se dana X 
lozinkom »Bliher«11. U slučaju da se naređenje za pokret opozove, to će se 
javiti lozinkom »Zakašnjenje voza«.<o:p>
</o:p>
</span></p>
<p>Lozinke će biti izdate 373. div. i 92 (mot.) gren. puku.</p>
<p>10.<em>Izveštavanje</em></p>
<p>Borbene grupe izveštavaju svaka 4 sata, u 00.00, 04.00 časa itd., o 
situaciji, uspesima i namerama. U 24.00 sumarno, kao dnevni izveštaj, i uz to 
gubitke i plen.</p>
<p><span lang="DE">11.<em>&nbsp;Komandno mesto: </em>K-da XV brd. AK od dana X 
blizu Bihaća. <o:p>
</o:p>
</span></p>
<p><span lang="DE">12.&nbsp;<em>Mere tajnosti: <o:p>
</o:p>
</em></span></p>
<p><span lang="DE">Borbenoj grupi »Lapac«, 54. brd. izv. bat. i Puk. grupi 2 
(hrv.) lovačke brigade naređenja izdavati samo u potrebnom obimu. Planiranje 
operacije ne sme za sada da bude uočljivo.<o:p>
</o:p>
</span></p>
<p><span lang="DE">13.&nbsp;Ovo naređenje od dana X treba tretirati kao »poverljiv 
predmet komande« a po završetku operacije kao »poverljivo«.<o:p>
</o:p>
</span></p>
<p align="center"><span lang="DE"><strong>f. Lejzer <o:p>
</o:p>
</strong></span></p>
<p>1Snimak originala (pisanog na mašini) u AVII, NAV-T-314, r. 563, s. 700—2.</p>
<p>2Četvrtasti pečat.</p>
<p>3Dopisano rukom.</p>
<p>4Takve formulacije zadataka učinjene su na sugestiju K-de 2. OkA (vidi dok. 
br. 64).</p>
<p>5i 6 Bliže o sastavu i dejstvirna tih grupa vidi dok br. 81.</p>
<p>7Pripadao je 1. brdskoj diviziji. 8Pripadao je 1. kozačkoj diviziji.</p>
<p><span lang="DE">9 Stuirmkraftsbomber (jurišni bombarder), odnosno Yu-88. <o:p>
</o:p>
</span></p>
<p><span lang="DE">10 Bliže o dejstvima 1. puka »Brandenburg« vidi dok. br. 
82.&nbsp;</span></p>
<p><span lang="DE">11 Blucher</span></p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_66.htm"><b>Prethodni dokument</b></a></TD>
<TD><a href="4_12_4_68.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
