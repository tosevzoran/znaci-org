<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_52.htm"><b>Prethodni dokument</b></a></TD>
<TD><a href="4_14_3_54.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ŠPIRE LUKIĆA I NIKOLE STOJSAVLJEVlĆA OD 
2. JANUARA 1944. KOMANDANTU DINARSKE ČETNlČKE OBLASTI O BORBI PROTIV DELOVA 
19. NOU DIVIZIJE I SARADNJI S NEMCIMA1</strong></p>
<p align="center">KOMANDANTU DINARSKE OBLASTI</p>
<p>Položaj</p>
<p>Izveštavam komandanta o radu i situaciji u ovim krajevima, dana 30 - XII - 
1943 god. ujutru u 6 i 30h napadnuta je bila 2 četa Podmiljska od snage 
partizana od ostataka 6,19 i 3 sjevernodalmatinske divizije, koje su raspolagale 
s snagama od 6 bataljona.2 Koncentracija ovih ostataka bila je u Gu-bavčevu 
Polju. Neprijatelj je bio okupirao sve kote, i to: Maglaj, Šupljo Brdo, Šepića 
Brdo,3 Debelo Brdo, Voda Mila, Jelovi Vrh, Ljut, Lisinu, Golu Milu, Vodicu,4 
Pena, Kosu Li-povu i kotu P. Muda5 i sve iznad sela Vagana i Podmile.6 Okupirata 
je bila i glavna tačka Gradina kod Crkve. Dobili smo jake udarce od 
neprijatelja sa svih strana, tako da smo ipak uspjeli istoga dana proterati 
neprijatelja iz sela Podmile, Vrpolja i Labusa, okupirali smo kotu P. Muda, 
Vodicu i Pola Mila.7 Borba je vođena od jutra 6 i 30h pa sve do uveče 7 i 30h.</p>
<p>I pored svih naših udaraca neprijatelj nije hteo odmah ostupiti pošto je 
imao veće gubitke ranjenih i mrtvih i to: ustanovljeno je da Partizana istoga 
dana palo 20 mrtvih i 30 ranjenih po svršetku borbe koje smo dobili tačne 
podatke. A od naših gubitaka bilo je svega 4 ranjena i 2 teže i 2 lakše 
ranjena, koji su istoga dana upućeni u bolnicu u Kninu.</p>
<p>Od strane Nemačke komande8 nismo dobili jake pomoći zato što je istoga 
dana vođena borba u Plavnu, a takođe isto vršena je operacija u Srbu selu 
Doljani i Dobro Selo.9 O borbi Doljani i Dobrosela nismo dobili do danas 
nikakvih podataka iako smo ih tražili. Ukoliko komandant nije izvešten o borbi 
u okolini Srba biće izvešten u budućem izveštaju. Da smo raspolagali s jačim 
snagama kao što nismo borba bi bila svršena u drugom smislu.</p>
<p>Rad Jakova Budimira jeste sledeće: sada u ovim trzavicama i bezvlašću 
podeno je ostavku suglasno s Đurom Ma-rićem i hoće da preda komandu ovih 
odreda Đuri Mariću, a na koje mi ne pristajemo, a koje smo i ovako izjavili 
pred Njemačkom komandom na Otriću usled borbe do danas nije ništa riješeno. 
Pojedini ljudi iz dana u dan iz Zrmanje i Rasti-čeva dolaze i traže od nas, da 
im skinemo teror i pljačku Marića, a koje mi nismo u stanju napraviti, zato što 
još ni do danas ne postoji jedinstvena Komanda Brigada Kralja Petra II.</p>
<p>Po tražnji vašeg naređenja od 7 - XII - 43 god.10 u suglasnosti s ostalim 
starešinama četničkim uspostavili smo seoske odbore koji funkcionišu. Opštinske 
i četničke odbore ne možemo uspostaviti zato što ometaju drugi. Opštinski 
odbor pre par dana bio uspostavljen i počeo da radi, ali nakon par dana kasnije 
pohapsio je ih Đuro Marić i razoružao, a dalje od njih neznam ništa jer sam 
zauzet s drugim poslom.</p>
<p>Izveštavam komandanta, da su Marici primili hranu od Njemaca dana 5 - XII - 
43 god, a kao što su i ranije likvidirali i uzimali od sirotinje i od mlina 
uzimlju i sada u saglasno-sti Jakova Budimira i Spase Pupavca. Žito koje se 
likvidira od mlina i sirotinje tera se u Knin. Molim Komandanta ukoliko je moguće, 
da im se ovo pljačkanje spreči jer u protivnom izazvaće revolt u jedinicama u 
ovim krajevima pošto i ovdje sirotinja traži pomoć koja joj se nemože 
ukazati usled prljavih dela pojedinih ljudi.</p>
<p>Verovatno da Komandant neće doći ovamo pre praznika ali ga molimo da dođe 
posle Praznika što pre da se jedanput stvar sredi.</p>
<p>Čestitamo vam sretne praznike, da ih u zdravlju i veselju provedete, a druge 
da bolje dočekate i u boljem smislu, onako kako bi Vi želeli.</p>
<p>S verom u Boga za Kralja i Otadžbinu!</p>
<p>Primite pozdrav od četnika Špire Lukića11 i Nikole Stojsavlje-</p>
<p>vića —</p>
<p>2-I-1944 god. ..</p>
<p>Položaj&nbsp;&nbsp;&nbsp; &nbsp;</p>
<p>1&nbsp; Dokument (pisan na mašini, latinicom) u Arhivu VII, Ča, k. 103, 
reg. br. 5/3 (H-V-475/1.)</p>
<p>2&nbsp; Napad je izvodio 2. bataljon 7. brigade 19. NOU divizije. Bataljon se 
posle izvršene akcije povukao prema Glavacu. Opširnije o borbama protiv Nemaca 
i četnika na sektoru Gračac vidi: Petar Kleut, Trideset peta lička divizija, 
Vojnoizdavački zavod, Beograd 1970 (dalje: Petar Kleut), str. 53.</p>
<p>3, 4 i 6 Šepića Brdo, Vodice i Podmila na karti 1 :100.000 nisu pronađeni. 
Verovatno su lokalni nazivi.</p>
<p>5 Popova muda.</p>
<p>7&nbsp; Verovatno je u pitanju Podmila.</p>
<p>8&nbsp; Na tom području bile su jedinice nemačke 373. legionarske divizije.</p>
<p>9&nbsp; Borbe protiv četnika i Nemaca vodila je 7. brigada 19. divizije NOVJ 
(Petar Kleut, n.d., str. 50).</p>
<p>10&nbsp; To naređenje Redakcija nije pronašla.</p>
<p>11&nbsp; Lukić je jedan od organizatora četničkih jedinica u rejonu Gračac. 
Njegov položaj i funkciju Redakcija nije mogla utvrditi. U oktobru 1944. bio je 
komandant leteće brigade u Ličkom korpusu.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_52.htm"><b>Prethodni dokument</b></a></TD>
<TD><a href="4_14_3_54.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
