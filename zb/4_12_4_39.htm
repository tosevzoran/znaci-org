<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_38.htm"><b>Prethodni dokument</b></a></TD>
<TD><a href="4_12_4_40.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ODELJENJA ZA UNUTRAŠNJOST II MINISTARSTVA 
SPOLJNIH POSLOVA TREĆEG RAJHA OD 1. APRILA 1944. RAJHSFIRERU SS I ŠEFU NEMAČKE 
POLICIJE HAJNRIHU HIMLERU O EVAKUACIJI FOLKSDOJČERA SA UGROŽENIH PODRUČJA U 
HRVATSKOJ1</strong></p>
<p align="center">MINISTARSTVO INOSTRANIH POSLOVA</p>
<p align="center">Inl. II pov. 558&nbsp;</p>
<p align="center">Berlin, 1. aprila 1944.</p>
<p align="center">Lični štab rajhsfirera SS <strong>2</strong></p>
<p align="center">Uprava arhiva</p>
<p align="center">Akt Br. Pov./120</p>
<p align="center">7/4</p>
<p align="center">POVERLJIVO</p>
<p>Prema jednom izveštaju nemačke ambasade u Zagrebu, SS-grupenfirer 
Kamerhofer3 i folksgrupenfirer Altgajer4 započeli su obimnu evakuaciju folksdojčera 
iz područja Hrvatske ugroženih od partizana u istočni Srem i na teritoriju 
oko Osijeka. Do sada je već oko 25.000 folksdojčera preseljeno iz približno 
30 opština.</p>
<p>Na žalost, SS-grupenfirer Kamerhofer propustio je da se pre započinjanja 
ove akcije poveže sa Nemačkim poslanstvom u Zagrebu, tako da ni ovome, a niti 
Ministarstvu inostranih poslova nije data mogućnost da daju svoja mišljenja o 
ovom poduhvatu sa političkog stanovišta.</p>
<p>Ne ulazeći u pitanje da li je ovo preseljenje samo po sebi bilo potrebno, 
treba konstatovati da isto, koliko već danas, ima znatno političko 
protivdejstvo i to utoliko što je sa hrvatske strane izraženo iznenađenje 
zbog toga što je jedna mera predostrožnosti u tako velikom obimu izvršena bez 
hrvatske saglasnosti, a i sa srpske strane nastale su bojazni, jer su iseljenici 
smešteni u mesta sa srpskim stanovništvom, tako da se Srbi, voljni za vraćanje, 
ponovo potiskuju prema partizanima.</p>
<p>Zato Ministarstvo inostranih poslova moli da se izda nalog da se evakuacija 
obustavi i da se ovo pitanje proveri, uzimajući u obzir političke zahteve ovog 
područja, i reguliše u obostranom sporazumu.5</p>
<p align="center">U zastupstvu</p>
<p align="center">...6</p>
<p align="center">...7</p>
<p align="center">Za</p>
<p align="center">Rajhsfirera SS</p>
<p align="center">i šefa nemačke policije — Lični štab</p>
<p align="center">Berlin SW 11</p>
<p align="center">Princ Albreht ulica 8</p>
<div align="center">
  <table frame="box" rules="all" border="1">
    <tbody>
      <tr>
        <td>
          <p>LIČNI ŠTAB</p>
        </td>
        <td colspan="2">
          <p>RF SS | PRILOZI</p>
        </td>
      </tr>
      <tr>
        <td>
          <p>Primljeno:</p>
        </td>
        <td>
          <p>6. apr. 1944</p>
        </td>
        <td rowspan="3">&nbsp;</td>
      </tr>
      <tr>
        <td>
          <p>Del. br. p.</p>
        </td>
        <td>
          <p>40/31/44</p>
        </td>
      </tr>
      <tr>
        <td>
          <p>na: RF</p>
        </td>
        <td>&nbsp;</td>
      </tr>
    </tbody>
  </table>
</div>
<p>1Snimak originala (pisanog na mašini) u AVII, NAV-T-175, r. 21, s. 2526725. 
U gornjem desnom uglu nalazi se par signatura.</p>
<p>2i 8 Pečati primaoca (Rajhsfirera SS).</p>
<p>3Konstantin Kammerhofer, komandant SS i policije u Hrvatskoj.</p>
<p>4Branirnir Altgayer. Saveznici su ga posle rata predali našim vlastima. Osuđen 
je, kao ratni zločinac, na smrt 1947. Bliže o njemu vidi AVII, Ndf, reg. br. 
1/3, k. 40D: saslušanje Branimira Altgajera; AVII, NAV-T-175, r. 21, s. 
6856—8: izveštaj Bergera od 21. decembra 1942. o nekim karakternim crtama i 
sposobnostima Altgajera.</p>
<p>5U vezi ovoga izveštaja, Ministarstvo spojnih poslova Trećeg Rajha 
intervenisalo je kod Hajnriha Himlera, rajhsfirera SS. Objašnjenje po pitanju 
preseljavanja folksdojčera dao je 12. aprila 1944. SS--obergrupenfirer Verner 
Lorenc (Werner Lorenz), rukovodilac Folks-dojče mitelštele (Folksdeutsche 
Mittelstelle), ustanove direktno pot-činjene rajhsfireru SS. U tome objašnjenju 
upućenom Himleru, između ostalog, se kaže: da su mu sumnje Ministarstva 
spoijnih poslova bile poznate; da nije obavestio Ministarstvo spoijnih poslova 
jer mu je naređenje rajhsfirera SS bilo jasno i razumljivo; da je obavio 
razgovor sa SS-grupenfirerom Kamerhoferom, folksgrupenfirerom Altgajerom i 
legatskim sekretarom dr Volfom (Wolff) iz Nemačkog poslanstva u Zagrebu i da je 
pri tome konstatovao sledeće: da se ne radi o nekom preseljavanju, već o 
privremenoj evakuaciji i regulisanju strujanja izbeglica koja se već nalaze u 
toku; da su nemačka naselja bila iz dana u dan napadana; da je držanje hrvtske 
vlade nerazumljivo, pogotovo što ista nije u stanju da ugroženim pripadnicima 
folksgrupe pruži zaštitu; da je do sada evakuisano 18.362 folksdojčera; da je 
11. aprila vodio razgovor sa poslanikom Nojbaherom u Beogradu i da isti, s 
obzirom na situaciju kod Srba, principijelno nema šta da prigovori evakuaciji 
folksdojčera sa teritorije ugrožene od partizana (AVII, NAV-T-175, r. 21, s. 
2526718—21).</p>
<p>6i 7 Nečitki potpisi.</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_38.htm"><b>Prethodni dokument</b></a></TD>
<TD><a href="4_12_4_40.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
