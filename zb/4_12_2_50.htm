<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 2</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 2</b><br> 

<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_49.htm"><b>Prethodni dokument</b></a></TD>
<TD><a href="4_12_2_51.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ GENERALŠTABA KOMANDE KOPNENE VOJSKE OD 8. 
APRILA 1943. O VOJNO-POLITIČKOJ SITUACIJI U BOSNI I HERCEGOVINI, SLAVONIJI I 
SRBIJI[1]</strong></p>
<p><strong>Poverljivo</strong></p>
<p>Gen. St. d. H. Op. odelj.[2]</p>
<p>Prim. 10. apr. 1943.</p>
<p>Br. 3949/43 pov.</p>
<p>KOMANDA KOPNENE VOJSKE GENERALŠTAB</p>
<p>Odelj. str[anih] armija — Istok (III)</p>
<p>Br. 1914/43 pov.</p>
<p>H. Qu., 8. 4. 43.</p>
<p align="center">IZVEŠTAJ O SITUACIJI BR. 9</p>
<p align="center">Srbija, Hrvatska, Grčka (od 1. 7. 43.)</p>
<p align="left">Hrvatska</p>
<p align="left">Opšta slika</p>
<p>Neprekidni veći neprijateljski pokreti u području 2. zone verovatno u vezi 
sa reorganizacijom jedinica koje su razbijene i raštrkane u operaciji 
„Vajs&quot;.[3]</p>
<p>U južnoj Hercegovini (severno od Dubrovnika) pojačavaju se jedinice Draže 
Mihailovića dovođenjem više jedinica iz Crne Gore [za borbu protiv 
komunista].[4]</p>
<p>U ostaloj Hrvatskoj samo dejstva lokalnog značaja.</p>
<p>Pojedinosti Hercegovina</p>
<p>Komunističke snage su u području Foče opkolile četničke jedinice u jačini 
od oko 3 — 4000 vojnika. Komunisti su navodno došli istočno od Foče u cilju 
okruženja Čajniča[5]</p>
<p>Istočno od Nevesinja prodro je protivnik na četničke položaje jugozapadno 
od Kokorine, u jačini od oko 1 — 2 brigade, i zauzeo Fojnicu i Gacko.[6]</p>
<p>Južno od Nevesinja propao je pokušaj prodora jačih komunističkih jedinica 
usled žilave odbrane četničkih jedinica koje su se tamo nalazile. Jedna manja 
borbena grupa, angažovana zapadno odatle, dostigla je, navodno, u daljem toku 
borbe Stolac, zaokruženjem četničkih položaja.</p>
<p>Kod Svinjarine (jugoist. od Mostara), protivnik je pojačao svoj pritisak na 
italijanske i četničke položaje upotrebom teškog pešadijskog naoružanja.</p>
<p>Prema još nepotvrđenim izveštajima, stigao je general Đukanović[7] — 
komandant crnogorskih četničkih jedinica — sa svojim štabom u područje 
severoistočno od Dubrovnika.</p>
<p>Istočna i zapadna Bosna</p>
<p>Dve-tri komunističke brigade koje se povlače iz područja Kladanj na jug 
dostigle su sa prednjim delovima liniju Sarajevo — Rogatica.</p>
<p>Jugozapadno od Tuzle razbio se o našu odbranu neprijateljski napad u jačini 
od oko 300 vojnika.</p>
<p>Pretpostavlja se da protivnik koji je najavljen južno od Kotor-Varoša ima 
jačinu od oko 300 vojnika.</p>
<p>Dve brigade najavljene severozapadno od Prijedora povlače se u pravcu zapada 
i dostigle su sa prednjim delovima područja severno od Bos. Novog.</p>
<p>Severno od Otoke skupile su se, navodno, dve velike komunističke brigade.</p>
<p>Jugozapadno od Prijedora povukao se neprijatelj, u jačini od dve čete, pred 
našim jedinicama u pravcu severa.</p>
<p>Južno od Gline dejstvuju manje neprijateljske grupe od oko 300 vojnika.</p>
<p>izvršile su to u prvoj dekadi aprila, savladavši najpre otpor četnika i 
delova italijanske divizije „Taurinenze&quot;, a zatim blokirale Foču. Za to 
vreme je na južnom pravcu ojačana 3. divizija NOVJ prešla u nastupanje iz 
Nevesinjskog u Gatačko polje, oslobodila Gacko, Avtovac, Kulu Fazlagića i 
naterala na povlačenje u Nikšić i Bileću četničke snage predviđene za učešće 
u nameravanoj četničkoj protivofanzivi u Hercegovini. Tako je u aprilu i prvoj 
polovini maja 1943. Glavna operativna grupa VŠ nanela teške udarce 
italijanskim i četničkim jedinicama, a sebi stvorila veliku slobodnu 
teritoriju omeđenu mestima: Nikšić, Šavnik, Kolašin, Bijelo Polje, Čajniče, 
Goražde, Kalinovik, Gacko (Zbornik radova „Neretva—Sutjeska&quot;, Trgo 
Fabijan, n.č., str. 50). [7] Blažo</p>
<p>Istočno od linije Sarajevo — Tuzla nastupaju u povećanoj meri manje 
jedinice Draže Mihailovića. Pritom se, verovatno, radi o formiranju letećih 
brigada, koje je naredio Draža Mihailović.</p>
<p>Dostavljen je izveštaj o pojedinostima:</p>
<p>—&nbsp; 700 vojnika u planini Krstac (potrebno potvrđivanje).</p>
<p>—&nbsp; Protivnik nepoznate jačine jugozap. i severozap. od planine 
Krstac.</p>
<p>—&nbsp; 700 vojnika u planini Devetak (potrebno potvrđivanje).</p>
<p>—&nbsp; 700 vojnika severno od Rogatice (potrebno potvrđivanje).</p>
<p>—&nbsp; Protivnik nepoznate jačine kod Ajdinovića.</p>
<p>Italijanska okupaciona zona</p>
<p>Ponovljeni neprijateljski napadi na Glamoč odbijeni su od tamošnjih 
jedinica.[8]</p>
<p>Potvrđena je vest o maršu neprijateljske grupe istočno od Livna prema 
severu.</p>
<p>Slabije komunističke jedinice su južno od Brinja zauzele tri mesta posle 
kratke borbe sa italijanskim posadama.</p>
<p>Između Splita i Jesenica na dalmatinskoj obali stalno su pristajale savezničke 
podmornice za podršku partizanima.</p>
<p>Severno od Save</p>
<p>Neprijatelj, za koga je izvešteno da se nalazi u planini Kalnik (južno od 
Varaždina), izviđao je slabijim snagama u južnom pravcu prema železničkoj 
pruzi Križevci.[9][</p>
<p>Severno od Siska prešla je neprijateljska grupa, jačine oko 600 vojnika, u 
šumu Žutica.</p>
<p>Severno od Požege protivnik je ponovo prikupio svoje jedinice, koje su 
prilikom naše« poduhvata bile rasturene u planini Papuk. Dosada su najavljene 
3 brigade (oko 4000 vojnika) (potrebno potvrđivanje).[10]</p>
<p>Severno od [Srem.] Mitrovice nalaze se druge dve brigade.</p>
<p>Srbija Opšta slika</p>
<p>U srpsko-crnogorskoj graničnoj oblasti (Sandžak), Draža Mihailović 
sprovodi prinudnim regrutovanjem svih muških stanovnika između 16 i 50 godina 
mobilizaciju svojih jedinica.</p>
<p>Pojedinosti:</p>
<p>Proterivanje muslimanskog stanovništva od strane ustanika Draže Mihailovića, 
koje je najavljeno u području Nove Varoši i Sjenice,, protezalo se do područja 
južno od Užica.</p>
<p>Zapadno od JViša i jugoistočno od Beograda pojedinačni prepadi na mesta.</p>
<p>Severozapadno od Niša sabotažom prekinuta pruga Beograd — Leskovac.</p>
<p>Prema vestima kontraobavestajne službe, Draža Mihailović priprema veće 
rezerve u području severno od Kolašina (Crna Gora).</p>
<p>Sabotaža na železnici</p>
<p>U čitavom hrvatsko-srpskom području smanjila se sabotaža na železnici.</p>
<p>Utvrđenja bandi</p>
<p>1.) Snage Draže Mihailovića:</p>
<p>Utvrđeni su:</p>
<p>—&nbsp; Trebavski odred — jugoistočno od Dervente.</p>
<p>—&nbsp; Ozrenski odred — istočno od Tešnja. (verovatno delovi Ozrenskog 
korpusa).</p>
<p>—&nbsp; Dinarska divizija — severno od Knina.</p>
<p>Nova nastupanja:</p>
<p>—&nbsp; Zrmanjska brigada — južno od Bos. Petrovca</p>
<p>—&nbsp; Kosovska brigada — jugoistočno od Knina.</p>
<p>—&nbsp; 6 letećih brigada — područje Kalinovik — Foča (formirane, 
verovatno, od delova razbijenih jedinica).</p>
<p>2.) Komunističke jedinice</p>
<p>Nema novih izveštaja. [11]</p>
<p align="center">I. A.</p>
<p align="center">koncept potpisao</p>
<p align="center"><strong>Gelen [Gehlen]</strong></p>
<p>Tačnost overava</p>
<p>. . . [12]</p>
<p>poručnik</p>
<p>1Snimak overenog prepisa originala (pisanog na mašini) u AVII, NAV—T-78, 
r. 332, s. 6290077—81. Na margini je rukom dopisano nekoliko parafa i oznaka, 
a veći deo teksta je naknadno podvučen.</p>
<p>2Pečat Primaoca.</p>
<p>3Vidi dok. br. 13, 28, 30, 33 i 35.</p>
<p>4Dopisano rukom na margini originala.</p>
<p>5i6Reč je o ofanzivi Glavne operativne grupe VS, koja se odvijala na dva 
osnovna pravca. Na severnom, 1. i 2. proleterska divizija, posle neuspelog pokušaja 
(krajem marta 1943) da iz pokreta forsiraju Drinu,</p>
<p>8Dva bataljona ustaškog 5. stajaćeg zdruga 4. aprila 1943. potisli su đelove 
5. udarne divizije NOVJ i zauzeli Glamoč (tom IV, knj. 12, dok. br. 294).</p>
<p>9U tom rejonu akcije je izvodio Kalnički NOP odred.</p>
<p>10Vidi dok. br. 52 i 57.</p>
<p>11Izostavljeni tekst se odnosi na Grčku.</p>
<p>12Potpis nečitak.</p>
<p>
<br>
<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_49.htm"><b>Prethodni dokument</b></a></TD>
<TD><a href="4_12_2_51.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
