<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_225.htm"><b>Prethodni dokument</b></a></TD>
<TD><a href="4_14_3_227.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA 2. GRUPE JURIŠNIH KORPUSA OD 
21. JULA 1944. POTČINJENIMA ZA NAPAD NA JEDINICE NOVJ U DELU SANDŽAKA I ISTOČNE 
BOSNE1</strong></p>
<p align="center">KOMANDANTU2 III KOLONE KAPETANU DRAGUTINU TOMIĆU</p>
<p>Prema dobivenom zadatku od Istaknutog dela štaba Vrhovne komande3 a na 
osnovu opštih instrukcija Vrhovne komande, izvršen je prelaz Lima na više 
mesta sa zadatkom čišćenja terena na prostoru između Lima, Drine i donjeg 
toka reke Tare, spajanja sa Romaniskim korpusom, hvatanja veze sa Hercegovačkim 
snagama preko Gackog, davanja podrške mnogobrojnim gerilskim odredima koji 
dejstvuju u srezovima Plevaljskom, Bijelopoljskom i Savničkom, omogućavanja 
mobilizacije naših snaga u Sandžaku i najzad sa zadatkom zauzimanja polaznih 
položaja za opšti napad na komuniste.</p>
<p>Prema do sada dobivenim podacima komunisti se povlače ispred naših snaga ne 
primajući borbu, te do sada sa njima još nije uspostavljen borbeni dodir.4</p>
<p>Odstupaju u dva pravca, jednim delom pravcem: Čajniče — Ponikve — 
Meljak — Kosanica, drugim delom Čaj-niče — Metaljka — Vis — Bučje — 
Babine — Kamena Gora.</p>
<p>U vezi sa dobivenim zadatkom i namerama komunista</p>
<p align="center">NAREĐUJEM:</p>
<p>I Kolona:</p>
<p>Komandant kapetan Mandić5 200 boraca&nbsp; 17 automat. oruđa 2 mino bacača&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Polazi sa Zaborka danas u 16 časova pravcem: Čajniče — Ifsar — Foča 
sa zadatkom da što pre uhvate vezu sa Romaniskim korpusom</p>
<p>koji se nalazi na levoj obali Drine na položajima: Gradačka stena — Sište6 
— Pijevac. Sa ovom kolonom krenuće i major Drašković, komandant Drinskog 
korpusa koji će preneti usmene instrukcije i naređenja komandantu Romaniskog 
korpusa. Major Drašković7 preduzeće potrebne mere za:</p>
<p>a)&nbsp; hvatanje veze sa Gatačkim korpusom8 preko Mra-tinjske čete.</p>
<p>b)&nbsp; uspostaviće dodir sa gerilcima na Pivskoj planini.</p>
<p>v) Uputiće izviđačka odele-nja u pravcu Čelebića, u pravcu Ograđenice, 
u pravcu Bobova sve dok se ne uspostavi dodir sa komunistima. g) izvršiće opštu 
mobilizaciju Fočanske brigade. d) vezu će održavati radiostanicom i kuririma.</p>
<p>II Kolona:</p>
<p>Komandant kapetan Dragiša Vasiljević 340 boraca 24 automat. oruđa 2 teška 
bacača 2 laka bacača</p>
<p>Ova kolona krenuće sutra 22 ovog meseca pravcem: Zaborak — Ponikve sa 
zadatkom:</p>
<p>a)&nbsp; potiskivanja slabijih komunističkih delova u koliko na njih naiđe.</p>
<p>b)&nbsp; hvatanja veze sa našim gerilcima u Bukovici. Pozvati Marka Skuletića 
da se javi ovom štabu.</p>
<p>v) izviđanja Ćeotine, naročito u pravcu prelaza Kod Tatarovine.</p>
<p>g) potpomoći mobilizaciju Čajničke brigade.</p>
<p>d) vezu održavati desno sa kolonom majora Draškovića, a levo sa rezervom 
na Metaljci.</p>
<p>III Kolona:</p>
<p>komandant kapetan Dragutin Tomić 160 boraca 2 automat. oruđa</p>
<p>Polazi sa Zaborka sutra 22 u 8 časova. Pravac Metaljka sa zadatkom da očisti 
i potisne slabije komunističke delove u koliko ih bude i ovlada Metaljkom.</p>
<p>Uhvatiće i održavaće vezu sa II kolonom a levo sa IV kolonom</p>
<p>IV Kolona:</p>
<p>Komandant kapetan Kolarević9</p>
<p>1000 boraca 30 automat. oruđa 2 laki bacača</p>
<p>Polazi sa Zaborka sutra 22 u 8 časova u pravcu Poblaća i posešće položaj 
sa glavnim snagama na levoj obali reke Poblaćnice. Komandno mesto ove kolone 
selo Gole kod Mustafina groba. Uputiće na pretstražu dva bata-ljona i to jedan 
bataljon na Kovač planinu, a jedan bataljon na Vis.</p>
<p>Bataljon sa Kovača upući-vaće izviđačke delove preko Starhovog dola10 do 
Ćeotine a desno će patrolama održavati vezu sa Metaljkom.</p>
<p>Bataljon na Visu uputiće jednu četu na Vučevu a izviđanja će vršiti u 
pravcu Bo-ljanića i Brvenice kao i u pravcu Gradine. Uspostaviti što tešnju 
vezu sa Plevalj-skom brigadom preko Go-tovuše i Jugova.</p>
<p>Ja ću se nalaziti sa štabom na Metaljci.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Veza. I kolona održavaće vezu sa štabom radiostanicom i kuririma. II, III 
i IV kuririma. Odmah po izbijanju na određene položaje svaka kolona uputiće 
ovom štabu po dva ordo-nansa i po dva meštanina koji poznaju put. U slučaju 
napada dati znak dvema belim raketlama, traženje pomoći pored dve bele raketle 
označiti još jednom crvenom u pravcu neprijatelja. Da se ide u pomoć 
napadnutoj koloni znak je dve crvene ili dve zelene rakete.</p>
<p>Znaci raspoznavanja:</p>
<p>za 21 juli&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Miloš 
— Mihailo</p>
<p>za 22&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Stanko — Sava</p>
<p>za 25&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Bogdan — Branko</p>
<p>Ugovoreni vidljivi znaci:</p>
<p>za 21 juli&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;3 puta 
dići pušku iznad glave</p>
<p>za 22&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
3 puta mahnuti kapom na više</p>
<p>za 23&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
2 puta raširiti obe ruke.</p>
<p>Ishrana. Za I, II i III kolonu baza za [sna]bdevanje Zaborak gde će se upućivati 
komora za prijem hrane. U koliko komora nije prispela ishrana na terenu iz obližnjih 
sela, no strogo voditi računa da se stanovništvu ne uzima i ono poslednje sa 
čim raspolaže pošto je već opljačkano od komunista. Na rekviriranu hranu daće 
[se]11 priznanice ako već nema novaca. Meso plaćati po 250 dinara a žito i 
ostale namirnice prema nahođenju komandanta.</p>
<p>Komandant IV kolone narediće da se baze za ishranu njegovih brigada pomere 
iz dosadanjih mesta u Mioče. Pravac snabdevanja Mioče — Sastavci i dalje 
putem koji ide dolinom Podblaćnice. U koliko komora ne bude stigla ishrana će 
se vršiti i to bataljon na Kovaču iz Osoja, Skenderovine i Dubrava. Bataljon 
na Visu iz Milakovića, Vučeva, Zaostara i Ri-tošića.</p>
<p>Rekviziciju vršiti preko komandanta mesta, odnosno kmetova i od lica koja su 
kažnjena od strane mesnih vlasti radi neposlušnosti i neizvršenja naređenja.</p>
<p>Rekviziciju vršiti na način kako je označeno za I, II i III kolonu.</p>
<p>Ranjenike posle ukazane prve pomoći upućivati u Rudo..</p>
<p>S verom u Boga za Kralja i Otadžbinu.</p>
<p>Komandant, major Voj. S. Lukačević</p>
<p>Ađutant Njegovog Veličanstva Kralja</p>
<p>Dostavljeno: komandantu I, II, III,i IV kolone&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
.&nbsp;&nbsp;&nbsp;&nbsp;&nbsp;&nbsp;&nbsp; &nbsp;</p>
<p>I D S V K12</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 142, 
reg. br. 4/3 (CG-V-1658).</p>
<p>2&nbsp; Dalji tekst u naslovu napisan je mastilom, ćirilicom.</p>
<p>3&nbsp; Taj štab, pod komandom potpukovnika Zaharija Ostojića, nare-dio je 
14. jula 1944. komandantu 2. grupe jurišnih korpusa da napadne jedinice 37. 
divizije NOVJ u rejonu Zaborak — Mustafin Grob — Kovač — Cajniče. Istim 
naređenjem određen je Vojislav Lukačević da komanduje 2. grupom jurišnih 
korpusa, pod čiju komandu su potpali:</p>
<p>Drinski leteći korpus, 4. jurišni korpus (bez Zlatiborske brigade), 1. i 2. 
mileševski korpus i leteća brigada »Bosna« (Arhiv VII, Ča, k. 164, reg. br. 
31/1).</p>
<p>U naređenju Istaknutog dela Štaba Vrhovne komande od 17. jula 1944. navodi 
se da su četničke snage slabe za takvu akciju, pa se naređuje da se posedne 
desna obala Lima i spreči prodor NOVJ u Srbiju, a kad se privuku jače četničke 
snage iz Srbije — da će se postupiti po naređenju od 14. jula (Arhiv VII, Ča, 
k. 164, reg. br. 34/1).</p>
<p>4&nbsp; Reč je o manevru 37. divizije NOVJ (bez 8. crnogorske brigade) koja 
je, po naređenju Štaba 2. udarnog korpusa, u toku 19/20. jula, napustila položaje 
Brodarevo — Kamena Gora — Podpeće i smestila se na području: Barice — 
Brašansko brdo — Vrbovo — Goleša — Mar-žića — Džurovo, sa prednjim 
delovima na r. Limu. U toku 22. jula četnici i Nemci (delovi puka »Brandenburg«) 
vodili su žestoke borbe protiv 4. crnogorske brigade na položajima Barice — 
Brašansko brdo—&nbsp; Babine, odbacivši delove brigade sa Brašanskog brda. 
U protivna-padu neprijatelj je odbijen i posednuti su stari položaji. I naredna 
četiri dana vodile su se žestoke borbe na položajima Babine — Izbičanj—&nbsp; 
Vis. Vidi dok. br. 228, 229 i 230; tom I, knj. 16, dok. br. 218, 219 i 222.</p>
<p>5&nbsp; Jovan.</p>
<p>6 Naziv na karti 1 :100.000 nije nađen.</p>
<p>7 Aleksa.</p>
<p>8 Redakcija ne raspolaže podacima o Gatačkom korpusu. Postojala je Gatačka 
brigada u Nevesinjskom korpusu.</p>
<p>9&nbsp; Milomir.</p>
<p>10&nbsp; Strahov da</p>
<p>11 Na ovom mestu original je oštećen. 352</p>
<p>12 Istaknuti deo štaba Vrhovne komande.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_225.htm"><b>Prethodni dokument</b></a></TD>
<TD><a href="4_14_3_227.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
