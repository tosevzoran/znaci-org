<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_70.htm"><b>Prethodni dokument</b></a></TD><TD><a href="4_14_1_72.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 71</strong></p>
<p align="center"><strong>IZVEŠTAJ DELEGATA ŠTABA DRAŽE MIHAILOVlCA ZA ŠUMADIJU OD 25. APRILA
  1942. DRAŽI MIHAILOVICU O ORGANIZACIJI I STANJU ČETNIČKIH JEDINICA NA
  TOM PODRUČJU<sup>1</sup></strong></p>
<p align="center">UVAŽENI I DRAGI GOSPODINE ĐENERALE</p>
<p>Pored radio veze koju imamo, smatram za potrebno da Vas i ovim putem obavestim o sledećem:</p>
<p>Kapetan Smiljanić<sup>2</sup> i Marko Muzikravić<sup>3</sup> prinuđeni su i dalje da se
  kriju. Oni su sa jednim malim delom ljudstva u šumi. Jedan veći deo
  pušten je kućama i sklonio oružje, a treći najveći i dalje je ostao na
  dužnosti. Komandu je preuzeo jedan kapetan u koga Smiljanić ima puno
  poverenje i koji je naš. Sve se malo primirilo, bar prividno.</p>
<p>Poručnik Sotirović odveden je u zarobljeništvo, kao i komandant
  Lepeničke brigade.<sup>4</sup> Ovaj poslednji ništa nije ni radio jer ne zna ni
  koliko bataljona ima, ni koje oficire ima, ni koja sela koje čete obrazuju. Jednom rečju: ništa. Preduzeo sam potrebno
  da se ovo popravi odmah, jer mislim da su Kragujevac kao i Lepenica
  važni a i da ni jedan kraj ne sme ostati ne obrađen.</p>
<p>Netačno sam bio obavešten preko Smiljanića o razoružanju u Požarevcu
  i, znajući da Vi imate radio vezu, ja sam Vas odmah obavestio, da biste
  mogli da proverite.</p>
<p>Pećanca i njegove ljude izgleda najviše toleriraju, obzirom na
  nekakav skoro sklopljeni sporazum. Govori se da bi on trebao da nosi
  srpsku Zastavu i da diktira ko može a ko ne može da iz Londona dođe.
  Ovo su pričanja.</p>
<p>Nemci se mnogo interesuju kako će držanje Srbi imati u slučaju rata
  sa Turcima, kao i šta bi bilo sa &#187;Dražom&#171; i njegovom organizacijom.</p>
<p>U Kragujevcu nema mnogo Nemaca, oko dve čete, ali ima mnogo Bugara i Ljotićevaca.</p>
<p>Ovde naročito ometaju rad Tadija Pantović biv. narodni poslanik,
  neki Miodrag Vasić &#8212; takođe biv. narodni poslanik, kapetan Prodanović i
  major Mirko Stanković5 iz Kragujevca. Ovaj poslednji održao je jedan
  govor vojnicima pporučnika Ž. Pavlovića.6 otvoreno psovao majku Kralju i kazao da nam On ne treba,
  a za Vas da ste proneverili državi 7.000.000 dinara, kao i da ste
  nepošten čovek uopšte. Druži se sa Nemcima i Bugarima. Kleveta sve naše
  ljude i pokušava da uhapsi ppor. Žiku Pavlovića koji sada mora da se
  krije.</p>
<p>Poručnik Nikola K.<sup>7</sup> pisao je jedno pismo ovdašnjem jednom čoveku,
  gde kaže: &#187;Ja i čiča nalazimo se ... tu i tu . . .<sup>8</sup> i dobro smo.&#171;
  Kuriri pričaju gde ste i hvališu se.</p>
<p>Jednom kuriru Dača<sup>9</sup> je pričao kako je on u ličnom i stalnom
  prijateljstvu sa Dražom i kako Vi ne možete bez njega i t.d. Ovo je
  Dača govorio kod kurira Marka Muzikravića, a mene obavestio lično
  Marko. Između ostaloga kazao je Dača da Vi njemu saopštavate i mnoge
  druge tajne, koje ne govorite ni jednom drugom oficiru.</p>
<p>Vučkoviću<sup>10</sup> bi trebalo što pre doturiti oružje, on bi mogao bez
  smetnji da primi odmah. Njemu je vrlo žao i teško mu pada što je
  njegova brigada podeljena, pa bi voleo da dobije bar za preostalo
  ljudstvo oružje. Naročito bi mu bilo potrebno lako automatsko oružje.</p>
<p>Sinoć (4-og, u 19,30 časova po sr. evr. vremenu), sa slobodne
  hrvatske stanice &#187;Zrinjski&#171; &#8212; verovatno iz Kaira, između ostalog rečeno
  je Hrvatima: &#187;Hrvatske majke, ne šaljite svoje ćerke u tu javnu kuću
  koja se zove nacistička Nemačka, i svoje sinove da kao radnici gladuju
  i trpe engleska bombar-dovanja, zbog Nemaca. Bežite, Hrvati, otuda u
  zeleni kadar, a ako nemate gde onda idite makar i u Mihaljevićevu
  vojsku.&#171; &#8212; Dakle, za njih Vi niste ni Ministar ni đeneral, pa čak ni
  gospodin, i Vaša vojska treba da bude poslednje pribežište Hrvata. Čak
  ni Vaše ime ne kaže pravilno, a koje izgovaraju pravilno i Englezi i
  Amerikanci i svako.</p>
<p>Ja sam proturio vest da ste u Bugarskoj, a da pojedine naše grupe pronose vest da ste tu i tamo . . .</p>
<p>Ovde izdajemo bilten &#187;Vidovdan&#171;.<sup>11</sup> Šaljem jedan prime-rak na uviđaj.</p>
<p>. . .<sup>12</sup> u Kraljevu. Ne znam kome je poverio rad u dodelje-na mu tri
  sreza. Preduzeo sam potrebno da se odmah i tamo intenzivno radi.</p>
<p>Kolubara i valjevski kraj izgleda da su potpuno napušteni. I ovde
  sam preduzeo potrebno, jer napuštanje pojedinih krajeva od nas, moglo
  bi biti teren za rad komunista i nesmetan rad Ljotićevaca.</p>
<p>Da li ste dobili moje pismo od 21 aprila?<sup>13</sup> Ja sam Vas u njemu detaljno izvestio o svemu.</p>
<p>Molim Vas da mi date jedan štambilj i potrebna uput-stva, ma da ja i
  sam znam kako treba raditi na opšte dobro Kralja i Otadžbine, a u duhu
  Vaše ideje, s kojom sam dobro upoznat i istomislen.</p>
<p>Molim Vas da isporučite moje pozdrave Ostojiću, Lalatoviću, kap. Uzelcu,<sup>14</sup> Marku, Kalabiću i svima ostalim koji su sa Vama.</p>
<p>Poštuje Vas, želi Vam sve najbolje i pozdravlja uvek Vam odani</p>
<p>5 aprila 1942 godine</p>
<p align="center">Vaš ppukov.</p>
<p align="center"><strong> Drag. Pavlović,<sup>15</sup></strong></p>
<b class=medtxt><p><sup>1</sup>&nbsp; Original (pisan na mašini, ćirilicom) u Arhivu VII, Ča, k
  19, reg. br. 1/1 (VK-W-1). Dokumenat nije pisan 5. aprila već 25.
  aprila 1942, što se vidi iz njegovog sadržaja.</p>
<p><sup>2</sup>&nbsp; Dušan Dujo, kapetan vojske Kraljevine Jugoslavije, od
  septembra do kraja 1941. komandant Gružanskog četničkog odreda. Od
  januara do kraja aprila 1942. legalizovan kod Nedićevih vlasti (Arhiv
  VII, Ča, k. 48, reg. br. 15/1.</p>
<p><sup>3</sup>&nbsp; Poručnik vojske Kraljevine Jugoslavije, od novembra 1942. do
  februara 1944. komandant 1. gružanske brigade, od tada komandant 1.
  šumadijskog korpusa.</p>
<p><sup>4</sup>&nbsp; Aleksandar Milošević, kapetan, vojske Kraljevine Jugoslavije.</p>
<p><sup>5</sup> Uz to ime Draža Mihailović je na margini, olovkom, napisao: &#187;Minko
  Stanković ranije kukavica, a sada običan izdajnik. DM&#171;. </p>
<p><sup>6</sup> Živorad Žika,
  potparučnik vojske Kraljevine Jugoslavije.</p>
<p><sup>7</sup>&nbsp; Kalabić, pre rata geometar na službi u Katastarskoj upravi u
  Valjevu, rez. poručnik vojske Kraljevine Jugoslavije. Posle aprilskog
  rata vojvoda K. Pećanca u Valjevu. U leto 1941. stavio se pod komandu
  Draže Mihailovića i imenovan za komandira njegove Prateće čete. Od
  novembra komandir čete Gorske garde, koja tokom rata postaje brigada,
  korpus i Grupa korpusa Gorske garde čiji je on komandant bio sve do
  maja 1945, kada su poslednji ostaci četničkih jedinica razbijeni na
  Zelengori. Značajnu ulogu odigrao prilikom bekstva Draže Mihailovića
  sa Ravne gore (početkom decembra 1941), kada je preko svog oca Milana
  (žand. majora, komandanta 11. odreda K. Pećanca) omogućio Draži i
  njegovom štabu prebacivanje u Sandžak i povratak kasnije u zapadnu
  Srbiju. Kao komandant pomenutih četničkih jedinica, lično i preko
  potčinjenih, izvršio velike zločine nad pripadnicima NOP-a, pa čak i
  nad svojim bliskim saradnicima i saborcima. Do kraja ostao veran Draži
  Mihailoviću, a posle izvlačenja iz Zelengore ostao sa njim kao odmetnik
  do marta 1946. kada je Draža Mihailović uhvaćen.</p>
<p><sup>8</sup>&nbsp; Tako u originalu.</p>
<p><sup>9</sup>&nbsp; David Simović Dača, rezervni poručnik vojske Kraljevine
  Jugoslavije, 1941. organizator četnika u dragačevskom srezu, 1942.
  komandant četničke brigade.</p>
<p><sup>10</sup>&nbsp; Zvonko, tada komandant Takovske četničke brigade.</p>
<p><sup>11</sup>&nbsp; Na primerku &#187;Vidovdana&#171; koji se nalazi u Arhivu VII, Ča, k.
  240, reg. br. 1/5, piše da je prvi broj izdat &#187;na Blagovest 1942. g.&#171;,
  što znači 7. aprila.</p>
<p><sup>12</sup>&nbsp; Na tom mestu je isečen deo dokumenta.</p>
<p><sup>13</sup>&nbsp; To pismo redakcija nije pronašla</p>
<p><sup>14</sup>&nbsp; Milojko Taras, žandarm. kapetan I klase, pre aprilskog rata
  komandir žandarmerijske stanice u Vinkovcima. U istočnoj Bosni se
  aprila 1941. našao sa Dražom Mihailovićem i sa njim otišao na Ravnu
  goru. Sve vreme rata bio u njegovom štabu kao komandant stana i
  intendant.</p>
<p><sup>15</sup>&nbsp; Dragoslav Pavlović je tada  bio  delegat  Štaba  Draže  Mihailo-vića za Šumadiju.</p>
<p align="center"><strong>BR. 72</strong></p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_70.htm"><b>Prethodni dokument</b></a></TD><TD><a href="4_14_1_72.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>