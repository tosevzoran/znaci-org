<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_155.htm"><b>Prethodni dokument</b></a></TD>
<TD><a href="4_14_1_157.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 156</strong></p>
<p align="center"><strong>ZAPISNIK SA SASTANKA PREDSTAVNIKA TREBAVSKOG ČETNIČKOG 
ODREDA I VLASTI NDH OD 29. AVGUSTA 1942. POVODOM OBOSTRANOG NARUŠAVANJA »PRIMIRJA«1</strong></p>
<p>ZAPISNIK od 29. kolovoza 1942. god.</p>
<p>sastavljen na Ilidži kod Gradačca prilikom održanja sastanka između 
predstavnika Domobranskih vlasti zastupanih po Zapovjedniku IV. bojne VI. pješačke 
pukovnije iz Modriče Satniku g. Ritermanu te Zapovjedniku IV. bojne 4. Pješ. 
pukovnije iz Gradačca Satniku g. Horkiju, te Kotarskom predstojniku g. Mustafi 
Rustanbegoviću, zatim Zapovjedniku Milicije iz Modriča nadporučniku g. Banu s 
jedne te predstavnicima Trebavskog četničkog odreda zastupanih po Komandantu 
odreda g. Savi Božiću i komandiru čete g. Savi Nikiću s druge strane.</p>
<p>Pored ovih službenih predstavnika ovom sastanku prisustvovali su ugledniji 
domaćini iz sela Miloševca, Slatine, Batkuše, zatim nekoliko građana iz 
Gradačca i Modriča.</p>
<p>Na ovom sastanku prvi je uzeo riječ Sartnik g. Riterman koji je naglasio da 
će se od strane Hrvatskih domobranskih vlasti preduzeti sve mjere da se u buduće 
svi incidenti koji se budu eventualno desili na područnim srpskim pučanstvom 
rješavati najbržim postupkom te je isti izjavio da osobno u zajednici sa 
zapovjednikom posade u Gradačcu preuzima garanciju za podpuni red i za 
nastupanje sviju oružanih postrojbi na operacionom području kako zapovjedničtva 
u Modriču tako i Zapovjedničtva u Gradačcu. Kako komandant Odreda tako i 
prisutni sa zadovoljstvom primaju na znanje izlaganje Satnika g. Ritermana s 
tim, da će ga u njegovom nastojanju u cijelosti pomagati.</p>
<p>U toku svojih izlaganja satnik g. Riterman zatražio je objašnjenje od 
komandanta odreda g. Save Božića u tom pogledu, da li su Trebavskom četničkom 
odredu poznate okolnosti, pod kojima se je desio napad četnika s lijeve strane 
rijeke Bosne u selima Botajici2, i Dugom Polju, gdje su četnici i ako je 
vladalo primirje bez ikakvog razloga planski napali domobrane, razoružali jednu 
satniju a u Dugom Polju zaklali preko 70 domobrana. Ovo ga začuđuje tim više 
što su između domobrana i četnika na tom području vladali dobri odnosi.</p>
<p>Na ove primjedbe odgovorio je komandant odreda da četnici sa područja 
Trebavskog četničkog odreda nisu uzimali nikakvog učešća u ovoj akciji a 
niti im je bilo poznato da se sprema bilo kakav napad na toj strani na Hrvatsko 
domobra-stvo.</p>
<p>Od strane predstavnika Hrvatskih, vlasti iznešeni su i pojedinačni slučajevi 
napada i pljačkanja od strane naoružanih odmetnika a naročito na državnoj 
cesti Gradačac — Sr-nice, gdje je opljačkan priličan broj ljudi a isto tako 
u selu Tramošnici i Srnicama.</p>
<p>Na ove slučajeve komandant odreda je izjavio da to ne čine ljudi iz njegova 
odreda i da će on sve dostavljene slučajeve provjeriti i preduzeti sve mjere 
da se krivci kazne i opljačkane stvari povrate u koliko ih eventualno budu učinili 
ljudi iz Trebavskog odreda.</p>
<p>Da bi se za u buduće spriječili svi slučajevi pljačkanja, ubijstva i 
napadaji na mirno stanovništvo jedna i druga strana složna je u tome da svim 
raspoloživim sredstvima treba stati na kraj ovome zlu u interesu održavanja 
daljih dobrih odnosa.</p>
<p>Na sastanku je postavljeno pitanje apsolutnih garancija u pogledu sprečavanja 
dalnjih napadaja i pljački pa budući da komandant Odreda ne može na sebe 
preuzeti apsolutnu garanciju, da se u buduće neće desiti niti jedan incident 
to je izjavio da daje svoju častnu riječ da će uložiti sve sile, da se ti 
incidenti u buduće spriječe i da će naročito na izlaznim pu-tevima postaviti 
straže, koje će zabraniti prelaz naoružanim licima izvan područja Trebavsko 
četničkog odreda.</p>
<p>Nadalje komandant Trebavskog odreda složio se je sa podpisanim 
zapovjednicima vojnim da se svako lice koje se zatekne na operacijskim zonama 
zapovjednika tih bojni može smaknuti da bi se na taj način spriječile pljačke 
i ubijstva tim više, što to ne čine četnici Trebavskog odreda nego lica 
kojima je stalo da se pomute dobri odnosi odnosno primirje koje vlada između četnika 
i N.D.H.</p>
<p>Sve do sada nastale incidente koji su se desili na području dostavljeni su 
od strane Kotarske oblasti u Gradačcu i po njima se vode izvidi. Delomično je 
i zapovjednik vojne posade u Gradačcu usmeno obaviestio komandanta odreda koji 
je u toj stvari uzeo zabilješku s tim da će poduzeti [sve što] je potrebno da 
se oni temeljito ispitaju.</p>
<p>Zapovjednik bojne satnik Riterman je naglasio da će on sa svoje [strane u] 
smislu Zakonske odredbe o ratnim sudovima postupati bez obzirno [sa svim] onim 
licima koja se budu ogriješila o Zakon a naročito prema [svim onim] koja budu 
zlonamjerno činila predstupke da bi ometala uzdržanje dal-njih dobrih, odnosa.</p>
<p>Zapovjednik odreda Savo Božić primjećuje da bi sa strane Hrvatskih vlasti 
trebalo preduzeti da se glede pozivanja vojnih obveznika i novaka stvar uredi na 
taj način, da se pozivanje za sada obustavi uslied toga što pozvani obveznici 
velikim dijelom bježe od kuća i time stvaraju još veću zabunu i uznemirenje 
među pravoslavnim življem. Ovo naročito s toga što isti prelaze na područje 
ovogia odreda u namjeri da tamo nađu zaštitu, pa kako ih ni sam odred ne rado 
prima postoji opasnost da bi se njihovim neprimanjem mogli isti odmetnuti 
eventualno među partizane i lutati koje kuda pridruživši se vrlo često i 
onim elementima koji su skloni pljački i razbojstvima. Trebalo bi također ne 
provoditi u djelo odredbe Zakonske odredbe koja se odnosi na upućivanje u logor 
članova obitelji onih osoba, koje su odbjegle od kuće. Primjenom te Zakonske 
odredbe moglo bi se desiti da se pučanstvo još više uznemiri i da ne čekajući 
da bude na njeg ta Odredba primjenjena, da se odmetne od kuća i na taj način 
još više poveća broj onih, koji su iz raznih uzroka morali odbiti od svojih 
domova i ako to čine teška srca.</p>
<p>Obzirom na predstojeću šljivsku sezonu kao i na činjenicu da su šljive u 
ovim krajevima dobro rodile komandant Odreda je izjavio da će on preduzeti sve 
što je potrebno da se omogući nesmetan i siguran saobraćaj kako na putu 
Gra-dačac — Modriča preko Skugrića tako isto i na putu Gradačac — Srnice 
koji je naročito zadnjih dana bio ugrožavan. O mogućnostima otvorenja ovoga 
saobraćaja Komandant odreda će obavestiti nadležne Hrvatske vlasti najdalje u 
roku od 15 dana.</p>
<p>Komandant odreda se obavezuje da će sve one bandite, koji budu učinili neki 
zločin pa se budu eventualno u cilju zaštite prebacili na područje Trebavskog 
odreda na traženje Hrvatskih vlasti istima izručiti radi vođenja zakonskog 
postupka protiv istih lica.</p>
<p align="center">Dovršeno.</p>
<p align="center"><strong>Savo Božić</strong></p>
<p align="center"><strong>Savo Nikić</strong></p>
<p align="center"><strong>Riterman</strong></p>
<p align="center"><strong>Stanislav Horki</strong></p>
<p align="center">zap. IV. bojne 4. p. puk.</p>
<p align="center"><strong>R. M.</strong></p>
<p align="center"><strong>Mihovil Ban</strong> natporučnik</p>
<p>1&nbsp; Original (pisan na mašini, latinicom) u Arhivu VII, Ča, k. 235, 
reg. br. 8/13 (BH-X-933).</p>
<p>2&nbsp; O toj akciji vidi Zbornik NOR-a, tom IV, knj. 6, dok. br. 171.<br>
<CENTER></p>
<TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_155.htm"><b>Prethodni dokument</b></a></TD>
<TD><a href="4_14_1_157.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
