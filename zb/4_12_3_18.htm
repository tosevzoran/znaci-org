<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_17.htm"><b>Prethodni dokument</b></a></TD>
<TD><a href="4_12_3_19.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>DESETODNEVNI IZVEŠTAJ 718. PEŠADIJSKE DIVIZIJE OD 6. 
FEBRUARA 1943. O VOJNO-POLITIČKOJ SITUACIJI, BORBAMA S JEDINICAMA NOVJ I 
OBOSTRANIM GUBICIMA U BOSNI I SLAVONIJI[1]</strong></p>
<p align="center">Poverljivo</p>
<p>718. peš. divizija</p>
<p>Odelj. Ic_______</p>
<p>Br. 354/43. pov.</p>
<p>Div. St. Qu, 6. 2. 43.</p>
<p align="center">Izveštaj o situaciji za period od 27. 1 — 6. 2. 1943.</p>
<p>Izvori: izveštaji jedinica, hrv. izveštaji (ne mogu se proveriti)</p>
<p>karta 1 : 200.000 I. OPŠTI DEO</p>
<p>Prema pristiglim izveštajima, u periodu za koji se podnosi izveštaj nije se 
bitno izmenilo stanje kod neprijatelja u rejonu osiguranja koji poseda divizija.</p>
<p>U poslednje vreme se primećuje koncentrisanje komunista u rejonu Jajce — 
Travnik. Nije došlo do većih borbenih dejstava zato što neprijatelj nije želeo 
da pretrpi poraz napadajući naše dobro utvrđene položaje oko Jajca.</p>
<p>Izgleda da komunisti žele da primene novu taktiku. Ranije su munjevito 
napadali pojedina mesta, uništavali imovinu stanovnika, pokušavali da zadrže 
zauzeta mesta i povlačili se tek kada bi naše jedinice izvršile jak pritisak, 
odvodeći veliki broj stanovnika. Sada, prilikom napada na određena mesta 
prethodno tajno upućuju u sela i gradove svoje grupe sa zadatkom da vrše 
propagandu, da bi kasnije, prilikom napada na ta mesta, istovremeno izvršili 
prepad na branioce s leđa. Razaranjem puteva za dotur oni postepeno izoluju 
mesta koja planiraju da napadnu, tako da za duže vreme prekinu dovođenje 
rezervnih jedinica. Čuvaju imovinu stanovnika, same stanovnike odmah 
pridobijaju svojom propagandom i spaljuju samo državne zgrade. Taka je bilo 
prilikom napada i zauzimanja gradova Jajca, Žepča i Teslića.</p>
<p>Većom operacijom u zapadnoj Bosni[2] i energičnom intervencijom naših 
jedinica komunisti su naterani da se povuku iz severozapadnog dela rejona 
osiguranja (rejon Teslić) na zapad i jugozapad. Zato se primećuje jači 
pritisak neprijatelja na rejon Jajce — Travnik.</p>
<p>Četnici:</p>
<p>Četnički odredi su još uvek u stanju iščekivanja. Draži</p>
<p>Mihailoviću još nije pošlo za rukom da sve četničke odrede stavi pod 
svoju komandu. Njihov antikomunistički stav nije više tako uočljiv kao pre. U 
poslednje vreme stižu izveštaji o lokalnim zajedničkim akcijama manjih četničkih 
odreda, kao i o sporazumima sa komunistima. Komunisti, međutim, energično 
odbijaju svaku saradnju sa četnicima, a Dražu nazivaju izdajnikom zajedničke 
stvari.</p>
<p>U redovima četnika do sada nije bilo ni jednog Muslimana, dok je u poslednje 
vreme utvrđeno da su aktivnom propagandom vrbovali i Muslimane za svoje 
odrede.[3] Prvi rezultati tog vrbovanja su zabeleženi kod antikomunista južno 
od demarkacione linije, ali izgleda da će i u našem rejonu osiguranja 
sprovesti tu meru u cilju jačanja svojih redova.</p>
<p>&quot;Ustaše:</p>
<p>Izgleda da se u redovima ustaša popravila disciplina i samo stiže poneka 
pritužba o nedelima.</p>
<p>Radi obuzdavanja njihovih dosadašnjih ovlašćenja, kod njih je nastupila 
velika rezervisanost prema nemačkim oružanim snagama.</p>
<p align="center">II. POJEDINOSTI</p>
<p align="left">Rejon Sarajevo:</p>
<p>Prema hrv. izveštajima, jači četnički odred razoružao je 31. 1. 43. 
jednu hrvatsku patrolu severno od Sarajeva.</p>
<p>Rejon Romanija — Rogatica — Vlasenica:</p>
<p>U poslednje vreme učestala su pljačkanja i prepadi četnika na motorna 
vozila na putu Sarajevo — Vlasenica.</p>
<p>Prema izveštaju ustaša, četnički odred Miloša Čelonje izvršio je 28. 
1. 43. prepad na Podžeplje (18 km jugoist. od Vlasenice), zapalio žandarmerijsku 
kasarnu i 4 kuće i povukao se na zapad. Taj odred (oko 700 ljudi) je prešao</p>
<p>1.&nbsp; 2. 43. put između Han-Pijeska i Kraljevog Polja (8 km južno — 
jugoist. od Vlasenice) i otišao prema Malom Polju (10 km jugozapadno od 
Vlasenice).</p>
<p>2.&nbsp; 2. 43. održani su razgovori između ustaškog pukovnika Stipkovića 
i četničkog komandanta Ćelovića Dušana o obustavi neprijateljstava. 
Rezultat nije poznat.</p>
<p>Rejon Olovo — Kladari]:</p>
<p>Četnički komandant Relja Vasković je, prema ustaškom izveštaju, tražio 
da razgovora sa ustašama.</p>
<p>Rejon Tuzla — Majevica:</p>
<p>Nastavlja se pritisak komunista na položaje kod Caparda (10 km zapadno od 
Zvornika). Hrvati i četnici Dušana Kovačevića odbili su sve napade.[4] Ipak 
je komunistima pošlo za rukom da se noću 27/28. 1. 43. probiju jakim snagama 
na sever. Ovaj komunistički odred nalazi se sada u rejonu južno od Bijeljine.</p>
<p>Rejon Bijeljina:</p>
<p>26. 1. 43. prešao je Savu u južnom pravcu komunistički odred jačine 120 
ljudi i sada.se nalazi u rejonu Batković (11 km severno od Bijeljine).</p>
<p>Rejon severno od Broda:</p>
<p>Prema hrv. izveštajima, jake komunističke snage se prikupljaju na Dilj 
planini (severno od Broda). Južno od Pake (15 km severno — severoist. od 
Broda) komunisti su, navodno, izgradili položaje sa jakim bunkerima. Iz mesta 
severno od Broda oni regrutuju sve muške stanovnike. Imaju nameru da napadnu 
sva hrvatska uporišta u tom rejonu, da bi pokupili zalihe municije, pošto kod 
njih vlada velika nestašica municije.</p>
<p>Rejon Brod — Derventa:</p>
<p>Prema hrv. izveštajima, komunisti su 29. 1. 43. napustili Prnjavor i povukli 
se u južnom i jugozapadnom pravcu. Domobrani i ustaše su 4. 2. 43. zaposeli 
grad bez borbe. Protiv četničkog odreda Forkape,[5] koji se svojevremeno 
priključio komunistima i ostao u tom rejonu, Hrvati su započeli operaciju da 
bi ga razoružali.</p>
<p>Rejon Teslić:</p>
<p>26. 1. 43. jake komunističke snage i dalje posedaju rejon 6 — 8 km 
severozapadno, zapadno i jugozapadno od Teslića. 27. 1. 43. izvešteno je da se 
2 brigade povlače u pravcu Banje Luke. 28. 1. 43. pojavili su se prvi put 
komunisti u nemačkim uniformama, sa nemačkim šlemovima i rancima, kao i u 
muslimanskoj ženskoj odeći. 1. 2. 43. počele su sve neprijateljske snage da 
se povlače iz tog rejona na zapad i jugozapad. Jedna kolona se povukla u pravcu 
Kotor-Varoša, druga u pravcu Skender-Vakuf — Mrkonjić-Grad. 4. 2. 43. su naše 
jedinice uspostavile vezu sa susednom divizijom.</p>
<p>Rejon Travnik:</p>
<p>26. 1. 43. stigla je iz rejona Skender-Vakufa jedna hercegovačka brigada sa 
velikom komorom i mnogo ranjenika u Mudrike (9 km severozapadno od Turbeta). 29. 
1. 43. deo brigade koji je bio sposoban za borbu izveo je napad na Turbe, Goleš 
i Komar.[6] Napad nije uspeo ali su porušili železničku prugu i telefonske 
linije.</p>
<p>Neprijateljski odredi južno od Travnika smenjeni su, i to: 1. crnogorska 
brigada smenila je 1. dalmatinsku.[7] Crnogorska je donela i teško naoružanje. 
Štab se nalazi u Pećinama (9 km južno od Turbeta). Očigledno nameravaju-da 
zajednički napadnu Travnik sa severa i juga.</p>
<p>Rejon Jajce:</p>
<p>Prema izjavama stanovnika, 29. 1. 43. stiglo je sa severa u rejon istočno od 
Jajca 10—12 komunističkih bataljona i izvršilo napad na Jajce sa juga i 
jugoistoka, ali bez uspeha. Iste noći porušili su železničku prugu D. Vakuf 
— Jajce i zarobili kod Vijenca (8 km južno od Jajca) hrvatsku posadu, 1 
oficira i 20 domobrana. Rejon oko Jajca gusto su poseli komunisti koji pristižu 
sa severa.</p>
<p>Rejon Zenica — Zavidovići — Vareš:</p>
<p>Noću 27/28. 1. 43. prešao je jači četnički odred prugu: Vareš — 
Podlugovi kod Pajtov-Hana i otišao u zapadnom, pravcu.</p>
<p>Granica nemačko-italijanske interesne zone: Komunisti su 30. 1. 43. zauzeli 
G. Vakuf.</p>
<p align="center">III. SABOTAŽE U MESECU JANUARU 1943:</p>
<p>Na želez. pruzi:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
6 (Lašva — Jajce)</p>
<p>1 (Zepče)</p>
<p>1 (Doboj — Tuzla) 1 (Doboj — Teslić)</p>
<p>Na žel. mostovima: 1 (Doboj — Teslić)</p>
<p>3 (Lašva — Jajce)</p>
<p>Na drum. mostovima: 1 (Miškovci, 9 km zapadno</p>
<p>od Dervente)</p>
<p>1 (Zepče)</p>
<p>1 (Tešanka, 6 km s. od Te-šnja)</p>
<p>Na linijama veze:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;8 (Travnik — Jajce, Lašva</p>
<p>— Jajce — Zljebovi, 10 km severoist. od Sokolca, Miškovci, 9 km zap. od 
Dervente, Zepče, Turbe, Bu-sovača — Kiseljak, Memi-ći, 14 km zap. — 
severo-zap. od Zvornika).</p>
<p>Ostale sabotaže:</p>
<p align="center">IV. GUBICI U JANUARU 1943:</p>
<p>Sopstveni gubici:</p>
<p>Poginulo:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;38</p>
<p>Ranjeno:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
82</p>
<p>Nestalo:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;3</p>
<p>Vitez (žand. kasarna, hrv. dom)</p>
<p>Stojkovići, 4 km sev. od Travnika (žand. zgrada, opština)</p>
<p>Žepče (stanica, žand. kasarna, srez, škola, domobran, skladište hrane, 
hrv. dom)</p>
<p>Žljebovi (žand. kasarna)</p>
<p>Podžeplje, 18 km jugoist. od Vlasenice (žand. kasarna).</p>
<p>Gubici neprijatelja: Poginulo: 204 Ranjeno: nije utvrđeno Zarobljeno: 286 
(bez oružja)</p>
<p>Hrvatski gubici (samo III hrv. [domobranski] korpus, za II [domobranski] 
korpus izvestiće se naknadno)</p>
<table frame="box" rules="all" border="0">
  <tbody>
    <tr>
      <td>
        <p>Poginulo:</p>
      </td>
      <td>
        <p>8</p>
      </td>
      <td>&nbsp;</td>
    </tr>
    <tr>
      <td>
        <p>Ranjeno:</p>
      </td>
      <td>
        <p>22</p>
      </td>
      <td>&nbsp;</td>
    </tr>
    <tr>
      <td>
        <p>Nestalo:</p>
      </td>
      <td>
        <p>52</p>
      </td>
      <td>&nbsp;</td>
    </tr>
    <tr>
      <td>
        <p>Zarobljeno:</p>
      </td>
      <td>
        <p>3</p>
      </td>
      <td>&nbsp;</td>
    </tr>
    <tr>
      <td>&nbsp;</td>
      <td>&nbsp;</td>
      <td>
        <p>Za komandu divizije:</p>
      </td>
    </tr>
    <tr>
      <td>&nbsp;</td>
      <td>&nbsp;</td>
      <td>
        <p>prvi generalštabni oficir,</p>
      </td>
    </tr>
    <tr>
      <td>&nbsp;</td>
      <td>&nbsp;</td>
      <td>
        <p>Gajtner</p>
      </td>
    </tr>
    <tr>
      <td>&nbsp;</td>
      <td>&nbsp;</td>
      <td>
        <p>generalštab, major</p>
      </td>
    </tr>
  </tbody>
</table>
<p>Dostavljeno u konceptu</p>
<p>1Snimak originala (pisanog na mašini) u AVII, NAV—T-315, r. 2271, s. 
1324—7.</p>
<p>2Misli se na operaciju „Vajs&quot;. O tome vidi dok. br. 13.</p>
<p>3Reč je o tzv. Muslimanskoj vojnočetničkoj organizaciji. Jedna od takvih 
jedinica formirana je u prvoj polovini januara 1943. u s. Bje-lemiću, jač ne 
300 četnika, pod komandom narednika Jusufa Uzunovića (AVII, Ča, reg. br. 14/1 
i 15/1, k. 161; reg. br. 27/1, k. 172).</p>
<p>4Reč je o napadima jedinica 6. istočnobosanske NOU brigade, Birčanskog, 
Majevičkog i 3. NOP odreda 3. operativne zone NOV i PO Hrvatske na s. Canardi i 
okolna uporišta koja su posedali delovi domobranske 5. peš. pukovnije 4. pd i 
četničke snage pod komandom Dušana Kovačevića rtom IV, knj. 9, dok. br. 
191, 203, 205 i 236, knj. 10, dok. br. 309, 331 i 335, knj. 11, dok. br. 140).</p>
<p>5Nikola</p>
<p>6Na odseku s. Turbe—s. Komar, jedinice 5. crnogorske udarne brigade 3. 
udarne divizije NOVJ porušile su 28/29. januara 1943. prugu Travnik—D. Vakuf, 
a sledećeg dana napale na neprijateljske posade na ž. stanicama Turbe i Goleš 
(tom IV, knj. 9, dok. br. 202 i 204, knj. 10, dok. br. 3, 13, 315, 316 i 331).</p>
<p>7Reč je o 1. proleterskoj NOU i 1. dalmatinskoj udarnoj brigadi.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_17.htm"><b>Prethodni dokument</b></a></TD>
<TD><a href="4_12_3_19.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
