<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRAŽE MIHAILOVI&#262;A - KNJIGA 1</b><br>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_3.htm"><b>Prethodni dokument</b></a></TD><TD><a href="4_14_2_5.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<p>
<b>BR. 4</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>PISMO KOMANDANTA LIMSKO-SANDŽAČKIH ČETNIČKIH ODREDA OD 6. JANUARA 1943. DRAZl MIHAILOVlCU O REPRESALIJAMA NAD MUSLIMANSKIM ŽIVLJEM U BJELOPOLJSKOM SREZU</b><sup>1</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Čiča Đoko,
<br>&nbsp;&nbsp;&nbsp;&nbsp;Naročitih novosti nema. Operacije u srezu Belopoljskom otpočele su juče 5. ovog meseca u 12 časova i to prvo kod Rade Korde. Sve se izvodi tačno po planu. Rade je juče spalio 15 kuća, ubio 10 muslimana i 5 je sagorelo u kućama. Izvesna sela koja su uporište muslimana moraju se spaliti i to sam naredio.2
<br>&nbsp;&nbsp;&nbsp;&nbsp;Jutros tačno po planu otpočele su borbe na drugom sektoru. Osmatr'ači koji su dostavili izveštaj u Sahoviće javljaju da je borba u s. Dubovo razvijala se u pravcu s. Korita takvom brzinom da su dva prva turska sela Jasen, i Koštice, a zatim i Zminjac za nepuni sat pregaženi.
<br>&nbsp;&nbsp;&nbsp;&nbsp;Jednom rečju uspeh je siguran, a kakav će biti rezultat u pogledu žrtava videćemo.
<br>&nbsp;&nbsp;&nbsp;&nbsp;Odlazak za Bosnu odobren je.<sup>3</sup> Ovde je stigao kapetan Rakočević<sup>4</sup> da bi se utanačile stvari potpuno oko odlaska, ali pored toga moram slati Raja<sup>5</sup> i Perhineka<sup>6</sup> u Podgoricu da bi se prebacila sprema koju treba da dobijem. O ugovorenom datumu polaska obavestiću Vas.
<br>&nbsp;&nbsp;&nbsp;&nbsp;Sada odlazim za srez Belopoljski da dirigujem lokalizovanjem sukoba.
<br>&nbsp;&nbsp;&nbsp;&nbsp;Italijani su juče pokušali da izađu kod Korde da intervenišu, ali kada su osetili zrna puščana oko ušiju pobegli su natrag u varoš. Jutros sam uputio depešu Ktu divizije<sup>7</sup> u Berane,<sup>8</sup> da italijanske trupe ne izlaze na teren, jer ako izađu da ću narediti narodu da ih napadne. Odgovorio mi je da neće, ali traži da lokalizujem sukob i poslao mi 100 litara nafte za prebacivanje automobila tamo gde hoću.
<br>&nbsp;&nbsp;&nbsp;&nbsp;Šaljem Vam badnjak i Vama i svima u štabu čestitam nastupajuće praznike sa željom da Vam Bog podari dug život i da Uskrs slavite u prestonici.
<br>&nbsp;&nbsp;&nbsp;&nbsp;6/I	-1943 god.
<br>&nbsp;&nbsp;&nbsp;&nbsp;Kolašin
<br>&nbsp;&nbsp;&nbsp;&nbsp;Poštuje Vas i
<br>&nbsp;&nbsp;&nbsp;&nbsp;poz. <b>Pavle</b><sup>9</sup>
<br>&nbsp;&nbsp;&nbsp;&nbsp; 
<br>&nbsp;&nbsp;&nbsp;&nbsp;1 Original (pisan mastiljavom olovkom, ćirilicom) u Arhivu VII,Ca, k. 132, reg. br. 7/3 (CG-V-64).
<br>&nbsp;&nbsp;&nbsp;&nbsp;2 Vidi dok. br. 8.
<br>&nbsp;&nbsp;&nbsp;&nbsp;3 Reč je o odobrenju italijanskih vojnih vlasti za odlazak Limsko--sandžačkih četničkih odreda u operacije protiv jedinica NOVJ na slobodnoj teritoriji zapadne Bosne, Like i Korduna.
<br>&nbsp;&nbsp;&nbsp;&nbsp;Italijani su u četnicima gledali dragocenog saveznika kojega treba što više iskoristiti u borbi protiv NOVJ. Nemci, iako su pomagali četnike i zajedno s njima vodili borbu protiv jedinica NOVJ, smatrali su ih potencijalnim neprijateljem koji će se pridružiti saveznicima u slučaju njihovog iskrcavanja na Balkan. Naročito je Hitler nastojao da se četnici likvidiraju na teritoriji NDH, a potom i oni na teritoriji Crne Gore. Akcija je trebalo da usledi posle izvršenih operacija »Weiss I« i »Weiss II«. Na konferenciji koja je održana u nemačkoj Vrhovnoj komandi 18. i 19. decembra 1942. u Rastenburgu, italijanska delegacija, Cano Galeaco (Ciano Galeazzo) i Ugo Kavalero (Cavallero) pristali su na ofanzivu protiv jedinica NOVJ na teritoriji NDH, a prećutno i na razoružanje četnika. Na sastanku u Rimu 3. januara 1943. razrađen je plan operacije protiv jedinica NOVJ nazvan »Weiss I« i.»Weis II«, a zatim razoružanje četnika >>Weiss III«. Već sutradan, 4. januara, Musolini (Mussolini) je, nakon što je saslušao Kavalera i Maria Roatu (Mario Roatta) o stvarnoj situaciji da se četnici bore protiv pripadnika NOP-a, poništio treću etapu — razoružanje četnika.
<br>&nbsp;&nbsp;&nbsp;&nbsp;Italijanska Vrhovna komanda ocenila je da bi dolazak četnika iz Crne Gore na teritoriju NDH pogoršao njihove odnose sa Nemcima i vlastima Nezavisne Države Hrvatske, pa su zbog toga odugovlačili sa odobrenjem pokreta četnfcima u zapadnu Bosnu. Ante Pavelić je dao pristanak da se četnici sa italijanskim trupama angažuju u borbi protiv jedinica NOV na teritoriji NDH, a što se tiče četnika iz Crne Gore, za njih je takođe dao pristanak da mogu učestovati u operacijama na pravcu Prozor — Glamoč i dalje, s tim da se po završenim operacijama vrate u Crnu Goru. Na osnovu dogovora Pavelića i Roate, italijanska Vrhovna komanda je 15. januara 1943. odobrila angažovanje četnika iz Crne Gore. Međutim, iako su Italijani te četničke jedinice naoružali i opremili za predstojeće akcije, ipak su kočili njihov dolazak. U takvoj situaciji Draža Mihailović je odlučio da Limsko-sandžački četnički odredi kao »divlji odredi iz Bosne« krenu u zapadnu Bosnu predviđenim pravcem (Ja-blanica — Prozor — Livno — Glamoč — Bos. Petrovac). Međutim, do pokreta nije došlo sve do druge polovine februara kada su jedinice NOV već prodrle u dolinu Neretve, zauzele više italijanskih garnizona i ugrozile Mostar. Italijanska Vrhovna komanda je zbog vanredno teške situacije u dolini Neretve, 20. februara 1943. odobrila angažovanje četnika iz Crne Gore. Opširnije, vidi: dok. br. 5, 6, 18, 25, 28, 70, 74, 75 i 140; tom IV, knj. 9, dok. br. 207, 21l'J216, 217, 218, 221, 228, 231 i 250; tom V, knj. 12, dok. br. 172; Fabijan Trgo, Četvrta i peta neprijateljska ofanziva, Zbornik radova »Neretva — Sutjeska 1943«, Vojnoistorijski institut, Beograd 1969, stp, 11—16; Vojmir Kljaković, Priprema neprijatelja za četvrtu pfanzivu gledano po stranim izvorima i neprijateljskim dokumentima, Vojnoistorijski glasnik 2/1951.
<br>&nbsp;&nbsp;&nbsp;&nbsp;4 Milo. ,
<br>&nbsp;&nbsp;&nbsp;&nbsp;5 Popović. Jedan od ljudi Pavla Đurišića za održavanje veze s Italijanima. Inače načelnik Štaba Limsko-sandžačkih četničkih odreda.
<br>&nbsp;&nbsp;&nbsp;&nbsp;6 Rudolf Rudi, kapetan I kl. (major) delegat Vrhovne komande za Crnu Goru.
<br>&nbsp;&nbsp;&nbsp;&nbsp;7 »Venecija«.
<br>&nbsp;&nbsp;&nbsp;&nbsp;8 Sada Ivangrad.
<br>&nbsp;&nbsp;&nbsp;&nbsp;9 Đurišić.
</p><CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_3.htm"><b>Prethodni dokument</b></a></TD><TD><a href="4_14_2_5.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body></html>
