<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_15.htm"><b>Prethodni dokument</b></a></TD>
<TD><a href="4_14_4_17.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PISMO DRAŽE MIHAILOVlĆA OD 7. AVGUSTA 1944. 
KOMANDANTU ISTAKNUTOG DELA ŠTABA VRHOVNE KOMANDE 6 TOKU AKCIJA ZA SPREČAVANJE 
PRODORA NOVJ U SRBIJU I PLANU UPOTREBE ČETNIKA PROTIV NOV I POJ U CRNOJ GORI I 
SANDŽAKU1</strong></p>
<p align="center">Dragi Ostojiću,</p>
<p>Dajem Vam obaveštenje po pitanjima o kojima sam razgovarao i usmeno sa 
majorom Marovićem:2</p>
<p>1. — Dolazak Račića. Bio sam već izdao naređenje Račiću da krene za 
Lim, i on je bio u toku toga pokreta, to jest stigao iz Toplice do u oblast 
Brusa. Međutim, u isto vreme komunisti su prodrli od Berana3 preko Tutina i 
otpočeli prelaz Ibra.4 To je bila nova situacija koja je zahtevala da Račić 
odmah ovlada Kopaonikom i napadne komuniste.5 Račić već vodi borbe na južnim 
padinama Kopaonika., Njima je namera da prodru u Toplicu i Jablanicu, a otuda da 
izvrše prodor u Srbiju. Prema ovoj novoj situaciji, svi su izgledi da komunisti 
žele da se probiju istočno a time će biti ispražnjen dobrim de-lom Sandžak 
i Crna Gora. S toga je sada potrebno da i snage koje su branile Lim6 preduzmu 
napad na komuniste iz oblasti Lima,7 a čija je tendencija pomeranje na istok. 
Vi sa tim snagama preduzmite napad na komuniste na istok u pravcu Go-lije. 
Pavle8 bi sada trebao da napada iz Stare Crne Gore,' jer je sada povoljan 
momenat da se oslobodi Crna Gora, a zatim i Sandžak.</p>
<p>2. — Pitanje Draškovića,10 odnosno komandanta Istočne Bosne. U sastav 
Komande Istočne Bosne treba da uđu i Maje-vičke snage,11 bez njih ta komanda 
ne bi bila potpuna, niti bi se postiglo ono što se želi. Za sada je u tom 
pogledu glavno pitanje Leke Damjanovića, koga treba prethodno pripremiti da 
pristane, odnosno da ne pravi teškoće. Mi u ovome pogledu već radimo, i Leka 
se postepeno prilagođava našim naređenjima i našim planovima (skoro je vršio 
akciju sa severa na jug, što je imalo odličnih rezultata).12 Iz ovoga razloga 
moramo još izvesno vreme sačekati, pa kada rešimo to pitanje neka bar bude 
sasvim rešena kako treba. Za sada vi možete postepeno vršiti ostvarenje u 
ovom okviru na taj način što ćete u obimu Vaše nadležnosti — kao 
privremeno davati da Draško-vić objedinjava komandu nad snagama Drinskog i 
Romaniskog, a posle i Zeničkog korpusa (usmeno će Vam objasniti Marović).</p>
<p>3.&nbsp; — Za Vaše odnose sa Baćovićem:13 Gledajte na svaki način da se 
stišavaju ljudi svuda, i da se na svaki način stvori harmonija među starešinama. 
Objašnjavajte im potrebu da se što pre tuku komunisti. Kada svršimo sa ovom 
glavnom komunističkom grupom u Sandžaku, Grnoj Gori, koja delom ide na istok, 
onda ćemo biti u takvoj situaciji da možemo resiti i raspraviti kako treba sve 
sporove. Onda ćemo moći i Vaš da pomognemo da se raščiste sva sporna 
pitanja tamo.</p>
<p>Kada je Baćbvić skoro bio ovde ja sam od njega dobio utisak da su između 
vas dvojice izglađene sve nesuglasice, pa sam se radovao. Međutim, vidim sada 
ponovo postoje iste teškoće.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;:</p>
<p>4.&nbsp; — Đurišić — Lukačević:14 I to je sada jedna nova teškoća. 
Kada je Lukačević otišao od mene uveravao me da će se on sporazumeti sa 
Pavlom u svemu. Na toj osnovi ja sam i izdao sva ona naređenja koja je Lukačević 
odneo. Vi i tu morate odigrati posredničku ulogu. To jest nastanite na svaki način 
da za sada utišaju sporovi među njima. Voja treba da bude strpljiv. Njemu neće 
niko uzeti jedinice, naprotiv gledaće se da mu se izađe u susret koliko god se 
može. Pavle je učinio dosta za te krajeve tamo to jest za Sandžak i Crnu 
Goru, i nadam se da će on iz Stare Crne Gore sada moći da povede jednu odlučnu 
akciju. Ta njegova akcija treba samo da se potpomogne kako bi se ti krajevi 
jednom oslobodili komunističkog zla. Voja je u svakom slučaju kom. Sandžaka.15</p>
<p>5.&nbsp; — Za radio stanice gledaćemo da ih stvorimo. Čim to bude moguće 
poslaćemo Vam. Detaljnije reći će Vam Marović.</p>
<p>6.&nbsp; — Po svim ostalim pitanjima reći će vam Marović sa kojim sam 
razgovarao.</p>
<p>Napomena: Kao što sam Vam i ranije pisao,16 sada je najvažnije da tučemo 
komunističke glavne snage. To su snage koje se nalaze u Crnoj Gori, Sandžaku a 
sada prodiru ka Top-lici i Jablanici.</p>
<p>7. avgust 1944 godine</p>
<p align="center">Položaj</p>
<p align="center">Mnogo pozdrava Čika,</p>
<p align="center"><strong>Đoka</strong>17</p>
<p>1&nbsp; Original (pisan na mašini, ćirilicom) u Arhivu VII, Ča, k. 5, reg. 
br. 6/2 (VK-V-349).</p>
<p>2&nbsp; Vasilije.</p>
<p>3 Sada: Ivangrad.</p>
<p>4 Vidi dok br.6 nap.2.</p>
<p>5 Vidi dok. br. 12.</p>
<p>6 Od četničkih jedinica u oblasti Lima tada su se nalazili delovi Drinskog 
korpusa, 4. jurišni korpus 4. grupe jurišnih korpusa (pod ko-mandom komandanta 
IDŠVK9) i 1. i 2. mileševski korpus (pod komandom majora) Vojislava Voje Lukačevića). 
Opširnije o njihovim dejstvi-ma vidi dok. br. 64.</p>
<p>7 Na području Bijelo Polje — Nova Varoš — Pljevlja tada su dej-stvovale 
1. proleterska i 37. divizija NOVJ, izvršavajući zadatke u duhu plana Vrhovnog 
štaba NOV i POJ za prodor u Srbiju. O njihovim dej-stvima vidi Zbornik NOR-a, 
tom I, knj. 10, dok. br. 90, 95 i 110; knj. 11, dok. br. 6, 15, 18, 28, i 36; 
knj. 16, dok. br. 224—244; tom IH, knj. 10, dok. br. 110.</p>
<p>8 Đurišić.</p>
<p>9 Vidi dok. br, 25.</p>
<p>10&nbsp; Aleksa, major, komandant Drinskog korpusa. Ovaj korpus je formiran 
avguste 1942, a obuhvatao je teritorije srebreničkog, višegrad-skog, čajničkog 
i fočanskog sreza. Imao je četiri brigade: Srebreničku, Višegradsku, Čajničku 
i Fočansku. Iz sastava ovih brigada povremeno su formirane leteće brigade. 
Korpus je postojao do maja 1945, kada je razbijen od jedinica KNOJ-a.</p>
<p>11&nbsp; Odnosi se na Majevički korpus (vidi dok. br. 3, nap. 4).</p>
<p>12&nbsp; Reč je o učešću jedinica Majevičkog korpusa u nemačko-ustaš-koj 
operaciji protiv 3. i 12. korpusa NOVJ (vidi dok. br. 3, nap. 4).</p>
<p>13 Petar, potpukovnik, komandant Komande operativnih jedinica istočne Bosne 
i Hercegovine. Pod tom komandom nalazili su se Drinski, Romanijski, Zenički, 
Nevesinjski i Trebinjski korpus. Komanda je formirana, krajem decembra 1941. a 
ukinuta februara 1942. Ponovo je formirana početkom avgusta 1942. i postojala 
do početka aprila 1945, kada je ukinuta naredbom Draže Mihailovića. Od 
avgusta 1942. do ukidanja ove komande komandant je bio Petar Baćović.</p>
<p>14 Vojislav Voja Lukačević je 14/15. februara 1944, sa majorom. Petrom Baćovićem, 
kapetanom Borislavom Todorovićem, poručnikom Jovanovićem, poručnikom 
Vragolovom, te engleskim oficirima: pukovnikom Bejlijem (S. W. Baillev), šefom 
engleske vojne misije u štabu Draže Mihailovića, i kapetanima Mansfildom 
(Walter R. Mansfield) i Loftsom i dvojicom britanskih podoficira — otišao u 
Italiju prebacivši se čamcem koji je došao u blizini sela Ćilipa (kod 
Dubrovnika). Iz Bari ja su pomenuti Dražini oficiri avionom prebačeni u Kairo. 
Odatle je Lukačević otišao u London, dok engleske vlasti Baćoviću nisu 
dozvolile odlazak iz Kaira. U Kairu i Londonu Lukačević je imao niz sastanaka 
sa tadašnjim engleskim vojnim, političkim i obaveštajnim funkcioneri-ma 
(pored ostalih, primili su ga britanski kralj i kraljica i ministar spoljnih 
poslova), zatim sa Božidarom Purićem, predsednikom vlade Kraljevine 
Jugoslavije u emigraciji, pojedinim članovima te vlade, kao i sa jugoslovenskim 
političarima emigrantima. Cilj tih susreta je bio da kod britanskih vlasti 
rehabilituje četnički pokret DM i da mu obezbedi ravnopravan položaj sa 
NOP-om u rešavanju posleratnog društvenog uređenja u Jugoslaviji. S tim u 
vezi, Lukačeviću je naloženo da po povratku u zemlju formira leteći četnički 
odred čija će dejstva usmeravati britanska komanda, da nastavi borbu protiv 
NOVJ i da, istovremeno, otpočne sa akcijama protiv nemačkih snaga (Zbornik 
NOR-a, tom XIV, knj. 3, prilog I, dok. br. 2, 3 i 4).</p>
<p>Po dolasku u zemlju Lukačević je, najpre, preduzeo akciju protiv NOV i POJ 
u Sandžaku, a zatim u Hercegovini (vidi dok. br. 56 i 63), a u drugoj polovini 
septembra 1944. i neuspeo napad na nemački garnizon u Trebinju (vidi dok. br. 
156, depeše br. 225—235).</p>
<p>15 Tu rečenicu je, na originalu, Draža Mihailović dopisao olovkom.&nbsp;</p>
<p>16 Vidi dok. br. 3.&nbsp;</p>
<p>17 Draža Mihailović.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_15.htm"><b>Prethodni dokument</b></a></TD>
<TD><a href="4_14_4_17.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
