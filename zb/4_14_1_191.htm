<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_190.htm"><b>Prethodni dokument</b></a></TD>
<TD><a href="4_14_1_192.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 191</strong></p>
<p align="center"><strong>UPUTSTVO KOMANDANTA BILEĆKE VOJNOČETNIČKE BRIGADE 
OD 15. NOVEMBRA 1942. KOMANDANTIMA BATALJONA O UTROŠKU NOVČANIH SREDSTAVA 
DOBIJENIH OD ITALIJANSKOG OKUPATORA1</strong></p>
<p align="center">Bilećka »LJ«2</p>
<p align="center">VOJNOČETNIČKA BRIGADA</p>
<p align="center">Pov. Br.137</p>
<p align="center">15. novembar 1942. god.</p>
<p align="center">BILEĆA</p>
<p align="center">KOMANDANTU GRANIČNOG VOJ. ČET. BATALJONA3</p>
<p>Potpisati je primio 400.000 dinara od italijanske vojne vlasti kao nagrada za 
onih 390 četnika, koje nam isti hrane, kao legalizovane. Ta suma ima se 
upotrebiti zajedno sa svotom od 1.000.000 dinara za ishranu siromašnog stanovništva, 
a delom za uspostavljanje četničkih kancelarija ove brigade za nesmetano 
odpravljanje službenih poslova.</p>
<p>Zbog toga navedena svota predata je odboru za ishranu stanovništva ove 
brigade, i uneta u knjige. Suma je primljena u prisustvu svedoka uz propisnu 
priznanicu.</p>
<p>Od navedene sume dodeljujem komandantima bataljona po 10.000 dinara, 
komandantu sreza 5.000 i ovome štabu 5.000 za nabavku najnužnijih potreba za 
kancelarije, sa kojima još ne raspolažu. Komandanti bataljona lično raspolažu 
sa ovim sumama, a o utrošku moraju imati dokumente. To važi za komandu sreza i 
pomoćnika potpisatog.</p>
<p>Komandanti bataljona dostaviće propisne priznanice, pozivom na ovo naređenje, 
tajniku odbora za ishranu Srpskog naroda u Bilećkom srezu bratu Đoku Trklji, 
na isplatu; koje će imenovani odmah isplatiti.</p>
<p>Prednje se dostavlja na znanje s tim, da komandanti bataljona preko komandira 
posadnih četa objasne četnicima da je suma angažovana za nabavku hrane za 
ishranu stanovništva a shodno naređenju komandanta Operativnih jedinica za 
istočnu Bosnu i Hercegovinu.</p>
<p>Komandant Zavođskog bataljona zahtevaće od komandanta od koga prima hranu 
sumu od 123.000 dinara, pa će ovu sumu uz propisnu priznanicu predati Odboru za 
ishranu stanovništva u Bileći. Na svakog četnika za koga se prima hrana 
sleduje po 1000 dinara, a na komandira posadne čete 3000 din. To se računa za 
proteklo vreme, dok će i dalje izdavati redovno mesečno svote novca, koje će 
se unositi u fond odbora za ishranu. Od tih suma dodeljivaće se potrebne svote 
redovno batalj onima za najnužnije potrebe.</p>
<p>Ako bi italijanski oficiri pitali koga četnika, da li je primio platu treba 
da odgovori da jeste 1000 dinara, a oni koji se vode kao komandiri 3000 dinara, 
a potpisati 5000 dinara. Može reći da ih je dao za ishranu sirotinje.</p>
<p>Dostavlja se prednje na znanje i tačan postupak. S verom u boga za kralja i 
otadžbinu.</p>
<p align="center">Dostavljeno:</p>
<p align="center">Komandantima batalj ona i komandantu Bilećkog sreza</p>
<p align="center">Komandant, poručnik</p>
<p align="center"><strong>Mil.4 T. Kureš</strong></p>
<p>1&nbsp; Original (umnožen na šapirografu, ćirilicom) u Arhivu VII, Ča, k. 
198, reg. br. 25/2 (BH-V-7888).</p>
<p>2&nbsp; Slovo »Lj« je dopisano mastilom, njegovo značenje nije utvrđeno.</p>
<p>3&nbsp;Naslov je dopisan mastilom.</p>
<p>4 Miloš.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_190.htm"><b>Prethodni dokument</b></a></TD>
<TD><a href="4_14_1_192.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
