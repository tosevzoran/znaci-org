<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRAŽE MIHAILOVI&#262;A - KNJIGA 1</b><br>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_29.htm"><b>Prethodni dokument</b></a></TD><TD><a href="4_14_2_31.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<p>
<b>BR. 30</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>IZVEŠTAJ ČLANA ŠTABA MOTAJIČKOG ODREDA OD 9. FEBRUARA 1943. NAČELNIKU ŠTABA KOMANDE BOSANSKIH ČETNIČKIH ODREDA O EFEKTU UGOVORA SKLOPLJENIH IZMEĐU ČETNIČKIH ODREDA I USTAŠKO-DOMOBRANSKIH JEDINICA I BORBAMA PROTIV JEDINICA NOVJ U PREDELU MOTAJICE</b><sup>1</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Majoru
<br>&nbsp;&nbsp;&nbsp;&nbsp;Slavku Vranješeviću
<br>&nbsp;&nbsp;&nbsp;&nbsp;<i>Kulaši</i>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Ne ulazim u suštinu neuspeha borbi Borjanskog odreda i komande B.č.<sup>2</sup> odreda protiv partizana,<sup>3</sup> ali moram da napomenem da su glavne greške ne samo u strategijskim planovima za napad, odbranu i povlačenje, nego i osmomesečna učmalost pod »Paktom«<sup>4</sup> koja nije dala ništa dobro nego samo učmalost, neposlušnost, nenaoružanje i samovolju pojedinaca kao komandira, komandanata, pregovarača itd. — Jasan je dokaz što je 800 partizana razbilo odred od 1800 vojnika.<sup>5</sup> —
<br>&nbsp;&nbsp;&nbsp;&nbsp;Mi smo uspeli da na Motajici u času kad su nas napustili svi domaći borci, od kojih je jedna polovina razoružata od partizana, razbijemo partizane i u grčevitoj 12-dnevnoj borbi, da ih prisilimo da se ne samo proleterci nego i domaći partizani povuku sa njima.<sup>6</sup> Ovde su odigrali najvažniju ulogu borci iz istočne Bosne, koji su došli samnom i koji su ovde bili sa bratom Forkapom<sup>.7</sup> — Mi smo u istinu uspeli da očuvamo ovaj kraj kao četnički, ali su ovde navalili Hrvati, koji su dobili blagoslov od Radića, i koristeći naše male snage, pale srpska sela i uništavaju sve što je srpsko. — Mi se branimo i do sada smo imali dosta žrtava, tako da sam ja prepolovio ono što je samnom došlo. — U borbi protiv partizana ranjen mi je komandir Veljić, a u borbi protiv Hrvata poginuo je i najbolji borac Petar Matijaš. —
<br>&nbsp;&nbsp;&nbsp;&nbsp;Partizani su gonili mene i Forkapu iz dana u dan, ali su bez uspeha i uz velike gubitke. — Mi nismo klonuli duhom i nismo hteli da napuštamo ovaj sektor, jer smo znali da, ako poginemo poginućemo kao časni borci za slobodu i spas srpskog naroda. —
<br>&nbsp;&nbsp;&nbsp;&nbsp;Ja sam od svakodnevnih borbi toliko iscrpljen, da ne mogu nikuda da krećem, a nemam ni skim t.j. nemam vojske vrlo malo, i ne mogu napustiti ova sela u momentu dok se vodi borba. —
<br>&nbsp;&nbsp;&nbsp;&nbsp;Nisam razumevao ni ranije, a sad pogotovo pretnje Radića upućene meni, kad ja s njim nemam ništa.<sup>8</sup> Žalosno je da se mi nacionaliste između sebe gložimo i krvimo. —
<br>&nbsp;&nbsp;&nbsp;&nbsp;Ja sam svestan poverene mi dužnosti od Draže<sup>,9</sup> ali sam uvideo da niko neće da sluša i svaki seoski komandirić hoće meni da zapoveda. — Ja radim po savesti u duhu nacionalne slobode srpskog naroda i želio bi da dođe vreme da mogu položiti račun o svome radu.
<br>&nbsp;&nbsp;&nbsp;&nbsp;Lično sa Vama i Mitranovićem želeo bi da se nađem, pa ako hoćete javite gde i kada samo ne pre 10 dana, jer sam nešto slab. —
<br>&nbsp;&nbsp;&nbsp;&nbsp;9/II [1913] u 18 časova Bratski pozdrav
<br>&nbsp;&nbsp;&nbsp;&nbsp;Položaj <b>Dušan Dukić</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<sup>1</sup><b class=medtxt> Original (pisan plavim mastilom, ćirilicom) u Arhivu VII, Ca, k.206, reg. br. 17/4 (BH-V-9922-G).</b>
<br>&nbsp;&nbsp;&nbsp;&nbsp;<sup>2</sup><b class=medtxt> Odnosi se na Komandu bosanskih četničkih odreda.</b>
<br>&nbsp;&nbsp;&nbsp;&nbsp;<sup>3</sup><b class=medtxt> Reč je o borbama četničkih odreda zapadne Bosne protiv jedinica NOVJ u 1942. i januaru 1943. Vidi dok. br. 28 i 145.</b>
<br>&nbsp;&nbsp;&nbsp;&nbsp;<sup>4</sup><b class=medtxt> Odnosi se na ugovore koje su u prvoj polovini 1942. sklopili četnički odredi zapadne Bosne sa ustaško-domobranskim jedinicama i vlastima Nezavisne Države Hrvatske. Vidi dok. br. 28, 145 i 164; tom IV,knj. 6, dok. br. 153.</b>
<br>&nbsp;&nbsp;&nbsp;&nbsp;<sup>5</sup><b class=medtxt> Reć je o jedinicama 1. proleterske NOU divizije, koje su u tokujanuara 1943. razbile četnički odred »Borje«. Opširnije o rezultatimatih borbi vidi dok. br. 28 i 142; tom IV, knj. 9, dok. br. 130.</b>
<br>&nbsp;&nbsp;&nbsp;&nbsp;<sup>6</sup><b class=medtxt> Reč je o 1. proleterskoj brigadi, koja je 16. januara 1943. zauzela Prnjavor i razoružala deo četnika Motajičkog četničkog odreda. Vidi dok. br. 28.</b>
<br>&nbsp;&nbsp;&nbsp;&nbsp;<sup>7</sup><b class=medtxt> Nikola. Komandant Motajičkog četničkog odreda. Ranije je biokomandant bataljona »Knez Arsen«.</b>
<br>&nbsp;&nbsp;&nbsp;&nbsp;<sup>8</sup><b class=medtxt> Do svađa između Rade Radića i Dušana Dukića dolazilo je više puta Radić je zahtevao da se Motajički odred stavi pod komandu Bosanskih četničkih odreda čemu su se Dukić i Forkapa protivili. Konačno]e spor privremeno izglađen kad se pomenuti odred 3. maja 1943. stavio pod komandu Bosanskih četničkih odreda (vidi dok. br. 145)
<br>&nbsp;&nbsp;&nbsp;&nbsp;Dukić je bio upućen da radi na organizovanju četnika na Grmeöu (dok. br. 28).</b>
</p>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_29.htm"><b>Prethodni dokument</b></a></TD><TD><a href="4_14_2_31.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body></html>
