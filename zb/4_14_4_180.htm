<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_179.htm"><b>Prethodni dokument</b></a></TD>
<TD><a href="4_14_4_181.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE ŠTABA VRHOVNE KOMANDE OD 16. MARTA 1945. 
KOMANDANTU RASINSKO-TOPLIČKE GRUPE KORPUSA ZA ZATVARANJE DELA FRONTA NA LEVOJ 
OBALI DONJEG TOKA REKE BOSNE1</strong></p>
<p align="center">ŠTAB VRHOVNE KOMANDE</p>
<p align="center">O. Br. 299 16. marta 1945. god. Položaj</p>
<p align="center">KOMANDANTU RASINSKO TOPLlCKE GRUPE KORPUSA.</p>
<p>Potpukovnik Pavle Đurišić sa svojim snagama bez moga odobrenja otišao je 
u s. Glogovac2 i dalje se ešalonirao duž puta u pravcu Dervente. Cerski korpus 
drži obalu r. Bosne od skele Adara pa nizvodno naslanjajući se na ostale 
jedinice koje obezbeđuju r. Bosnu. Pošto su snage potpukovnika Pa-vla Đurišića 
razgolitile naš južni front3,</p>
<p>NAREĐUJEM:</p>
<p>Da odmah sa svojim korpusom prebacite se na Lipljak k. 277 i da obezbedite 
liniju k. 241 južno od Glogovca — Lipljak i da dspred ove linije odmah pošaljete 
jače oficirske patrole u pravcu Dabića Brda i Gornjeg Trnjana da biste 
izvi-deli šta se nalazi u s. Majevcu i da li nema tamo kakvih komunističkih. 
snaga4. Ako Crnogorske snage drže koji položaj južno od Glogovca, nemojte da 
ih smenjujete na tim položajima već obezbedite samo dalje i levo prema Bosni i 
do same r. Bosne gde uhvatiti vezu sa Tufegdžićevim snagama.</p>
<p>Napominjem, da su meštani ovoga kraja jako neraspo-loženi prema trupama 
Pavla Đurišića zbog stoke i kola koje im je oduzeo5, a neki iz redova 
Pavlovog štaba proturaju vesti da se komunisti nalaze na levoj obali r. Bosne 
oko sela Majevca6. Zbog toga treba proveriti i našim patrolama ispitati stvarno 
stanje. Kod meštana uvek naglašavati da smo mi sr-bijanske trupe jer će prema 
Pavlovim upotrebiti i oružje, jer je toliko došlo do neraspoloženja i 
netrpeljivosti. Skrećem Vam pažnju i da Pavlova okolina pokušava da nas 
raznim alarmantnim vestima pokrene i da im sledujemo na njihovome putu jer sami 
nisu u stanju da prođu. Hitno mi dostavljajte sve izveštaje a Vaš pokret na 
Majevac da bude što pre. Vaše bolnice i nepotrebnu pozadinu ostavite severno 
od puta i iza grebena da se vatre ne mogu videti sa one strane Bosne.</p>
<p>Vašu pozadinu najbolje razmestite oko k. 196 (3 kim. severno od Podnovlja).</p>
<p>Očekujem najhitniji izveštaj.</p>
<p align="center">Načelnik štaba Vrhovne komande</p>
<p align="center">Armiski đeneral,</p>
<p align="center"><strong>Drag. M. Mihailović</strong></p>
<p>1&nbsp; Original (pisan na mašini ćirilicom) u Arhivu VII, Ča, k. 6r reg. 
br. 45/3 (VK-V-512/1).</p>
<p>2&nbsp; Na karti 1:100.000: Glogovica.</p>
<p>3&nbsp; O rasporedu četničkih jedinica po zapovesti Vrhovne komande za 
odbranu dela leve obale donjeg toka reke Bosne, vidi dok. br. 178.</p>
<p>4&nbsp; i 5 U rejonu Majevca je tada dejstvovala 19; krajiška brigada 53. 
divizije JA. Opširnije o njenim dejstvima vidi Zbornik NOR-a, tom IV, knj. 34, 
dok. br. 23 i 78.</p>
<p>5 Vidi dok. br. 160.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_179.htm"><b>Prethodni dokument</b></a></TD>
<TD><a href="4_14_4_181.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
