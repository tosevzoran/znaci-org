<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ÈETNIÈKOG POKRETA DRAŽE MIHAILOVIÆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_31.htm"><b>Prethodni dokument</b></a></TD><TD><a href="4_14_1_33.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>PISMO DELEGATA DRAŽE MIHAILOVIĆA OD 8. DECEMBRA 1941. KOMANDANTU ČETNIČKOG RASINSKO-BISTRIČKOG BATALJONA POVODOM POZIVA DRAŽE MIHAILOVIĆA DA PAVLE ĐURI{I" DOĐE KOD NJEGA I O SITUACIJI U SRBIJI<sup>1</sup></strong></p>
<p>PREPIS</p>
<p>8 decembra 1941 g s. Dragojlovići</p>
<p>Dragi Milivoje,<sup>2</sup></p>
<p>Neobično sam se obradovao kad sam dobio tvoje pismo i vidio da radiš.</p>
<p>Nalazimo se ovde kao predstavnici četnika i rado smo primili ove
  vaše ljude. No, da bi se ceo posao što pre izvršio potrebno je da
  najhitnije a najdalje za 24 časa, pronađeš preko sigurnih i brzih
  kurira kapetana Pavla Đurišića i to lično njega, i njemu lično da se
  uruči ovo pismo ili ga dozovi k sebi u Rasovo pa mu pismo predaj.</p>
<p>Prema tome pismu Pavle će odmah poći ovamo i pošto sa njim svršimo
  posao, odmah produžavamo sa ovim vašim ljudima dalje unapred radi onih
  stvari koje treba da prime.</p>
<p>Situacija je u Srbiji ovakva: cela Srbija, koja je bila od komunista
  mestimično posednuta očišćena je pomoću Nedi-ćevaca i naših četnika
  Draže Mihailovića i svi komunisti razbijeni, razoružani i pohvatani.<sup>3</sup> U
  svim varošima postavljena je vlast četnika Jugoslovenske vojske, to
  jest Dražinih četnika. Da bi se sprečilo dalje nasilje Turaka,
  Nedićevci (u njemačkim uniformama) ušli su u Novi Pazar,<sup>4</sup> istakli srpske zastave, pustili
  iz zatvora pohapšene Srbe i izdali odmah naredbu da niko nesme opaliti
  pušku ni na koga, ni opljačkati, ni popaliti jer će od vlasti biti
  streljan na licu mesta.</p>
<p>Kako izgleda, ovako će biti [i] sa Sjenicom, jer su Nedićevci usput od N. Pazara do Sjenice vrlo rado primili četnike.</p>
<p>U interesu opštem, bilo bi dobro da sa Pavlom dođeš ovamo i ti na
  dan - dva jer za toliko možeš ostaviti teren, pošto se sve ovo i na
  tebe odnosi. A ti ćeš se odmah sa Pavlom vratiti natrag.</p>
<p align="center">Primi mnogo četničkih pozdrava.</p>
<p align="center">Živeo Kralj Petar II.</p>
<p align="center">Pozdr.[avlja] te</p>
<p align="center">kapetan Rud. K. Perhinek,<sup>5</sup> s.r. i poručnik Mirko Kuklić, s.r.</p>
<p align="center">Ako je nemoguće da pronađeš Pavla, jer je on nekud krenuo, odmah se
  najtačnije obavesti gde je otišao i zašto, pa me odmah obavesti pismom.<sup>6</sup></p>
<p align="center">Mirko, s.r.</p>
<p align="center">Da je prepis veran svome originalu koji se nalazi u rukama kap. I
  klase Obradovića Milivoja, jamčim moralno, materijalno i krivično.</p>
<p></p>
<b class=medtxt><p><sup>1</sup> Prepis originala (pisan na mašini,  ćirilicom)  u Arhivu VII, k. 18, reg. br. 1/5 (VK-X-1).</p>
<p><sup>2</sup> Obradović, rez. kapetan I klase vojske Kraljevine
  Jugoslavije, tada komandant četničkog Rasinsko-bistričkog bataljona
  (Arhiv VII, Ča, k. 139, reg. br. 2/1).</p>
<p><sup>3</sup> Mada su partizanske jedinice, krajem novembra 1941, posle
  ofan-zive nemačkih i kvislinških snaga na slobodnu teritoriju zap.
  Srbije i zbog izdaje četnika Draže Mihailovića pretrpele osetne
  gubitke, njihova glavnina je uspela da se povuče na teritoriju
  Sandžaka. Nakon toga su se četničke jedinice legalizovale kao Nedićeve
  jedinice i sa nemačkim i kvis-linškim snagama preduzele više akcija
  protiv partizanskih snaga koje su ostale u zap. Srbiji i Šumadiji.
  Opširnije o tome, vidi Zbornik NOR-a, tom I, knj. 1, dok. br. 91, 94&#8212;98
  i 271; knj. 2, dok. br. 71, 74, 78, 79, 82, 151 i 153; tom II, knj. 1,
  str. 112 i 113; tom XII, knj. 1, dok. br. 235, 236, 242, 254, 255, 257,
  261, 266, 270, 282; Oslobodilački rat, knj. 1, str. 125&#8212;128; dr J.
  Marjanović, Ustanak u Srbiji, str. 393&#8212;403.</p>
<p><sup>4</sup> U Novi Pazar su 7. decembra 1941. ušli delovi nemačke 113.
  divizije, pošto je prethodno to mesto napustio Kopaonički NOPO (Zbornik
  NOR-a, tom XII, knj. 1, dok. br. 267, nap. 3). Zajedno sa nemačkim
  trupama na tom području su dejstvovale i Nedićeve jedinice.</p>
<p><sup>5</sup> Rudolf (takođe i Rudi i Rade Perišin) tada je bio delegat Draže
  Mi-hailovića za organ:zaciju četnika i objedinjavanje njihovih dejstava
  protiv NOP-a Crne Gore.</p>
<p><sup>6</sup> Vidi dok. br. 10, nap. 2. &#8212; Zainteresovan za događaje u Crnoj
  Gori, D. Mihalović je u leto 1941, u više navrata, pokušavao da
  uspostavi vezu sa tamošnjim oficirima. Sa tim zadatkom je rez. kapetan
  Vojislav Lukačević, po nalogu beogradske četničke organizacije, dva
  puta bezuspešno putovao u Crnu Goru. Kao specijalni kurir, sa zadatkom
  &#187;da uhvati vezu sa jednim pukovnikom... i da otputuje u Kolašin i
  dovede Iliju Trifunovića zv. .Birčanina'...&#171; bezuspešno je putovao i
  narednik Milovan Nedeljković, komandant Kačerske brigade (Arhiv VII,
  Ca, k. 75, reg. br. 3/1: izveštaj Nedeljkovića od 31. decembra 1943. o
  radu u četničkom pokretu DM). O četničkom pokretu DM u Crnoj Gori vidi
  Dr Radoje Pajović, Kontrarevolucija u Crnoj Gori 1941&#8212;1945, Cetinje
  (dalje R. Pajović, n.d.).</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_31.htm"><b>Prethodni dokument</b></a></TD><TD><a href="4_14_1_33.htm"><b>Sledeci dokument</b></a></TD></TR></TABLE></CENTER>
</body>