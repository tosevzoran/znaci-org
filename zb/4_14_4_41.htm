<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_40.htm"><b>Prethodni dokument</b></a></TD>
<TD><a href="4_14_4_42.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST ŠTABA 4. GRUPE JURIŠNIH KORPUSA OD 
26.AVGUSTA 1944. KOMANDANTIMA 1, 3. i 5. JURIŠNOG KORPUSA ZA NAPAD NA 
OPERATIVNU GRUPU DIVIZIJA NOVJ NA PROSTORIJI ŽUPA — RASINA1</strong></p>
<p align="center">ŠTAB ČETVRTE GRUPE JURIŠNIH KORPUSA 26 avgusta 1944 god. O. 
Br.-----------</p>
<p align="center">ZAPOVEST</p>
<p>Karta razmere 1 : 100.000. Sekcije Kruševac, Kuršumlija i Novi Pazar.</p>
<p>Prednji delovi pete divizije koji su pokušali da spreće zauzimanje polaznog 
položaja Viljac — Papratna — Pogled odbijeni su.2 Naše trupe drže polazni 
položaj a sa prednjim delovima su u visini selo Ples — selo Velika Vrbnica 
— Ciker.3 Prvi korpus je izbio na Zeljin. Trupe ppukovnika Keserovića zauzele 
su polazni položaj bez borbe i 27 treba da počnu napad levom obalom Rasine u 
pravcu Trnavske čuke4 i Brusa.5</p>
<p>Naše trupe će 27 avgusta preduzeti napad na 27 diviziju6 sa težnjom da je 
potuku i odbace prema istoku.</p>
<p align="center">NAREĐUJEM:</p>
<p>1. — Prvi jurišni korpus polazi u napad u 6 časova sa Ze-ljina preko 
Smreke i Stražišta na Karaulu i na vis Nerade (1357) sa težnjom da se što 
pre dočepa visa Nerade. Ovaj korpus kad izbije na Stražište (1273) upućuje 
jednu kolonu preko Ple-kovište i Leštaka (1091) u pravcu sela Ples, tako da 
udarom sa leđa slomi neprijateljski otpor u Plešu. Po izbijanju na Neradu 
odmah sa jednom kolonom preko Pogleda napada na Koznik (Jerinin Grad)7 kako bi 
se slomio otpor u ovom utvrđenju, koje je branjeno sa jednim protivkolskim 
topom. Na Koznik će napadati i desno krilo trećeg korpusa sa pravca Plesa. Vis 
Nerađa zadržaće ovaj korpus u svojim rukama sve dok trupe trećeg i petog 
korpusa ne pređu drum: selo Milentije — Aleksan-drovac. Čim su prednji 
delovi trećeg i petog korpusa prešli ovaj drum, prvi korpus nadire pravcem: 
Sto (1307) — Ku-manova čuka (1300) — Obradova čuka (1430) — Palež 
(1474) sa zadatkom da ovlada dvema poslednjim čukama i pripremi ih za odbranu 
naročito sa pravca Suvog Rudišta i sa pravca Ogledne. Čim izbije na ove dve 
čuke upućuje jednu kolonu preko Velikog Brda i Velike Glavice ka Brusu sa 
zadatkom da udara u leđa i bok neprijatelju, ako bude pokušao da na levoj 
obali Rasine istavi jači otpor trećem i petom korpusu, koji nadiru sa severa u 
pravcu Brusa. Izbijanje na Stražište na Neradu i na Obradovu čuku obeležiti 
paljenjem dve vatre na pedeset metara rastojanja u pravcu istok zapad i sa po 
jednom belom raketlom, a u nedostatku nje sa zelenom.</p>
<p>2.&nbsp; — Treći jurišni korpus polazi u napad 27 avgusta u 7 časova sa 
visa Viljac pravcem: Gradac — Požari — Oglavak — Banovac — Blato (710) 
— Gledalište sa zadatkom da ovlada visom Kobiljačko brdo — Gledalište 
selo Mala Vrbnica.</p>
<p>Jaču pobočnicu za obezbeđenje desnog boka upućuje preko sela Jablanice na 
Koznik (Jerinin Grad) i dalje desnom obalom Rasine. Pobočnica će imati zadatak 
da drži vezu sa trupama prvog korpusa. Zauzeće Koznika Banovca i krajnjeg položaja 
obeležiti paljenjem dve vatre na rastojanju pedeset metara u pravcu istok 
zapad. Pobočnica da bude snabdevena bacačima i sa dovoljno automatskih oruđa.</p>
<p>3.&nbsp; — Peti jurišni korpus napada 27 avgusta u 7 časova sa polaznog 
položaja Papratna — Pogled u tri kolone pravcem:</p>
<p>—&nbsp; selo Latkovac — Staračko brdo — selo Rakija — selo Botunja 
— selo Šljivovo.</p>
<p>—&nbsp; pravcem zaseok Petkovići — vis Lupoglav — Aleksan-drovac — 
selo Šljivovo.</p>
<p>—&nbsp; Čiker — selo Velja Glava — selo Drenča — Aleksan-drovac — 
selo Stubal — selo Parcin. Za zaštitu celoga napada ostavlja na Čikeru jedan 
bataljon koji tamo ostaje do daljeg mog naređenja. Naročitu pažnju obraća na 
svoj levi bok te zato leva kolona treba da bude znatno jača radi smelog prodora 
u pravcu Aleksandrovca. Obratiti pažnju na koncentrično dejstvo sve tri kolone 
dok se ne uzme Aleksandrovac a tada produžiti najenergičnije nadiranje sa 
ciljem da se što pre ovlada selima Šljivova i Parcin. Pad Aleksandrovca obeležiti 
belom ili zelenom raketlom i vatrama kako je gore naređeno. Istim znacima obeležiti 
zauzeće krajnjeg cilja. Na levom krilu održavati vezu sa delovima ppukovnika 
Keserovića, koji treba da dejstvuje [od] sela Rataja prema Aleksandrovcu.</p>
<p>4.&nbsp; — Šumadiska brigada u rezervi grupe kreće se sa štabom grupe za 
trećim jurišnim korpusom.</p>
<p>5.&nbsp; — Veza: radio veza sa korpusima i sa grupom Kesero-vić svakog 
neparnog sata počev od pet časova.</p>
<p>6.&nbsp; — Ishrana: komore svih jedinica ostaviti na Visu Vi-ljac, gde će 
doći popisna komora iz Trstenika i doneti hranu za sve trupe odakle će trupne 
komore da se popune i krenu za svojim jedinicama, kada im se naredi.</p>
<p>7.&nbsp;— Bolesne i ranjene upućivati u Trstenik.</p>
<p>Obratiti pažnju na ugovoreni znak sa platnom oko ruke jer je u Župi ubačena 
po trojkama Župska brigada, sa zadatkom da napadne crvene u leđa, kad naš 
napad otpočne.</p>
<p>Napomena: zapovest u izvodu radiogramom dostavljena Keseroviću i prvom jurišnom 
korpusu, a ostalima pismeno.</p>
<p align="center">NA IZVRŠENJE.8</p>
<p align="center">Načelnik štaba, kapetan</p>
<p align="center"><strong>Neš. I. Nedić</strong></p>
<p align="center">Komandant, major</p>
<p align="center"><strong>Drag. S. Račić</strong></p>
<p>1&nbsp; Original (pisan na mašini, ćirilicom) u Arhivu VII, Ca, k. 77, reg. 
br. 40/3 (S-V-11301).</p>
<p>2&nbsp; Na tom pravcu je đejstvovala 2. krajiška brigada 17. NOU divizije. 
Opširnije o tome vidi dok. br. 49 i Zbornik NOR-a, tom 1, knj. 11. dok. br. 
178.</p>
<p>3&nbsp; i 5 Vidi dok. br. 40, nap. 5.</p>
<p>4&nbsp; To mesto nije nađeno na karti 1:100.000, verovatno se radi o 
lokalnom nazivu.</p>
<p>6&nbsp; Treba: 17. divizija.</p>
<p>7&nbsp; Na karti 1:100.000: Grad.</p>
<p>8 O izvršenju vidi dok. br. 44, 49, 50 i 54.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_40.htm"><b>Prethodni dokument</b></a></TD>
<TD><a href="4_14_4_42.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
