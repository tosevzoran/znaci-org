<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_44.htm"><b>Prethodni dokument</b></a></TD>
<TD><a href="4_12_3_46.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVESTAJ GENEKALŠTABA KOMANDE KOPNENE VOJSKE OD 1. 
APRILA 1943. O VOJNO-POLITlČKOJ SITUACIJI U HERCEGOVINI, BOSNI, SLAVONIJI I 
SRBIJI[1]</strong></p>
<p>Z. d. A.[2]</p>
<p>Generalšt. Kopn. vojske, Oper. odelj./II[3]</p>
<p>Prim. 2. apr. 1943.</p>
<p>Br. 3649/43. pov.</p>
<p>B, Ic[4]</p>
<p><strong>Poverljivo</strong></p>
<p>Komanda Kopnene vojske</p>
<p>Generalštab</p>
<p>Odelj. str. armija-Istok (III) Br. 1677/43 pov.</p>
<p>H. Qu., 1. 4. 43.</p>
<p align="center">Izveštaj o situaciji br. 8</p>
<p align="center">Hrvatska, Srbija, Grčka (od 25. do 31. 3. 43.)</p>
<p align="center"><em>Hrvatska</em></p>
<p align="center"><em>Opšta slika</em></p>
<p>U Hercegovini se stalno vode borbe između komunističkih i četničkih 
jedinica (Mihailovića[5]).</p>
<p>Iz očišćenih hrvatskih oblasti izveštavaju da su se ponovo pojavile jače 
bande, po čemu bi moglo da se zaključi da se radi o reorganizaciji 
neprijateljskih odreda koji su bili razbijeni ili nisu bili zahvaćeni našim 
operacijama.</p>
<p>Pojedinosti Hercegovina</p>
<p>Komunističke snage koje operišu na području 30 km jugoistočno od Sarajeva 
dostigle su prednjim delovima Drinu severno od Foče ne naišavši na veći 
otpor i, prema još nepotvrđenim izveštajima, počele da se prebacuju preko 
Drine.</p>
<p>Neprijateljska grupa, jačine oko 1—2000 ljudi, probila se kroz četničke 
položaje zapadno od Kalinovika i 25. 3. zauzela grad Kalinovik.[6] Na oko 10 km 
zapadno od Foče ta je grupa ponovo naišla na četničke jedinice.</p>
<p>Jače komunističke snage ponovo su 29. 3. okružile i zauzele Nevesinje,[7] 
koje su italijanske i četničke jedinice osvojile prethodnog dana, 28. 3.</p>
<p>Protivnik nepoznate snage odbacio je prema Blagaju četničke odrede koji su 
se nalazili istočno od Blagaja.</p>
<p>Ukupno brojno stanje komunističkih odreda koji se bore u Hercegovim iznosi 
oko 8—10.000 ljudi. Pretpostavlja se da oni pripadaju 2. i 3. [udarnoj] 
proleterskoj diviziji [NOVJ].</p>
<p>Istočna i zapadna Bosna</p>
<p>Neprijateljske snage (oko 3—4000 ljudi) za koje je izve-šteno da se nalaze 
u rejonu Kladanj i severoistočno od Tuzle povlače se u jugoistočnom pravcu.</p>
<p>Naša odbrana osujetila je kod Kotor-Varoša ponovne pokušaje neprijatelja 
da izvrši napad.[8]</p>
<p>U luku Una — Sana i na severnom obronku Grmeča pojačala se aktivnost 
komunističkih bandi. U porastu su neprijateljski prepadi na naša obezbeđenja 
(Vajs I[9]).</p>
<p>Južno i jugozapadno od Bosanske Krupe i južno od Kostajnice protivnik 
ponovo prikuplja svoje razbijene odrede.</p>
<p>Utvrđeno je da se dve komunističke brigade nalaze u rejonu 24 km južno od 
Bos. Krupe, a dve komunističke brigade, oko 2000 ljudi sa šest minobacača i 
četiri mitraljeza, jedan puš-komitraljez, 10 do 20 km severozapadno od 
Prijedora. Oko Bos. Krupe nalazi se neprijatelj, jačine oko 2.500 ljudi.[10]</p>
<p>Naše vazduhoplovstvo uspešno je osujećivalo prikupljanje' neprijateljskih 
snaga južno od Kotor-Varoša.</p>
<p>Italijanska okupaciona zona</p>
<p>Protivnik za koga je izvešteno da se nalazi kod Slunja dobio je pojačanje 
iz jugozapadnog pravca. Verovatno se radi o ostatku odreda koje su Italijani 
razbili kod Brinja.[11]</p>
<p>Odbijeni su ponovni neprijateljski napadi u rejonu: Gos-pić — 
Vrhovine,[12]</p>
<p>Jedna od dve komunističke brigade koje su se nalazile zapadno od Jajca, 
povlače se u severozapadnom pravcu.</p>
<p>Prema izveštaju Abvera, istočno od Livna nalaze se, navodno, oko 3000 
komunista koji se kreću u severnom pravcu.</p>
<p>Severno od Save</p>
<p>Istočno od [Srem.] Mitrovice i istočno od [Slav.]Broda iskliznuo je iz šina 
teretni voz usled sabotaže.</p>
<p>Posle žilavog otpora koji je u početku pružao, upotrebivši tom prilikom 
ponovo artiljeriju, neprijatelj na Papuk-planini povukao se sa 1—2 brigade u 
istočnom i zapadnom pravcu i ponovo se pojavio južno od Našica i na području 
Pakraca.[13]</p>
<p align="center"><em>Srbija</em></p>
<p align="center"><em>Opšta slika</em></p>
<p>Opšta situacija neizrnenjena, osim pojačanih nemira u jugozapadnoj pograničnoj 
oblasti.</p>
<p>Pojedinosti</p>
<p>Južno od Beograda ponovo se pojavljuju komunističke bande.</p>
<p>Na području Nova Varoš i Sjenica, koje su očistile itali-lijanske 
okupacione trupe, pristalice Draže Mihailovića progone muslimansko stanovništvo.</p>
<p>Saobraćaj na pruzi Beograd — Niš bio je privremeno u prekidu 20 km južno 
— jugoistočno od Beograda, usled rušenja skretnica eksplozivom.</p>
<p>Jedan bataljon Srpske državne straže, jačine 2000 ljudi, pobegao je 
navodno u Crnu Goru i priključio se Draži Mihailoviću.</p>
<p>Prilikom naših akcija uhapšene su 343 osobe.</p>
<p align="center"><em>Grčka</em></p>
<p align="center"><em>Opšta slika</em></p>
<p>U Grčkoj je i dalje u porastu aktivnost bandi, koja je, uglavnom, usmerena 
protiv železničkih pruga.</p>
<p>Bande, koje su nastrojene komunistički ili nacionalistički, povezane su sa 
ustanicima sa crnogorsko-albanskog područja. Utvrđeno je da upotrebljavaju 
savremeno englesko oružje i da među njima ima Engleza i Rusa.</p>
<p>Pojedinosti:</p>
<p>Neprijatelj nepoznate jačine pružio je žilav otpor italijan-skim 
jedinicama na području zapadno i istočno od Kožana upotrebivši tešku 
artiljeriju.</p>
<p>Bande u albansko-grčkoj pograničnoj zoni dobijaju pojačanje iz južne 
Albanije.</p>
<p>Sa područja zapadno i istočno od Larise i severno od Lame prodrli su 
nekoliko puta mali odredi na železničku prugu Solun — Atina i porušili je.</p>
<p>Utvrđeno je da se zapadno od Lame nalazi dobro organizo-vana banda jačine 
oko 500 ljudi.</p>
<p>Bande su razorile rudnik boksita Amfisa, 40 km južno od Lame.</p>
<p>U Farsali streljan je 81 ustanik.</p>
<p align="center">I. A. i I. V.</p>
<p align="center">koncept potpisao</p>
<p align="center"><strong>&nbsp;Here [Herre]</strong></p>
<p>2 priloga[14]</p>
<p>Dostavljeno u konceptu</p>
<p>Tačnost prepisa overava</p>
<p>. . . [15]</p>
<p>generalštab, major</p>
<p>1Snimak prepisa originala (pisanog na mašini) u AVII, NAV—T-78, r. 332, s. 
6290028—33.</p>
<p>2 i 3Pečati primaoca.</p>
<p>4, 5 i 9Dopisano rukom.</p>
<p>6Jedinice 2. proleterske udarne divizije NOVJ i 1. proleterske NOU brigade 
zauzele su 23. marta 1943. Kalinovik, odbacivši četnike ka Foči i s. Dobrom 
Polju (tom IV, knj. 11, dok. br. 115, 118, 134, 278, 279, 288, 337, 338 i 339, 
knj. 12, dok. br. 27).</p>
<p>7Nevesinje su 22. marta 1943. zauzele jedinice 4. proleterske (crnogorske) 
NOU i 5. crnogorske NOU brigade posle četvoročasovnih borbi sa delovima 
italijanskih divizija, „Marke&quot;, „Murđe&quot; i „Bergamo&quot; i 
de-lovima četničke Rogatičke i Sarajevske brigade. No, 26. marta 1943, posle 
dvodnevnih borbi, ove partizanske snage su pred nadmoćnijim ita-lijansko-četničkim 
snagama morale napustiti Nevesinje. Međutim, već 29. marta 1943. Nevesinje su 
ponovo zauzele jedinice 3. udarne i 9. divizije NOVJ odbacivši četnike prema 
s. Blagaju (tom IV, kni. 11, dok. br. 110, 116, 119, 124, 147, 149, 152, 158, 
270, 272, 282, 287, 291, 298, 325, 327 i 343, knj. 12, dok. br. 143; Hercegovina 
u narodnooslobodilačkoj borbi, II izdanje, Vo'no delo, Beograd, 1961, str. 
610—611).</p>
<p>8Reč je o dejstvima 1. krajiške udarne brigade 5. udarne divizije NOVJ.</p>
<p>10U tom rejonu dejstvovala je 8. krajiška udarna brigada 4. udarne divizije 
NOVJ.</p>
<p>11Odnosi se na napad jedinica 14. brigade 5. operativne zone NOV i PO 
Hrvatske od 25. do 31. marta 1943. na italijansko-četničko obezbe-đenje 
Brinjskog klanca (tom V, knj. 13, dok. br. 90 i 175, knj. 14, dok. br. 21, 118 i 
141).</p>
<p>12U tom rejonu dejstva su izvodile jedinice 8. divizije NOVJ, 6. brigada 5. 
operativne zone NOV i PO Hrvatske i 9. udarna brigada 6. divizije NOVJ.</p>
<p>13Od 20. marta 1943. ustaško-domobranske snage i delovi nemačke 187. 
rezervne divizije preduzeli su operaciju „Braun&quot; protiv 12. i 18. brigade 
4 (slavonske) divizije NOVJ. Dejstva su vođena do 31. marta 1943, ali je 4. 
divizija veštim manevrom izbegla uništenje (tom V, knj. 13, dok. br. 67, 71, 
72, 75, 154, 156, 158, 159, 164 i 165, knj. 14, dok. br. 50 i 144).</p>
<p>14U prilogu se nalazi karta severozapadnog Balkana 1 :750.000.</p>
<p>15Potpis nečitak.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_44.htm"><b>Prethodni dokument</b></a></TD>
<TD><a href="4_12_3_46.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
