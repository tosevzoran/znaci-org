<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_85.htm"><b>Prethodni dokument</b></a></TD>
<TD><a href="4_12_4_87.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAHTEV KOMANDANTA JUGOISTOKA OD 2. JULA 1944. 
OPERATIVNOM ODELJENJU (H) JUGOISTOK VRHOVNE KOMANDE VERMAHTA ZA UPUĆIVANJE 
OFICIRA ZA VEZU SA CRNOGORSKIM DOBROVOLJAČKIM KORPUSOM1</strong></p>
<p align="center">K. R.&nbsp;</p>
<p align="center">Telegram&nbsp;</p>
<p align="center">POVERLJIVO&nbsp;</p>
<p>Dostavljeno pismeno:</p>
<p>1.) Ia (FS)</p>
<p>2.) Voj. upr. k-t Jugoistoka</p>
<p>3.) II</p>
<p>4.) Id</p>
<p>5.) KTB ... 2</p>
<p>Zamen. načelnika WFSt/OP (H) Jugoistok Gospodinu generalu artiljerije 
Varlimontu 3&nbsp;17/VII</p>
<p>Vojnoupr. k-t Jugoistoka uzalud pokušava da dobije hitno potrebne nemačke 
oficire za vezu4 sa Crnogorskim dobrovoljačkim korpusom, čije je osnivanje 
odobreno od strane firera.5 Hitnost je uslovljena opštom situacijom. Bio bih 
zahvalan na odgovarajućem naređenju OKH/Gen. St. d. H/Org. Abt. und H. P. A.6 
Svako dalje odlaganje je nedopušteno.</p>
<p align="center">K-t Jugoistoka, načelnik štaba Vinter, general-major</p>
<p align="center">Za tačnost:</p>
<p align="center">Ratgens gen. št. p.pukovnik</p>
<p align="center">7 K-t Jugoistoka (K-da GrA »F«) Ia Br. str. pov. 3041/44 od 
2. 7. 44</p>
<p>1&nbsp;Snimak overenog originala (pisanog na mašini) u AVII, NAV-T--311, r. 
191, s. 706.</p>
<p>2&nbsp;Nečitak paraf.</p>
<p>3&nbsp;Valter</p>
<p>4&nbsp;Nemački Štab za vezu pri Crnogorskom dobrovoljačkom korpusu 
postavljen je formacijski, verovatno, još u maju 1944, ali bez odgovarajuće 
popune. Taj zaključak proističe iz naređenja k-ta Jugoistoka od 30. maja Štabu 
za formiranje jedinica pri Crnogorskom dobrovoljačkom korpusu, u kome se iznose 
zadaci nemačkog Štaba za vezu(AVII, NAV-T-501, r. 256, s. 862).</p>
<p>5&nbsp;Pripreme za formiranje Crnogorskog dobrovoljačkog korpusa, po uzoru 
na Srpski dobrovoljački korpus, počele su još krajem 1943. i početkom 1944. 
godine. Prvo je usledilo naređenje K-de 2. OkA, od 3. januara 1944, Pavlu Đurišiću 
za formiranje nacionalne milicije. Potom je dr Herman Nojbaher, poslanik i 
specijalni opunomoćenik ministra spoijnih poslova za Jugoistok, u jednom svom 
izveštaju od 21. januara 1944, izvestio o nastojanju da se crnogorski četnički 
dobrovoljci koji vrše osiguranje komunikacije Podgorica — Cetinje pridobiju 
za jednu organizovanu antikomunističku organizaciju, dok je k-t Jugoistoka, 18. 
maja 1944, predložio da se formira Crnogorski dobrovoljački korpus (CDK) od 3 
puka sa po dva bataljona (oko 5.649 četnika). Međutim, do stvaranja jedne 
takve kompaktne organizacije praktično nikada nije ni došlo zbog toga što su 
pukovi samo formalno postajali. Inače, zbog četničkih tendencija u Crnoj 
Gori, kao i želje Nedića da se Crna Gora prisajedini Srbiji, taj tzv. 
Crnogorski dobrovoljački korpus nazivan je i 2. srpskim dobrovoljačkim 
korpusom i,u vezi s tim, njegov 1. puk smatrao se 6. pukom, pošto je u Srbiji 
postojao 1. srpski dobrovoljački korpus s 5 pukova. Nemci to, kao i 
prisajedinjenje Crne Gore Srbiji nisu uopšte prihvatali, pa se formiranju CDK 
trebalo pristupiti po njihovoj šemi. Pukovi nisu bili kompaktne vojničke 
jedinice, već su formirani samo formalno od postojećih četničkih brigada u 
Crnoj Gori i Sandžaku. Tako, na primer, u sastav 6. crnogorskog dobrovoljačkog 
puka za dejstva protiv jedinica NOV i POJ u operaciji »Draufgenger« ušle su 
Beranska, Kolašinska, Andrijevička i Bjelopoljska brigada i Prateći bataljon. 
To formalno formiranje crnogorskih dobrovoljačkih četničkih jedinica završeno 
je, najverovatnije, u avgustu 1944, pošto je K-da 21. BAK-a naredila 28. jula 
1944. Štabu 181. pešadijske divizije da formira 3 puka Crnogorskog dobrovoljačkog 
korpusa, da bi nešto kasnije, 12. avgusta 1944, u operaciji »Ribecal«, uzeo učešća 
u borbi ceo Crnogorski dobrovoljački korpus (1, 2. i 3. puk), ili tačnije rečeno 
skoro svi crnogorski i san-džački četnici (potpadali su pod komandu Pavla Đurišića). 
Opširnije o tome vidi dok. br. 37, 87 i 108; AVII, NAV-T-77, r. 882, s. 
30658—60, NAV-T-311, r. 191, s. 706, r. 192, s. 1035—8, NAV-T-313, r. 194, 
s. 5267, NAV-T-314, r. 664, s. 337 i 869, NAV-T-501, r. 254, s. 925—8 i 
974—9, r. 256, s. 471, 478; AVII, Cda, reg. br. 29—6, k. 140 i reg. br. 
4—2, k. 143: izveštaji i naređenja od januara do septembra 1944. o procesu 
formiranja Crnogorskog dobrovoljačkog korpusa; Persi Ernst Sram, n. d, knj. 
IV1, str. 708.</p>
<p>6&nbsp;Heerespersonalamt (Personalna uprava KoV-a).</p>
<p>7&nbsp;Ovo je pečat k-ta Jugoistoka, odštampan masnim slovima na obrascu 
telegrama.</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_85.htm"><b>Prethodni dokument</b></a></TD>
<TD><a href="4_12_4_87.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
