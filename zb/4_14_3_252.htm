<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 
PRILOG II  
DOKUMENTI VELIKE BRITANIJE 1943. I 1944.  


<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_251.htm"><b>Prethodni dokument</b></a></TD>
<TD><a href="4_14_3_253.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PISMO BRIGADIRA ARMSTRONGA OD 17. DECEMBRA 1943. DRAŽI 
MIHAILOVIĆU O POTREBI DA ČETNICI IZVEDU AKCIJE SABOTAŽE U VEZI SA ZAHTEVOM 
KOMANDE BRITANSKIH TRUPA NA SREDNJEM ISTOKU1</strong></p>
<p align="center">Gospodine Ministre!</p>
<p>Da bih rekao da mi [ni]je bilo jako milo, kada je na mene pala čast da budem 
izabran da preduzmem komandu nad savezničkom misijom pri Vašem Štabu, omalovažavao 
bih svoje prave osećaje. Stigao sam pun nade i predvideo sam doba sretne 
saradnje i po dobrim i po zlim prilikama, kao i mnogo korisnih operacija protiv 
omrznutog okupatora.</p>
<p>Za vreme prvih nedelja moga boravka imao sam čast da sa Vama često konferišem.</p>
<p>Na tim konferencijama, dogovorili ste se da naredite mnoge napade na 
neprijatelja naročito protiv vitalnih železničkih pruga Vranje — Skoplje, 
Niš — Sofija, u dolini Ibra, u Kačaničkom tesnacu, i od Skoplja do grčke 
granice; takođe ste se dogovorili da se vrše napadi u homoljskom kraju i 
protiv saobraćaja na Dunavu.</p>
<p>Priznajem, da za vreme prošla dva meseca, bili smo jako razočarani u očekivanju 
pomoći iz vazduha.</p>
<p>Ovo nije posledica nestašice dobre volje od strane savezničke Vrhovne 
Komande na Srednjem Istoku niti je posledica nemarljivosti Kraljevskog 
Vazduhoplovstva, već je prosto posledica nepovoljnih meteoroloških prilika. Kažu 
mi, da je slučaj bio potpuno isti u odgovarajuće doba lanjske godine.</p>
<p>No, i pored toga u prethodnih šest meseci, dostavljeno je najmanje 20 
transporata potpukovniku Keseroviću. 27 transporta Vašim komandantima u 
Homolju i, kao što znate, znatno više od 40 transporata potpukovniku Đuriću. 
Naravno i pored gore navedenih dostavljen je izvestan broj transporata Glavnom 
štabu2 i raznim drugim komandantima.</p>
<p>Zato ćete da shvatite, gospodine Ministre, da izvesni Vaši komandanti nisu 
ostali potpuno bez potpora i kao što ste sami meni reki potpukovnik Đurić već 
raspolaže dovoljnom količinom oružja, municije i eksploziva i oskudeva jedino 
u izvesnim naročitim stručnim oružjima.</p>
<p>Godina se brzo primiče svome kraju. Gledam oko sebe da [na]pravim pregled 
onoga što je postignuto protiv okupatora — neprijatelja, a pitam sebe da li 
smo došli do cilja — zadatka koji smo sami sebi postavili.</p>
<p>Da govorim bez okolišenja duboko sam razočaran. Vi ste mi sami rekli da ste 
telegrafskim putem obavestili komandanta u homoljskom kraju da jednom čine kraj 
konferencijama i da pristupaju akciji, i da ste naredili p.pukovniku Đuriću da 
Vam odmah javi razlog zašto ne može da izvrši operacije koje smo već odavno 
projektovali.</p>
<p>Naposletku, moj glavni komandant je sada molio, da se izvesne operacije vrše 
u cilju prekidanja vitalnih neprijateljskih komunikacija koje prolaze kroz 
teritoriju pod Vašom Vrhovnom Komandom3.</p>
<p>Ja bih Vas ozbiljno umolio, gospodine Ministre, da naredite da se dotične 
operacije odmah izvrše. Uveravam Vas da želim da Vam pomognem, ali obzirom na 
Vaše stalno odbijanje da me primite, osećam se nemoćnim da to učinim.</p>
<p>Izvolite primiti, gospodine Ministre, izraz o mome poštovanju.</p>
<p>Položaj&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>17-XII 1943.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Armstrong, s.r. Gštabni brigadir Šef Brit. Voj. Misije pri Vrh. Kom. Jug. 
Voj. u Otadžbini</p>
<p>Armijskom đeneralu g. Draži M. Mihailoviću</p>
<p>Ministru Vojske, Mornarice i Vazduhoplovstva Kraljevine Jugoslavije i Načelniku 
Štaba Vrh. Komande Jugoslovenske vojske u Otadžbini Slobodne Jugoslovenske 
Planine&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>&nbsp;</p>
<p>1 Prepis originala (pisan na mašini, ćirilicom) u Arhivu VII, Ča, k. 20, 
reg. br. 35/4.</p>
<p>2 Odnosi se na štab Draže Mihailovića. 3 Vidi u ovom prilogu dok. br. 5.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_251.htm"><b>Prethodni dokument</b></a></TD>
<TD><a href="4_14_3_253.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
