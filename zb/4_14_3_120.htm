<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_119.htm"><b>Prethodni dokument</b></a></TD>
<TD><a href="4_14_3_121.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PISMO DELEGATA VRHOVNE KOMANDE OD 18. APRILA 1944. DRAŽI 
MIHAILOVIĆU O SARADNJI ČETNIKA SA NEMAČKIM I BUGARSKIM TRUPAMA U BORBAMA 
PROTIV NOVJ U JUGOZAPADNOM DELU SRBIJE1</strong></p>
<p>Ovo je greška što se vidi iz docnijeg izlaganja ali ko zna? pitati!2</p>
<p>Dragi moj Glavni Doktore,3</p>
<p>Šaljem ti stanje na celoj prostoriji i ono je sledeće na dan 17 aprila:</p>
<p>Crveni4 drže Brekovo5—Katići—Kušiće snagama dosta jakim u odnosu na 
mene.</p>
<p>Raspored Nemačko-satelističkih snaga je:</p>
<p>Krdžaliski drugi puk pod komandom Marisava6 u Čaje-tini, a jedan bataljon 
je 17 ovog meseca otišao iz Bele reke verovatno ka Katićima.</p>
<p>Nemci:7 4.000 sa nešto lakih topova, na prostoru Cajetina — Palisad — 
Kraljeve vode — Kokin Brod.</p>
<p>Bugari: Na utvrđenoj Borovoj glavi ovu ojačavaju i ima ih 1.500.</p>
<p>S.D.S.: Njih 230 u utvrđenjima sela Rožanstvo.</p>
<p>Marković:8 360 ljudi zatvara Visoku. Odredi su istureni na Okruglici.</p>
<p>Kondor:9 sa 1340 ljudi na liniji Klekovo — Ljubiš — Sirogojne. Grupno 
zatvara sve pravce sa rezervom spremnom za udar.</p>
<p>Kalait:10 jedan bataljon sa 80 Nemaca u Stitkovu, a dve čete na Pavlovića 
Brodu. Sam Kalait sa ostalim odredima je sa Pavlom.</p>
<p>Cvetić:11 sa njim veze nemam.</p>
<p>Zvonkov12 odred pod komandom poručnika Nenadića13 zajedno sa Nemcima je u 
Negbini.</p>
<p>U toku 17 ovog meseca Marković je do 11 časova vodio borbu sa crvenima 
napadnut od tri njegove kolone. Posle borbe od tri sata gde je dolazilo i do 
borbe prsa u prsa, povukao je se. Crveni su zauzeli Katiće, Maću, Vodice, 
Sarenik i tu se zadržali.</p>
<p>Rezultat: Marković ima 6 mrtvih i 4 ranjena. Nađeno je 21 mrtvih kod 
crvenih.</p>
<p>Za 18 april naredio sam Kondoru: da iz brigade Kolare-vića14 obrazuje odred 
i da u toku noći napadne sa 120 ljudi pravcem Klekova — Presjeka — Kušići, 
a Markoviću da sa odredom od 60 ljudi sa Okruglice napadne Katiće. Oba odreda 
ovo će vršiti u cilju nasilnog izviđanja i prikupljanja podataka.15 Na 
prostoru koji zauzmu imaju ostati. Posle ovog doneću odluku za napad ako sam 
siguran u uspeh. Ovaj napad izvršiće se u toku noći 18/19 aprila kao prepad. 
Prilog prepis zapovesti.16</p>
<p>Toliko o operacijama.</p>
<p>Po dolasku kod Markovića i Kondora naišao sam na punu saglasnost u njihovom 
radu.17 Na bratsku slogu i međusobnu tesnu vezu.</p>
<p>Po orjentisanju na Okruglici i sastanku sa oba komandanta priključio sam se 
Kondoru zbog stanice.</p>
<p>Moj dolazak primili su i shvatili kako treba i neću imati nikakve teškoće 
u objedinjavanju. Na protiv obojica su zadovoljni što si me uputio, te da se i 
lično uverim o svim njihovim naporima u borbi za savlađivanje crvenih.</p>
<p>Samo bi trebalo ojačati Markovića jer isti je morao odvojiti snage za čuvanje 
i zatvaranje prelaza na Moravici kod Divljake i ostaviti jedan deo snaga da 
zatvara Mirosaljce te da se iz Dragačeva18 ovde ne probiju crveni, pa je taj 
deo mrtav za aktivno dejstvo oko Mučnja.</p>
<p>Dobro bi bilo da Neška19 prebaciš u Kruščicu pa da po preduzetom nasilnom 
izviđanju upotrebim i njega i napadnem sa jačom snagom da odbacim crvene, koji 
se ovde nalaze oko Kušića u nezgodnoj situaciji.</p>
<p>Tako isto molim te da me svakodnevno telegrafski oba-veštavaš o stanju na 
Ibru, Goliji i Sandžaku u koliko ti imaš podataka.</p>
<p>Ja se pak staram da te preko stanice svakodnevno iz-veštavam o svemu što je 
ovde. Da li ti na vreme dobijaš telegrafske izveštaje?</p>
<p>Ako imaš da mi daš novih instrukcija ti mi pošalji.</p>
<p>Primi moje srdačne pozdrave, voli te tvoj</p>
<p>Dr. Ška20</p>
<p>18- April 1944 g. u 12 časova21</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, ča, k. 18, 
reg. br. 11/7.</p>
<p>2&nbsp; i 5 Draža Mihailović je reč »Brekovo« okružio, povukao strelicu 
na margini gornjeg dela dokumenta i napisao sadržani tekst. U Bre-kovu se toga 
dana nalazio jedan bataljon bugarskog 63. pešadijskog puka.</p>
<p>3 Odnosi se na Dražu Mihailovića.</p>
<p>4 Odnosi se na delove 5. udarne divizije NOVJ. Vidi tom I, knj. 7, dok. br. 
122.</p>
<p>6 Petrović, komandant 5. dobrovoljačkog puka SDK.</p>
<p>7 Jedinice 4. puka »Brandenburg«.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;'</p>
<p>8 Miloš.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;.</p>
<p>9 Dušan Radović, komandant Zlatiborskog korpusa. .</p>
<p>10 Vuk Kalaitović.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
.</p>
<p>11&nbsp; Radomir.</p>
<p>12&nbsp; Zvonimir Vučković, komandant 1. ravnogorskog korpusa.</p>
<p>13&nbsp; Mihailo, komandant 2. takovske brigade. 14 Milomir, komandant 
Zlatiborske brigade. 15 yidi dok. br. 143.</p>
<p>16 Navedeni prilog redakcija nije pronašla Vidi dok. br. 133.</p>
<p>17&nbsp; Vidi dok. br. 113.</p>
<p>18&nbsp; Tekst je, olovkom, podvukao Draža Mihailović i na margini napisao: 
»?? ne može«</p>
<p>&quot; Nedić, komandant Valjevskog korpusa. Reč »Neška« Draža Mihailović 
je podvukao olovkom i na margini napisao: »?? ne može«.</p>
<p>20&nbsp; Jevrem Simić.</p>
<p>21&nbsp; Na poleđini dokumenta Draža Mihailović je napisao olovkom, ćirilicom: 
»Ovaj izveštaj konfuzan naročito u pogledu Brekovo. Odgovoriti mu.«</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_119.htm"><b>Prethodni dokument</b></a></TD>
<TD><a href="4_14_3_121.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
