<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_82.htm"><b>Prethodni dokument</b></a></TD><TD><a href="4_14_1_84.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 83</strong></p>
<p align="center"><strong>IZVOD IZ KNJIGE PRIMLJENIH I POSLATIH TELEGRAMA ŠTABA DRAŽE MIHAILOVIĆA OD 5. DO 14 MAJA 1942 GODINE<sup>1</sup></strong></p>
<p align="center">BLOK BR. I</p>
<p align="center">UZ KNJIGU BR. 2 PRIMLJENIH TELEGRAMA</p>
<p>for 1003 5/V</p>
<p>Prekinućemo prijem u opšte kod nas a dirigovati ga u druge krajeve
  kao što sam naredio.<sup>2</sup> Naš centar treba da se preseli ka N.[ovoj] Varoši
  pod zaštitu i pokriće Marsa.<sup>3</sup> Selidba nevidljiva u više malih grupa
  raznim pravcima sa dobrim putovođama. Pokret samo noću danju skriveni.
  U oblasti Nove Varoši prikazivati se kao smena od Požege Glišićevih
  ljudi. Na Goliji pustiti lažne glasove o odlasku na Kopaonik. U isto
  vreme nestati. Javite mi hitno vaše rešenje.</p>
<p>for 1003 (6.V)</p>
<p>Javite L.[ondonu] sledeće: Muslimani sve do sada najšire korišćeni
  od ustaša i okupatora. Naš živalj sprema i vrši odmazdu. Angažovanjem
  Turske momenat preorijentacije u izgledu kod Muslimana. Angažujem se u
  tome pravcu u Sandžaku da ih ne prigrabe komunisti. Molim hitnu
  propagandu putem radia i letaka Muslimanima za saradnju a Srbima da ih
  u saradnju prime.<sup>4</sup> Za one u Arbaniji govoriti o balkanskoj uniji da bi
  ih privukli nama jer mrze italijane.</p>
<p>for 1003 (6/V)</p>
<p>Za Lon. sledeće: toplo zahvaljujem Gospodinu pretsedniku vlade na
  čestitci povodom visokog odlikovanja Karađorđevom zvezdom sa mačevima
  III reda. Ponosan sam da ovo odlikovanje nosim kao vidan znak priznanja hrabrim borcima za kralja i
  veliku Jugoslaviju i molim Vas da na najvišem mestu budete tumač naše
  odlučnosti da istrajemo do pobede.</p>
<p>for 1003 (7/V)</p>
<p>Za London sledeće: poseban izveštaj za Nedića. On svoje vojske nema.
  Sve je tajno uz nas. Na žalost ima oficira koji mu služe kao i Nemcima.
  On unapređuje oficire i obasipa ih parama. Imam dosta svojih oficira
  ubačenih u njegove redove. Nedić verno služi Nemcima. Svoje štampane
  govore vagonima ubacuje u narod no bez uspeha. Čak ih i Nemci raznose
  automobilima. U narod šalje agente da drže govore da su Nemci naši
  prijatelji, budimo mirni, radimo u polju. Nedić plače pred svakim,
  narod uviđa prevaru i prezire ga po gradovima naročito.<sup>5</sup></p>
<p>for 1003 (7/V)</p>
<p>Za Lond. sledeće: Poseban izveštaj za Pećanca. To je notorna
  pijanica. Skupio ološ. Stvorio stotine vojvoda među kojima i robijaši.
  Daje i oficirske činove. Poziva se na neko ovlašćenje dato mu pred
  rat.<sup>6</sup> Treba mu ga javno opovrgnuti. Novac krade on i sve njegove
  vojvode. Haraju, piju, pljačkaju i terorišu narod. Terorom i novcem
  stvara svoje odrede. Ima poštenih vojvoda koji nam tajno prilaze.
  Pećanac deli Karađ.[orđeve] zvezde i druge medalje za hrabrost.</p>
<p>for 1003 (7/V)</p>
<p>Za London: Poseban izveštaj o komunistima. Suđeno da ceo narod
  preživi ovu napast. Pod firmom borbe za slobodu ulaze u narod. Terorom
  odmah sprovode svoje ideje. Narod ih tek onda upozna ali dockan. Vrše
  masovna ubijanja istaknutih nacionalista. Glavna im tvrđava oblast
  Šavnika Crna Gora. Srbija ih preživela prošle jeseni.<sup>7</sup> Narod ih goni i
  listom je uz nas. Bosna ih preživela ovog proleća. U Crnoj Gori sada
  borbe sa njima.<sup>8</sup> Kraj oko Berana i Vasojevići ustali protivu njih. Niko
  ih neće ali se terorom održavaju i tamo. Oni su glavna smetnja
  ujedinjenja svih nacionalnih snaga. Pobili su mi mnogo hrabrih oficira
  među njima najboljeg majora Boška Todorovića.</p>
<p>Očekuju pomoć u oružju iz Rusije. Vođa im je pukovnik Mahin<sup>9</sup> i neki pod lažnim imenom Tito. Ne biraju sretstva u opšte.</p>
<p>for Milenko (12/V)</p>
<p>Pukovnika M.[arinova] poznajem lično ali ne znam šta sada hoće.
  Treba ga saslušati i kazati da ste u stanju njegove želje doturiti
  meni. Sa ovim požurite jer nečeg ima trulog u B.[ugarskoj].</p>
<p>Od 1002 (2.V) primlj. 5/V</p>
<p>Oni idioti opet bacili materijal i ljude u tursko selo i sve
  uhvaćeno i predato Nemcima.<sup>10</sup> Zbog ovoga pala sumnja na sve i dovedeno
  u pitanje primanje u ovom kraju. Danas poslali Bojovića kod Italijana
  u Berane da izdejstvuje prelaz Lima<sup>11</sup> i stupi u vezu sa Lašićem<sup>12</sup> i
  Pavlom<sup>13</sup> koji se još ne javlja. Muslimani dejstvuju da se napusti N.
  Varoš. Činimo sve da ovo sprečimo. Veze sa Mirkom<sup>14</sup> još nemam.</p>
<p>Od 1002 (l/V) prim. 5/V</p>
<p>Juče dolazila tri Nemca sa đeneralom Ivkovićem.<sup>15</sup> Ovde jedan Vaš
  poznanik iz Divaca.<sup>16</sup> Tok razgovora vidi se iz priloga. Čulo se o padu
  Nedića i dolasku Ljotića. Ovi legalni gotovi da postanu ilegalni. Cilj
  ove promene razoružanje četnika. Napisano pismo Nediću po mome
  uputstvu.<sup>17</sup> U Pazar i Mitrovicu ušle srpske trupe. Sastanak sa
  Zvizdićem<sup>18</sup> imam trećeg. Glišić napisao pismo Zvizdiću za sastanak.
  Nedić radi da dobije Sjenicu. Nemci podržavaju.</p>
<p>od 1003 (12/V)</p>
<p>Situacija kod nas odlična. Još nemamo radio veze sa Ostojićem. Ne
  znam šta je. Ovde ostajemo još neko vreme da ne bi prekidali veze.
  Javio sam dotur oružja Milenku i Orelu.<sup>19</sup> Sve veze odlično rade javio
  se i Orel. Svađa je uglavnom izglađena samo se Brana po malo joguni.
  Došli su mi juče kuriri od Ostojića a ja sam njemu danas uputio kurire
  sa pismom i javio mu moju odluku. Budite bez brige.</p>
<p>1003</p>
<p>od Milenka (poslao mi 1002) odgovoreno 12/V</p>
<p>Da li da se veruje pukovniku M.......<sup>20</sup> koji izjavljuje</p>
<p>da Čiču poznaje a želi razgovor samnom. Dolazak spreme blagovremeno
  avizirajte. Veza uobičajena svetlost na terenu po poslatim skicama
  sigurna. Očekujem njihov dolazak.</p>
<p>od 1003 (13/V)</p>
<p>Pismo<sup>21</sup> za koje niste znali, od koga je dao mi je Dr.
  351152322313411141735243334522213325653.<sup>22</sup> On je razgovarao sa čika
  Vašom.<sup>23</sup> Videćete kada dobijete čika Vasin elaborat koji Vam je poslat.</p>
<p>od 1003 (14/V)</p>
<p>Laži 505 sam javio sledeće: sada se vode borbe protiv k.[omunista] u
  C. Gori i Sandžaku. Vaš je zadatak nedozvoliti povratak u Bosnu i odmah
  produžiti rad na terenu u duhu naše osnovne zamisli &#8212; organizacija i
  čišćenje terena. Izaberite sigurno mesto za prijem oružja i tačno
  javite. Nadam se da ćemo Vam doturiti oružje u najskorijem vremenu.</p>
<p>1003</p>
<b class=medtxt><p><sup>1</sup> Originali (pisani olovkom, ćirilicom) u Arhivu VII, Ča, k 275, reg. br.
  1/1. Sve depeše je pisao Draža Mihailović. </p>
<p><sup>2</sup> Reč je o prijemu pomoći
  vazdušnim putem.</p>
<p><sup>3</sup>&nbsp; Miloš Glišić, kapetan, komandant Samdžačkih četničkih odreda
  koji su, u to vreme, kao Nedićeve jedinice, vodili borbe protiv
  partizanskih snaga u Sandžaku.</p>
<p><sup>4</sup> O stavu  četničkog pokreta DM prema Muslimanima, vidi dok. br. 6, nap. 7 i dok. br. 130.</p>
<p><sup>5</sup>&nbsp; O odnosu četničkog pokreta DM prema Milanu Nediću i njegovoj vladi, vidi dok. br. 3, nap. 13.</p>
<p><sup>6</sup>&nbsp; Taj dokumenat redakcija nije pronašla.</p>
<p><sup>7</sup>&nbsp; Vidi dok. br. 32, nap. 3.</p>
<p><sup>8</sup>&nbsp; Vidi dok  br. 93.</p>
<p><sup>9</sup>&nbsp; Verovatno se odnosi na Mahina Fjodora Jevdokimoviča, člana
  KPJ od 1939, učesnika NOP-a od 1941. Da je on &#187;vođa komunista&#171; koji
  vode borbu u Jugoslaviji, tvrdi se i u izveštaju koji je Gradimir
  Mihajlo-vić Bajloni novembra 1941. podneo izbegličkoj jugoslovenskoj
  vladi (Arhiv VII, Ca, k. 20, reg. br. 1/13).</p>
<p><sup>10</sup>&nbsp; To su bili narednici Bakić i Semiz, koji su se 29. aprila
  1942. spustili padobranom, upućeni od SOE u Kairu (Arhiv VII,
  NAV-I-T-821, f 347, sn. 803 i 804).</p>
<p><sup>11</sup>&nbsp; Odnosi se na prelaz sandžačkih četničkih odreda, koji je po
  odobrenju komandanta italijanske divizije &#187;Pusteria&#171; izvršen 9. maja
  1942. radi napada na partizanske jedinice u rejonu Mojkovca (Arhiv VII,
  mf. Lok. muz. br. 1/627 i 628)</p>
<p><sup>12</sup> Đorđe, Dorđije.</p>
<p><sup>13</sup>&nbsp; Đurišić.</p>
<p><sup>14</sup>&nbsp; Lalatović.</p>
<p><sup>15</sup> Dr Ljubinko, brigadni general.</p>
<p><sup>16</sup>&nbsp; Dr Jozef Mati (vidi Prilog II, dok. br. 1&#8212;7).</p>
<p><sup>17</sup>&nbsp; To pismo nije pronađeno.</p>
<p><sup>18</sup>&nbsp; Hasan, trgovac iz Sjenice.</p>
<p><sup>19</sup> Dragutin Keserović.</p>
<p><sup>20 </sup>Tačke u originalu; verovatno je reč o Ivanu Marinovu, bugarskom pukovniku.</p>
<p><sup>21</sup> Vidi dok. br. 70. </p>
<p><sup>22</sup> Stevan Moljević. </p>
<p><sup>23</sup> Dragiša Vasić.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_82.htm"><b>Prethodni dokument</b></a></TD><TD><a href="4_14_1_84.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>