<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_37.htm"><b>Prethodni dokument</b></a></TD>
<TD><a href="4_14_3_39.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE INSPEKTORA ČETNIČKIH JEDINICA ZA SRBIJU 
OD 27. NOVEMBRA 1943. KOMANDANTIMA RUDNIČKOG, KOLUBARSKOG, 1. I 2. ŠUMADIJSKOG 
I 1. RAVNOGORSKOG KORPUSA I KAČERSKE BRIGADE ZA NAPAD NA 1. JUŽNOMORAVSKU NOU 
BRIGADU NA PODRUČJU PLANINE RUDNIK1</strong></p>
<p>KOMANDA JUGOSLOVENSKE VOJSKE U OTADŽBINI</p>
<p>GORSKI ŠTAB</p>
<p>Str. Pov. Br. Služ.</p>
<p>27-XI-1943. god.</p>
<p>POLOŽAJ</p>
<p>u 15,45</p>
<p align="center">KOMANDANTU KAČERSKE BRIGADE.2 —</p>
<p>Radio-stanica Ferdo3 pod veri-veri urgen u 12 i 40 čas. 27. 11. 43 god. 
javlja: Poterani od Kesera4 i Đurića5 crveni,6 u jačini od 500 ljudi sa 25 
konja, prodrli su sinoć 26. 11. 43. Na putu između s. D. Šatornje i s. Trešnjevice 
četnici su 29. novembra napali Brigadu, koja ih je potpuno razbila i produžila 
pokret ka s. Bosuti (vidi dok. br. 46)do Crnog Vrha—Bajčetina. Prema 
prilikama služe se lažima o&nbsp; svom broju. Napred imaju prethodnicu koja se 
bori, a glavnina ide za njom u koloni po jedan. Pravac im je Rudnik. Štede 
municiju. Bosi su i goli. Do danas (kod nas) ostavili su oko 50 žrtava. Mi smo 
zatvorili otstupnicu sa 1000 ljudi.</p>
<p>Na osnovu napred iznetog naređujem sledeće:</p>
<p>1)&nbsp; Komandantu Rudničkog korpusa, odmah sa celim ljudstvom naoružanim 
vašeg korpusa dođite 28 novembra 1943 godine do 18 časova neizostavno sa vašom 
kačerskom brigadom u selo Kamenicu, a sa vašom kolubarskom brigadom</p>
<p>i&nbsp; vašim štabom u selo Ramaču i odmah postavite stalne za-sede i 
danju i noću zatvarajući sve pravce koji preko Kamenice i Ramače vode ka 
Rudniku.7</p>
<p>Čim stignete u selo Ramaču odmah mi pošaljite kurira na konju u selo Dobraču, 
gde ću ja biti radi daljeg objedinjavanja akcije protivu nadiranja crvenih sa 
juga.</p>
<p>2)&nbsp; Komandantu kolubarskog korpusa, svo ljudstvo stavite pod oružje i 
dođite u okolinu Lazarevca i Belanovice zajedno sa oblasnim štabom sa načelnikom 
štaba kapetanom g. Neškom Nedićem,8 koji odmah da uhvati vezu pomoću 
radio--stanice sa radio-stanicom Gorske Garde Nj. V. Kralja, gde ću ja biti.</p>
<p>Sa mobilisanim snagama vašeg korpusa neizostavno budite na određenoj 
prostoriji 29. 11. 43. do 20 časova.</p>
<p>3)&nbsp; Komandantu Prvog šumadiskog korpusa, sa prvom gružanskom brigadom 
mobilisanom sa svim oruđima zatvorite pravac Borač—Ljuljati stalnim zasedama 
i danju i noću sve prolaze prema severu kako ne bi mogli crveni da izbiju dalje 
na sever.</p>
<p>Postavljanje zaseda i mobilisanje ljudstva izvršiti neizostavno 28. 11. 43 i 
biti sa snagama na određenoj liniji najkasnije do 19 čas. 28. 11. 43.</p>
<p>Sa drugom gružanskom brigadom zatvoriti pravac Zabojnica—Dragušica istim 
načinom i istovremeno.</p>
<p>4)&nbsp; Komandantu Drugog šumadiskog korpusa,9 sa celokup-nim naoružanim 
ljudstvom zatvorite sve pravce od Drače prema severu kako ne bi mogli crveni da 
se dočepaju Rudnika.</p>
<p>Postavljanje zaseda izvršiti 28. 11. 43. najkasnije do 18 časova.</p>
<p>5)&nbsp; &nbsp;Komandantu Prvog ravnogorskog korpusa, zatvoriste sve prolaze 
od Belog Polja—Crnuća do Kamenice crvenima koji sa juga nadiru ka severu.</p>
<p>Sa stalnim zasedama danju i noću do daljeg mog naređenja. Postavljanje 
zaseda i zatvaranje ovih pravaca izvršiti neizostavno 30. 11. 43 do 15 čas.</p>
<p>6)&nbsp; Komandantu mladenovačke brigade, sa celokupnim naoružanim 
ljudstvom koje ćete odmah mobilisati, krenite pravcem: Jagnjilo—Žabare—Vlakča—Ugljarevo 
gde ćete dobiti dalja naređenja.</p>
<p>Sva kola i konje mobilišite na vašoj teritoriji da bi stigli 28. 11. 43. do 
18 časova u selo Ugljarevo.</p>
<p>Svi komandanti da ponesu hranu za svo svoje ljudstvo za pet dana na kolima 
kako bi se izbeglo gubljenje vremena oko pripremanja i nabavke hrane u toku ove 
munjevite operacije.</p>
<p>Svi komandanti čim postave zasede na određenim pravcima izvestiće me radio 
vezom ili kurirskom kako koji bude raspolagao radi dalje akcije.</p>
<p>Ja ću se nalaziti sa štabom 28. 11. 43. od 10 časova u selu Dobrači, gde 
mi sve kurire slati, a radiograme na stanicu Korpusa Gorske Garde Nj. V. Kralja, 
koja će mi služiti u toku ovih operacija kao moj centar-veza.</p>
<p>Načelnik gorskog štaba 1810&nbsp;Potpukovnik,&nbsp; Miodrag P. Palošević&nbsp;&nbsp;&nbsp;&nbsp; 
&nbsp;</p>
<p>Inspektor Jugoslovenske vojske u Otadžbini,&nbsp;Pukovnik, &nbsp;J. S. Simić</p>
<p>M.P.11</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 21, 
reg. br. 26/2 (S-V-28).</p>
<p>2&nbsp; »Kačerske brigade« napisano je mastilom, ćirilicom, brigada je iz 
Rudničkog korpusa.</p>
<p>3&nbsp; Odnosi se na majora Dušana Smiljanića, komandanta 1. šuma-dijskog 
korpusa.</p>
<p>4 Dragutin Keserović.</p>
<p>5 Radoslav, komandant Komande »Južne Srbije« (deo SR Srbije i SR 
Makedonije).</p>
<p>6&nbsp; Reč je o 1. južnomoravskoj NO brigadi. Ona je, 22. novembra, iz s. 
Pretrešnje (na pl. Jastrepcu) otpočela marš za istočnu Bosnu.</p>
<p>7 Vidi dok. br. 46.</p>
<p>8 Nedić je tada bio načelnik Štaba Posavsko-kolubarske grupe korpusa 
(formirane 11. novembra 1943).</p>
<p>9 Komandant je bio kapetan Marko Muzikravić.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>10&nbsp; Štab inspektora za Srbiju.</p>
<p>11&nbsp; Okrugli pečat: »Jugoslovenska vojska u otadžbini — Gorski štab 
br. 21« — Korpus Gorske garde.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_37.htm"><b>Prethodni dokument</b></a></TD>
<TD><a href="4_14_3_39.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
