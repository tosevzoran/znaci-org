<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_146.htm"><b>Prethodni dokument</b></a></TD>
<TD><a href="4_12_3_148.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>UPUTSTVO VRHOVNE KOMANDE VERMAHTA OD 7. OKTOBRA 1943. 
VOJNOUPRAVNOM KOMANDANTU JUGOISTOKA ZA RAD I ORGANIZACIJU VOJNE, POLICIJSKE, 
POLITIČKE I PRIVREDNE UPRAVE NA TERITORIJI JUGOSLAVIJE[1]</strong></p>
<p align="center"><em>Prepis</em></p>
<p>VRHOVNA KOMANDA VERMAHTA</p>
<p>Br. 005736/43. str. pov (WFSt/Qu./Verw.)</p>
<p>F.H.Qu.. 7. 10. 43.</p>
<p align="center"><strong>Strogo poverljivo</strong></p>
<p>Odeljenje za inostranstvo[2]</p>
<p>(1. odel)</p>
<p>Prim. : 10. okt. 1943. Br. 452. str. pov.</p>
<p>60 primeraka</p>
<p>42. primerak</p>
<p align="center">SLUŽBENO UPUTSTVO ZA VOJNOUPRAVNOG K-TA JUUGOISTOKA</p>
<p>1.— Vojnoupravni komandant Jugoistoka potčinjen je načelniku OKW i prima 
direktive od Gen. St. d. H./Gen. Qu shodno naređenju načelnika OKW od 23. 6. 
43. br. 519/43. WFSt/Qu (Verw.)[3]</p>
<p>2.— Vojnoupravni komandant Jugoistoka ima izvršnu vlast u nemačkoj 
operacionoj zoni Jugoistoka ukoliko su mu preneta ta ovlašćenja. Za Hrvatsku 
važe ograničenja naređenja OKW (WFSt) Qu (Verw.) br. 004932/43. str. pov. od 
17. 9. 43. god.[4] Za izvršenje poverenih zadataka njemu su potčinjeni za Grčku 
— vojnoupravni k-t Grčke, za Hrvatsku — nemački opunom. general u 
Hrvatskoj i za Albaniju — nemački opunom. general u Albaniji.</p>
<p>3.— Štab vojnoupravnog k-ta Jugoistoka sastoji se od:</p>
<p>a) Komandnog štaba,</p>
<p>b)Upravnog štaba, sa odeljenjima za upravu i opštu privredu,</p>
<p>c) Vojneprivrednog štaba Jugoistoka,</p>
<p>d) komandanta SS i policije,</p>
<p>e) načelnika Intendantske uprave.</p>
<p>koji obrađuju pitanja srpskog područja i vojnoupravni komandant Jugoistoka 
ih prema njihovoj stručnoj oblasti koristi za stručnu obradu pitanja na celom 
svom području. Izuzetak od toga je komandant SS i policije koji obrađuje samo 
poslove srpskog područja.</p>
<p>4.— Načelnik Upravnog štaba i komandant SS i policije su neposredno potčinjeni 
vojnoupravnom komandantu Jugp-istoka, a Komandni štab, Vojnoprivredni štab i 
načelnik Intendantske uprave potčinjeni su načelniku štaba. Poslove u štabu 
vojnoupravnog k-ta Jugoistoka reguliše načelnik štaba.</p>
<p>5.— Za savetovanja po pitanjima spoljnopolitičkog značaja, komandantu 
stoji na raspolaganju „specijalni opunomoćenik Ministarstva spoljnih poslova 
za Jugoistok&quot; sa sedištem u Beogradu. Njegovi zadaci i ovlašćenja 
regu-lisani su posebnim firerovim naređenjima od 24. 8. 43. Shodno obavezama 
koje specijalni opunomoćenik Ministarstva spoljnih poslova za Jugoistok[5] ima 
prema firerovom naređenju, vojnoupravni komandant Jugoistoka treba da ga sa 
svoje strane uputi o namerama vojnog rukovodstva i uprave koje su od značaja za 
spoljnu politiku. Komandant treba da tesno i sa puno poverenja sarađuje sa 
specijalnim opunomoćenikom.</p>
<p>6.— Načelnici Upravnog štaba, Vojnoprivrednog štaba i Intendantske 
uprave su stručni saradnici komandanta po svim upravnim i privrednim pitanjima 
koja dotiču celokupno područje, uz ograničenje da ovlašćenja koja su 
preneta izaslaniku Nojbaheru naređenjem ministra spoljnih poslova od 16. 10. 
42. za regulisanje privrednih pitanja u Grčkoj ostanu izuzeta od ovog.</p>
<p>7.— Vojnoupravni k-t Jugoistoka kao teritorijalni komandant reguliše u 
područjima koja su mu potčinjena sve vojne teritorijalne zadatke. Tu spadaju i 
zadaci osiguranja ukoliko ih na njega prenese komandant Jugoistoka. On daje 
direktive koje su potrebne za vojnu upravu njegovog komandnog područja van 
Srbije. U Srbiji on lično rukovodi izvršavanjem upravnih zadataka sa 
feldkoman-danturama koje su mu potčinjene.</p>
<p>8.— Pored direktiva Gen. St. d. H./Gen. Qu. navedenih pod tač. 1, 
vojnoupravni k-t prima direktive i od: a) komandanta Jugoistoka po pitanjima 
koja su tesno u vezi sa borbenim zadacima i osiguranjem. U slučaju potrebe, k-t 
Jugoistoka može ta ovlašćenja preneti na potčinjene komandante i opunomoćiti 
ih da u tom smislu daju direktive nadležnim teritorijalnim komandantima;</p>
<p>b) opunomoćenika za četvorogodišnji plan i od nadležnih viših organa 
Rajha i nadleštava OKW po stručnim oblastima.</p>
<p>Put dostavljanja izveštaja nadleštava koja su potčinjena vojnoupravnom 
k-tu Jugoistoka je sledeći:</p>
<p>a)&nbsp; &nbsp;po pitanjima od načelnog i bitnog značaja vrhovnim organima 
Rajha preko vojnoupravnog k-ta Jugoistoka. Ako to u posebnim slučajevima (npr. 
zbog hitnosti) nije izvodljivo onda treba naknadno izvestiti vojnoupravnog k-ta;</p>
<p>b)&nbsp; &nbsp;nadleštvima OKW u svakom slučaju preko vojnoupravnog k-ta 
Jugoistoka.</p>
<p>Vojnoupravni komandant Jugoistoka reguliše poslove oko potpisivanja i 
zastupanja unutar svoga štaba.</p>
<p>9.— Vojnoupravni komandant Jugoistoka redovno obaveštava komandanta 
Jugoistoka o svim bitnim događajima i me-rama na svom području.</p>
<p>10.— Vojnoupravnom komandantu Jugoistoka potčinjene su feldkomandanture i 
ortskomandanture i to na području Srbije neposredno, a u ostalim komandnim 
područjima posredno.</p>
<p>a)Feldkomandanture koje se nalaze u oblastima koje su pod vojnom upravom 
imaju feldkomandanta, vojni personal i odeljenje uprave koje vrši zadatke 
uprave i opšte poslove privrede. Svakoj feldkomandanturi su potčinjene komande 
mesta i ispostave ili nekoliko ortskomandantura.</p>
<p>b)U svakoj ortskomandanturi postoji ortskomandant, vojni personal i 
vojnoprivredni službenici koji obavljaju poslove uprave i privrede.</p>
<p>11.— Sudska ovlašćenja vojnoupravnog k-ta Jugoistoka regulisana su 
posebnim naređenjem.</p>
<p align="center">Načelnik Vrhovne komande Vermahta</p>
<p align="center">pot. Kajtel[6]</p>
<p align="center">F.d.R.</p>
<p align="center">. . . [7]</p>
<p align="center">potpukovnik d. G.[8]</p>
<p>1 Snimak overenog prepisa originala (pisanog na mašini) u AVII, NAV-T-77, r. 
883, s. 5631893—6. Na margini prve stranice rukom je dopisano nekoliko 
nejasnih oznaka, parafa i datuma.</p>
<p>2 Pečat primaoca.</p>
<p>3 i 4 Tim dokumentom redakcija ne raspolaže. Opširnije o organizaciji nemačkog 
sistema komandovanja i vojne uprave na Jugoistoku vidi dok. br. 111, 115, 117, 
121, 123 i 125.</p>
<p>5 Reč je o Hermanu Nojbaheru.</p>
<p>6 Vilhelm</p>
<p>7 Potpis nečitak.</p>
<p>8 des Generalštab« (generalštabni)</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_146.htm"><b>Prethodni dokument</b></a></TD>
<TD><a href="4_12_3_148.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
