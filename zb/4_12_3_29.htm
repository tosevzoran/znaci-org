<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_28.htm"><b>Prethodni dokument</b></a></TD>
<TD><a href="4_12_3_30.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>DESETODNEVNI IZVEŠTAJ KOMANDUJUCEG GENERALA I 
KOMANDANTA U SRBIJI OD 1. MARTA 1943. KOMANDANTU JUGOISTOKA O VOJNO-POLITIĆKOJ 
I PRIVREDNOJ SITUACIJI I DIVERZIJAMA NA KOMUNIKACIJAMA I OBJEKTIMA U SRBIJI[1]</strong></p>
<p>WB 1081[2]</p>
<p><strong>Poverljivo</strong></p>
<p>Prilog 1[3]</p>
<p>H. Qu.,l. 3. 1943.</p>
<p>KOMANDUJUCI GENERAL I KOMANDANT U SRBIJI</p>
<p>Ia, Pov. br. 689/43</p>
<p>Predmet: Izveštaj o situaciji za period</p>
<p>od 21. 2. do 28. 2. 1943. Prilozi: 2 (samo komandantu Jugoistoka)</p>
<p align="center">KOMANDANTU JUGOISTOKA (Komandi Grupe arm. „E&quot;)</p>
<p align="center">I. POLITIČKA SITUACIJA&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Raspoloženje širokih masa stanovništva je potišteno i puno iščekivanja. 
Govor Gebelsa[4] i proklamacija firera, iz bojazni da bi posle sloma Nemačke i 
Balkan mogao biti preplavljen boljševizmom, imali su za nas povoljan odjek.</p>
<p>U vladi Nedića ponovo je došao do izražaja izvestan preokret u raspoloženju, 
jer se njihove nade o povećanoj samostalnosti, naročito u pogledu sopstvene 
izvršne vlasti, nisu do sada ispunile.</p>
<p align="center">II. SITUACIJA KOD NEPRIJATELJA</p>
<p>Zaoštravanje neprijateljske delatnosti, koje je nastupilo krajem prethodnog 
perioda o kome se izveštavalo, opet se nešto smanjilo tokom ovog perioda. Broj 
sabotaža i prepada pao je od 125 na 99. U njima su glavni učesnici pretežno 
bili komunisti. Oštra, munjevito izvedena reakcija okupacionih snaga putem 
skoro 600 streljanja za odmazdu u periodu za koji se iz-veštava, za sada je 
sprečila pojačan odziv na Titove i DM-ove pozive na sabotažu. One bande, koje 
još uvek teraju svoje ne-podobštine, ne mogu se, verovatno, ni još toliko 
strogim merama odmazde impresionirati. Njih treba uništiti samo ofan-zivnim 
borbenim dejstvima.</p>
<p>Težište DM-pokreta leži za sada u hercegovačko-bosanskom području. U 
Srbiji je jedino DM-ov štab za železnice, prvi put u većem obimu, pokušao u 
ovom periodu da ošteti materijal koji se prevozio, postavljanjem paklenih mašina 
na delu pruge Niš — Skoplje. Mere nadzora, koje su naređene nakon što se 
saznalo za tu nameru, došle su do punog izražaja. Sve divizije, izuzev jedne, 
pravovremeno su otkrivene. Sabotaže su izvedene nestručno i primitivnim 
sredstvima. U međuvremenu su ponovno bile javno obnarodovane, duž železničkih 
pruga, oštre mere odmazde za svaki pokušaj sabotaže, uz napomenu na dosadašnju 
bezuspešnu sabotažnu delatnost.</p>
<p>Prema raspoloživim obaveštenjima, za sada se ne može očekivati da će 
imati bilo kakve praktične posledice nastojanje da se postigne saradnja između 
Tita i DM [upr]kos oštrom diplomatskom pritisku preko Londona, sem ukoliko neki 
preuranjeni sukob nemačkih i DM-snaga u području Mostara ne da povoda ovim 
poslednjima da sarađuju sa komunistima. U Srbiji, u svakom slučaju, traje u 
punoj oštrini neka vrsta tajnog rata obeju grupa međusobno.</p>
<p>Situacija u Srbiji može se za sada sažeto oceniti da se odlučujući 
preokret na gore ne može očekivati bez podsticaja spolja, bilo iskrcavanjem 
neprijatelja ili razvojem u Hercegovini.</p>
<p align="center">III. TAKTIČKI POLOŽAJ I NAMERE</p>
<p>U celini nepromenjeno. Ofanzivno suzbijanje bandi moralo je kod 704. pešadijske 
divizije uglavnom biti obustavljeno zbog povlačenja daljih borbenih delova i 
priprema za izmenu formacije. Ova [divizija] će se i ubuduće morati ograničiti 
na lokalne poduhvate. Bugari su izveli niz manjih poduhvata, koji su imali odličnih 
uspeha tada kada su nemačke policijske jedinice sarađivale sa njima, kao, na 
primer, pri pretraživanju Kraljeva, gde je bilo uhapšeno preko 150 sumnjivih. 
Srpska državna straža, u slučaju kakve ozbiljnije potrebe, nije, kao ni 
ranije, nikakav pojačavajući činilac naše borbene moći. U periodu za koji 
se izveštava, dezertiralo je 116 ljudi, a od toga su se tri čoveka vratila bez 
oružja. Uprkos tome Srpska državna straža je korisno poslužila u borbi 
protiv razbojnika i komunističkih bandi i njene usluge bi se, pod sadašnjim 
okolnostima, teško mogle zanemariti.</p>
<p>U toku jedne veće akcije uhvaćeno je 196 bivših jugoslovenskih oficira i 
otpremljeno u zarobljeništvo. Radi se pri tom o oficirima koji nisu pripadali 
ni Srpskoj državnoj straži ni Srpskom dobrovoljačkom korpusu ni državnom 
upravnom aparatu. Uklanjanje ovih oficira usledilo je samo kao mera predostrož-nosti.</p>
<p>U Beogradu i severozapadnoj Srbiji vlada mir. Izviđanje i hvatanje veze sa 
hrvatskim službenim organima preko granice na Drini nije privremeno pokazalo 
nikakvu uznemirenost u pojasu pred Drinom. Ali situacija se tamo može ubrzo 
izmeniti zbog četničkih pokreta u Bosni i komunističkih snaga.</p>
<p>U jugozapadnoj Srbiji su, sada kao i ranije, aktivne pokretne DM-bande, čiju 
delatnost slabe bugarske snage nisu u stanju bitno da ometaju. Načelnik štaba 
bugarskog Okupacionog korpusa će sledećih dana uspostaviti naređeno 
povezivanje sa divizijom „Taurinenze&quot; u Pljevljima. Može se dogoditi da 
pomeranje demarkacione linije, koje treba sprovesti 15. 3. u skladu sa 
postignutim sporazumima u Rimu u novembru 1942. godine,[5] dovede do pojačanog 
nemira, naročito što Italijani za poseda-nje nove linije upotrebljavaju 
crnogorsku miliciju (jedinice DM).</p>
<p>U jugoistočnoj Srbiji su nemačko-srpsko-bugarski poduhvati protiv komunističkih 
bandi, koji su bili u toku u proteklom periodu, doveli samo do potiskivanja 
bandi u planinu, ali ne i do njihovog uništenja. U južnom delu kruševačkog 
sreza, koji se i sada kao i ranije računa za najnemirniji u Srbiji, Policijski 
bataljon „Binder&quot;, koji je tamo već duže vreme angažovan, imao je, uz 
sopstvene gubitke, dobre uspehe u borbi protiv komunista.</p>
<p>U severoistočnoj Srbiji su se sabotažna i banditska dejstva nadalje 
smanjila, nakon što su četnici DM u ovom području izgleda dali uputstvo da se 
ništa ne preduzima protiv nemačkih naređenja. Ipak, u stvarnosti, srpska 
uprava u nižim instancama u ovom području stoji ili potpuno pod uticajem četnika 
DM, ili su predsednici opština, osobito u požarevačkom srezu, najvećim delom 
pobegli u okružna i sreska mesta, nakon što im nije mogla biti obezbeđena 
mesna zaštita od strane srpske policije ili nemačkih snaga. Srpska državna 
straža je u ovom području prikupljena u dve čete, a akcije za razoružanje i 
dezertiranje imaju za posledicu da istovremeno prestaje svaka policijska zaštita 
mesne srpske uprave.</p>
<p>U centralnoj Srbiji, naročito u severnom području Rudnika, komunističke 
bande su, pod veštim i poduzetnim vodstvom, stvorile izvesno težište prepadne 
i sabotažne delatnosti. Zbog banditskog terora, srpska uprava u ovom području 
radi uz najveće poteškoće. Angažovanje čete „Brandenburg&quot;, delova 
Srpskog dobrovoljačkog korpusa, kao i bugarskih trupa, nisu još omogućili da 
se bande uhvate. Za sada nedostaju snage da se u jednom većem poduhvatu razbiju 
bande.</p>
<p>Hitno je poželjno da se što skorije otpuste glavni borbeni de-lovi štaba i 
1. i 2. bataljona 724. puka.</p>
<p align="center">IV. VAZDUŠNA SITUACIJA</p>
<p>Neprijateljska vazdušna delatnost bila je neznatna. U noći 18/19. 2. 
javljen je jedan, a u noći 19/20. 2. dva neprijateljska leta ka istočnoj 
Srbiji.</p>
<p align="center">V. PRIVREDA I SAOBRAĆAJ</p>
<p>Snabdevanje velikih pogona bilo je zadovoljavajuće, a ono stanovništva 
nepromenjeno. Obavezna služba za rad sposobnog civilnog stanovništva na terenu 
se sabotira prema [raspoloživim] snagama, a u Beogradu pokazuje više uspeha. U 
Beogradu je, prema naređenju ministra unutrašnjih poslova, obaveza radne službe 
propisana za 17 — 21-godišnjake. Isporučivanje kukuruza je i sada, kao i 
ranije, nezadovoljavajuće. Značajnije ometanje saobraćaja ili zaprečavanje 
na cestama nije zabele-ženo. Saobraćaj brodova Dunavom opet je započeo.</p>
<p>Dostavljeno:</p>
<p>. . . 6</p>
<p align="center"><strong>Bader</strong></p>
<p>Sabotaže i prepadi:</p>
<p>U vremenu od 16. 2—25. 2. javljeni su slučajevi sabotaže: (Brojke za 
period od 6. 2.—15. 2. priključene su u zagradama)</p>
<p>Sabotaže na železnici</p>
<p>Razaranja na putevima</p>
<p>Sabotaže na uređajima veze</p>
<p>Prepadi na nemačke trupe</p>
<p>Ostali prepadi (uključujući prepade na opštine)</p>
<p>99 (125)</p>
<table frame="box" rules="all" border="0">
  <tbody>
    <tr>
      <td>
        <p>4</p>
      </td>
      <td>
        <p>( 6)</p>
      </td>
    </tr>
    <tr>
      <td>
        <p>—</p>
      </td>
      <td>
        <p>v )</p>
      </td>
    </tr>
    <tr>
      <td>
        <p>6</p>
      </td>
      <td>
        <p>( 8)</p>
      </td>
    </tr>
    <tr>
      <td>
        <p>—</p>
      </td>
      <td>
        <p>( 1)</p>
      </td>
    </tr>
    <tr>
      <td>
        <p>89</p>
      </td>
      <td>
        <p>(110)</p>
      </td>
    </tr>
  </tbody>
</table>
<p>&nbsp;</p>
<table frame="box" rules="all" border="0">
  <tbody>
    <tr>
      <td>&nbsp;</td>
      <td>&nbsp;</td>
      <td>&nbsp;</td>
      <td>
        <p>Gubici</p>
      </td>
      <td>&nbsp;</td>
      <td>&nbsp;</td>
    </tr>
    <tr>
      <td>&nbsp;</td>
      <td>
        <p>od</p>
      </td>
      <td>
        <p>16.</p>
      </td>
      <td>
        <p>2.-25. 2. 1943.</p>
      </td>
      <td>&nbsp;</td>
      <td>&nbsp;</td>
    </tr>
    <tr>
      <td>&nbsp;</td>
      <td>&nbsp;</td>
      <td>&nbsp;</td>
      <td>
        <p>mrtvih</p>
      </td>
      <td>
        <p>ranjenih</p>
      </td>
      <td>
        <p>nestalih</p>
      </td>
    </tr>
    <tr>
      <td>
        <p>Nemci</p>
      </td>
      <td>&nbsp;</td>
      <td>&nbsp;</td>
      <td>
        <p>7</p>
      </td>
      <td>
        <p>11</p>
      </td>
      <td>
        <p>— —</p>
      </td>
    </tr>
    <tr>
      <td>
        <p>Bugari</p>
      </td>
      <td>&nbsp;</td>
      <td>&nbsp;</td>
      <td>
        <p>2</p>
      </td>
      <td>
        <p>—</p>
      </td>
      <td>
        <p>--------</p>
      </td>
    </tr>
    <tr>
      <td>
        <p>Ljudstvo</p>
      </td>
      <td>
        <p>Organizacije</p>
      </td>
      <td>
        <p>Tot</p>
      </td>
      <td>
        <p>—</p>
      </td>
      <td>
        <p>1</p>
      </td>
      <td>
        <p>--------</p>
      </td>
    </tr>
    <tr>
      <td>
        <p>Srbi</p>
      </td>
      <td>&nbsp;</td>
      <td>&nbsp;</td>
      <td>
        <p>30</p>
      </td>
      <td>
        <p>19</p>
      </td>
      <td>
        <p>— 24</p>
      </td>
    </tr>
    <tr>
      <td>&nbsp;</td>
      <td>&nbsp;</td>
      <td>&nbsp;</td>
      <td>
        <p>39</p>
      </td>
      <td>
        <p>31</p>
      </td>
      <td>
        <p>— 24</p>
      </td>
    </tr>
  </tbody>
</table>
<p>U periodu za koji se izveštava dezertiralo je iz srpskih legalnih jedinica 
116 ljudi, od toga se troje vratilo bez oružja.</p>
<p>mrtvih ranjenih zarobljenih-uhapšenih</p>
<p>Gubici neprijatelja&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
291&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
12&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
945</p>
<p>Jedan odbegli zarobljeni crvenoarmejac opet je uhvaćen.</p>
<p>Plen od 16. 2. do 25. 2. 1943.</p>
<p>92 puške, od toga 1 lovačka puška</p>
<p>3733 zrna municije, od toga 50 protivavionskih metaka 12 mm</p>
<p>2 sanduka mitraljeske municije</p>
<p>34 ručne bombe</p>
<p>32 pištolja</p>
<p>7 lakih mitraljeza</p>
<p>2 kg baruta</p>
<p>2&nbsp; teška mitraljeza</p>
<p>4&nbsp; sanduka baruta</p>
<p>1&nbsp; radio-aparat</p>
<p>3&nbsp; pisaće mašine</p>
<p>5&nbsp; konja 3 vola</p>
<p>2&nbsp; dogleda</p>
<p>1 mala avionska bomba</p>
<p>1Snimak originala (pisanog na mašini) u AVII, NAV—T-501, r. 249, s. 
27—31.</p>
<p>2&nbsp; i 3Dopisano rukom.</p>
<p>4Jozef (Goebbels, dr Joseph Paul)</p>
<p>5Dogovor o modifkaciji demarkacione linije između područja ko-mandujućeg 
generala i komandanta u Srbiji, s jedne strane, i teritorije „Velike 
Albanije&quot; i Guvernatorata Crne Gore, s druge strane, održan je od 4. do 
17. novembra 1942. u Rimu (AVII, NAV—T-77, r. 1291, «. 335—7).</p>
<p>6Zbog ograničenog prostora, izostavljena su imena komandanata i odeljenja 
kojima je ovaj izveštaj dostavljen.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_28.htm"><b>Prethodni dokument</b></a></TD>
<TD><a href="4_12_3_30.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
