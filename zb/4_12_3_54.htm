<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 2</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 2</b><br> 

<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_3_53.htm"><b>Prethodni dokument</b></a></TD>
<TD><a href="4_12_3_55.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA JUGOISTOKA OD 24. APRILA 1943. 
KOMANDANTU NEMAČKIH TRUPA U NDH, DA SVOJIM JEDINICAMA SMENI ITALIJANSKE TRUPE U 
NOVOJ VAROŠI, BISTRICI, PRIJEPOLJU I SJENICI[1]</strong></p>
<p>Telegram[2]</p>
<p>KR — HMYX/FUE 01883 24. 4. 43. 1300</p>
<p><strong>Poverljivo</strong></p>
<p>Primljeno: 24. 4. u 14.05</p>
<p>—&nbsp; Komandantu nemačkih trupa u Hrvatskoj</p>
<p>—&nbsp; Komandujućem generalu i komandantu u Srbiji</p>
<p>Guverner Crne Gore[3] je zamolio da se najhitnije zaposed-nu mesta Nova Varoš, 
Bistrica, Prijepolje, Brodarevo i Sjenica, da bi se oslobodile italijanske trupe 
koje se tamo nalaze za operacije protiv komunista.[4] Komandant Jugoistoka je 
udovoljio ovoj molbi i naređuje sledeće:</p>
<p>1.) Pomenuta mesta, osim Sjenice, šio je brže moguće zaposesti ojačanom 
pukovskom grupom 104. lov. divizije. Sjenicu zadržati za 1. i 16. četu 4. puka 
„Brandenburg&quot;.</p>
<p>2.) Zadatak: Umirenje područja koje je ograničeno pomenutim mestima uz 
bezobzirno uništenje bandi koje bi se pojavile i razoružanje četničkih 
grupacija koje se tamo nalaze; zaštita muslimanskog stanovništva.</p>
<p>3.) Nemačke grupacije koje se nalaze u tom rejonu ostaju pot-činjene 
komandujućem generalu i komandantu u Srbiji.</p>
<p>4.) U dosadašnjim italijanskim garnizonima ostaju samo itali-janski oficiri 
za civilne poslove, italijanska vojna policija i italijanski carinski stražari.</p>
<p>5.) Detalje neposredno utanačiti s guvernerom Crne Gore putem nemačkog štaba 
za vezu (pukovnik Maholc [Macholz]). Izvestiti o namerama i vremenskom toku 
zaposedanja.[5]</p>
<p align="center">Komandant Jugoistoka [K-da Gr. armija ,,E&quot;</p>
<p align="center">Ia, br. 1034/43. od 24. 4. 43. pov.</p>
<p>1&nbsp; Snimak telegrama (pisanog na mašini) u AVII, NAV—T-501, r. 250, s. 
264—5.</p>
<p>2&nbsp; Iz popunjenog zaglavlja telegrama objavljeni su samo najhitniji 
podaci.</p>
<p>3&nbsp; Pircio Biroli (Biroli, Alessanđro Pirzio)</p>
<p>4&nbsp; Na prostoru Goražde—Priboj—Prijepolje—Pljevlja—Foča 
nalazila se italijanska divizija „Taurinenze&quot;, na prostoru 
Ivangrad—Bijelo Polje— Kolašin divizija „Venecija&quot;, a na prostoru 
Nikšića divizija „Ferara&quot;.</p>
<p>5U prilogu ovog telegrama piše: „Granični prelazi Sandžak—Srbija, koje 
treba naročito kontrolisati:</p>
<p>1.&nbsp; Puteve između Stupa i Brnjice (12 i 16 km ist. od Sjenice).</p>
<p>2.&nbsp; Drum Sjenica—Ivanjica kod Jankovog kamena (18 km 
sev.—seve-roist. od Sjenice).</p>
<p>3.&nbsp; Puteve kod Štitkova (23 km severno od Sjenice).</p>
<p>4.&nbsp; Drum Nova Varoš—-Uzice kod Kokinog Broda (6 km sev. od Nove Varoši).</p>
<p>5.&nbsp; Puteve kod Jablanice (28 km severozapadno od Nove Varoši).&quot; 
(AVII, NAV—T-501, r. 250, s. 266).</p>
<p>
<br>
<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_3_53.htm"><b>Prethodni dokument</b></a></TD>
<TD><a href="4_12_3_55.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
