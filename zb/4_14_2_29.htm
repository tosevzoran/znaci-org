<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRAŽE MIHAILOVI&#262;A - KNJIGA 1</b><br>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_28.htm"><b>Prethodni dokument</b></a></TD><TD><a href="4_14_2_30.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<p>BR. 29
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;IZVEŠTAJ KOMANDANTA RASINSKOG KORPUSA OD 6. FEBRUARA 1943. DRAŽl MIHAILOVlĆU O STANJU ORGANIZACIJE I DELOVANJU PRIPADNIKA NARODNOOSLOBODILAČKOG POKRETA NA TERITORIJI KORPUSA<sup>1</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;KOMANDA
<br>&nbsp;&nbsp;&nbsp;&nbsp;JUGOSLOVENSKE VOJSKE U OTADŽBINI
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;GORSKI ŠTAB 23<sup>2</sup>
<br>&nbsp;&nbsp;&nbsp;&nbsp;Str. Pov. Br. 197
<br>&nbsp;&nbsp;&nbsp;&nbsp;6. februara 1943. god.
<br>&nbsp;&nbsp;&nbsp;&nbsp;Slobodne Srpske planine
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;GOSPODINU MINISTRU VOJSKE, MORNARICE I VAZDUHOPLOVSTVA I NAČELNIKU ŠTABA VRHOVNE KOMANDE.—
<br>&nbsp;&nbsp;&nbsp;&nbsp;Prema Vašem naređenju upućujem vazduhoplovnog poručnika g. Milisava Šurbatovića,<sup>3</sup> koji će Vam kao delegat ovoga korpusa izložiti potrebno o stanju u korpusu i na poverenom mi reonu.
<br>&nbsp;&nbsp;&nbsp;&nbsp;Sa poručnikom g, Šurbatovićem upućujem četiri pratioca koji će u isto vreme preneti potrebna naređenja u koliko ih bude bilo za ovaj štab.
<br>&nbsp;&nbsp;&nbsp;&nbsp;I pored toga što će te preko delegata biti o ovome obavešteni nalazim, potrebu da Vas izvestim o sledećem:
<br>&nbsp;&nbsp;&nbsp;&nbsp;— Organizacija srezova čiji sam komandant ja u potpunosti je završena.<sup>4</sup>
<br>&nbsp;&nbsp;&nbsp;&nbsp;— Sve je spremno, da se po Vašem naređenju krene u sveti boj.
<br>&nbsp;&nbsp;&nbsp;&nbsp;— Narod ovoga kraja mnogo pati. Neprijatelj<sup>5</sup> je bezobziran i prođe, pljačka, ubija i pali pojedine domove naših ljudi. Nasilja i pljačke redaju se svakoga dana, streljanja i odvođenje u lagere. Narod željno očekuje ustanak da skine jaram ropstva sa sebe. Narod je sav uz vas. Narod je spreman za odsudni čas.
<br>&nbsp;&nbsp;&nbsp;&nbsp;4. — Na reonu Rasinskog korpusa komunisti su sada vrlo aktivni. Na Jastrebcu se nalaze dva njihova odreda (Rasinski<sup>6</sup> i malo Jastrebački) ukupna jačina do 150 ljudi.<sup>7</sup> Iz Toplice povremeno prelazi na ovaj reon Toplički partizanski odredjačine oko 50 ljudi. Svi ovi odredi nekada celi a nekada podeljeni u manje grupe kreću se po selima u toku noći i vrše propagandu a naše pojedine prijatelje ubijaju. Po selima nemaju ni jednog pristalicu niti će ga imati jer ceo seljački narod je uz nas i sa nama. U varošima, a naročito u Kruševcu imaju pristalica. Preduzeo sam potrebno da ih uništim, no nailazim na mnogo poteškoća. Oni se kreću nesmetano odneprijatelja, pa čak su i u vezi sa ovim. O svima mojim pokretima neprijatelj je uvek obavešten i na taj način dolazimizmeđu dve vatre, sa jedne strane okupator, a sa druge komunisti. Produžiću borbu protivu ovih i nadam se da ću uspeti da ih uništim i onemogućim na ovoj teritoriji.
<br>&nbsp;&nbsp;&nbsp;&nbsp;Narod bi sam rado učestvovao u ovoj borbi no je goloruk. Potrebno je oružje i municija. Kad dobijem oružje naoružaću već formirane jedinice po opštinama, odnosno bataljonima koje će jedinice biti sigurna brana protiv komunista. Tek tada će se potpuno moći sa njima likvidirati.
<br>&nbsp;&nbsp;&nbsp;&nbsp;Mobilizaciju i ustanak moramo dočekati bolje naoružani.
<br>&nbsp;&nbsp;&nbsp;&nbsp;— Odelo i druga oprema neophodno je potrebna i što pre.
<br>&nbsp;&nbsp;&nbsp;&nbsp;— U 2. Rasinskoj brigadi služba je skopčana sa mnogo poteškoća. Komandant ove brigade kapetan Aleksandar Petković oronuo je dosta u zdravlju te usled toga ne može uspešno vršiti službu u ovoj brigadi. Zbog toga, a da bi se na reonu ove brigade komunistička akcija potpuno ugušila, mišljenja sam da bi za drugu Rasinsku brigadu trebalo odrediti kapetana g. Dušana Radovića. Ovaj raspored nisam hteo sam izvršiti i ako je ovo bilo neophodno potrebno iz razloga što je kapetan g. Radović za komandanta brigade određen od strane više komande. Za komandanta 1. trsteničke brigade odrediti kapetana g. Filipovića, do sada načelnika štaba iste brigade.
<br>&nbsp;&nbsp;&nbsp;&nbsp;— Po poručniku g. Surbatoviću šaljem spiskove aktivnih i rezervnih oficira i podoficira ovoga korpusa.<sup>8</sup> Spisak oficira i podoficira trsteničkih brigada nisam dobio i ako sam blagovremeno tražio. Ove spiskove ću dostaviti naknadno.
<br>&nbsp;&nbsp;&nbsp;&nbsp;Rubrika šest priloženog spiska popunjena je po izjavi pojedinaca u koliko nisam imao podataka.
<br>&nbsp;&nbsp;&nbsp;&nbsp;KOMANDANT MAJOR,M.P. Drag. Keserović
<br>&nbsp;&nbsp;&nbsp;&nbsp;Odgovoreno ML<sup>9</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;1 Original (pisan na mašini, ćirilicom) u Arhivu VII, Ča, k. 79,reg. br. 22/6 (S-V-11734). Neke rečenice u originalu, delimično su podvučene crnom olovkom.
<br>&nbsp;&nbsp;&nbsp;&nbsp;2 Rasinski korpus. U svom sastavu je imao brigade: Župsku, Ko-paoničku, 1. kruševačku, 2. kruševačku, 1. rasinsku, 2. rasinsku, 1. trs-teničku, 2. trsteničku i leteću.
<br>&nbsp;&nbsp;&nbsp;&nbsp;3 Sef odseka za šifru u Centru veze Vrhovne komande.
<br>&nbsp;&nbsp;&nbsp;&nbsp;4 Korpus je obuhvatao teritoriju srezova: župskog, kopaoničkog,kruševačkog, rasinskog i trsteničkog.
<br>&nbsp;&nbsp;&nbsp;&nbsp;5 Okupator (nemačke i bugarske jedinice).6 O sastavu odreda vidi tom I, knj. 5, dok. br. 13.
<br>&nbsp;&nbsp;&nbsp;&nbsp;7 Početkom januara 1943, Rasinski NOP odred imao je oko 120 boraca, dok je Jastrebački imao 100 boraca. Vidi tom I, knj. 5, dok. br.
<br>&nbsp;&nbsp;&nbsp;&nbsp;8 Takve spiskove redakcija nije pronašla.
<br>&nbsp;&nbsp;&nbsp;&nbsp;9 »Odgovoreno« i inicijali »M.L.-« (Mirko Lalatović) dopisao je Lalatović na poleđini originala, olovkom, ćirilicom.</p>

<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_28.htm"><b>Prethodni dokument</b></a></TD><TD><a href="4_14_2_30.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body></html>

