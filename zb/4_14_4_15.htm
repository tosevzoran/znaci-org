<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_14.htm"><b>Prethodni dokument</b></a></TD>
<TD><a href="4_14_4_16.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA VUČEDOLSKE BRIGADE OD 6. AVGUSTA 
1944. KOMANDANTIMA POTCINJENIH JEDINICA ZA NAPAD NA JEDINICE NOVJ U REJONU 
VILU-SA I GRAHOVA1</strong></p>
<p align="center">ZAPOVEST</p>
<p>(Sekcija Trebinje 1 : 100.000 Vojno Geografskog Instituta)</p>
<p align="center">I.</p>
<p>Po dobivenim poslednjim obaveštenjima, podaci o neprijatelju su sledeći: U 
prostoru Cuca — slabiji pozadinski delovi i u Bijelim Poljanama delovi VI. 
Crnogorske partizanske brigade: na prostoru Jabuke—Zagora do Kalopera jedan 
bata-ljon jačine oko 80 partizana; na Grahovcu jedan bataljon iz sastava II. 
Dalmatinske brigade jačine oko 150—200 partizana; na Klobuku i Dobrom Dubu 
jedan bataljon iz sastava II. Dalmatinske brigade jačine oko 120—150 
partizana na Vi-lusima, Štab II. Dalmatinske brigade, partizanska komanda mesta 
iz Grahova sa svojim zaštitnim četama, jačine oko 80 partizana; u Riječanima 
štab grupe i bolnica sa zaštitnim četama jačine oko 100 partizana i prema 
Petrovićima jedan bataljon jačine 150—200 partizana. Ukupno na navedenome 
prostoru oko 800 partizana, iz sastava II. Dalmatinske, VI Crnogorske brigade i 
pozadinskih jedinica.2</p>
<p align="center">II.</p>
<p>Jedinice od Bileće i Trebinja, već su u pokretu i napadaju na partizane, sa 
tih pravaca u pravcu Vilusa i Banjana.3</p>
<p>Naša brigada, sa Krivošijskim bataljonom i Cuckom četom, izvršiće napad 
na partizane, na prostoru: Droškorica — Zagora — Grahovac — Zebljak u 
sadejstvu sa br. II.4</p>
<p>Za izvršenje prednjeg,</p>
<p align="center">NAREĐUJEM:</p>
<p>Bočna — desna kolona sastava: Krivošijski bataljon i Cuc-ka četa 
(Komandant Miloš Kovač) krenuće pravcem: Bje-loš — Tošpude — Trešnjevo, 
šireći se u desno prema &quot;nahođenju Komandanta kolone, a levo da ovladaju 
linijom Droš-korica — Razmuće, kao pobočnica, jedinica brigade, koje će 
izvršiti napad prema Vilusima. Na navedenoj liniji imaju se zadržati dokle 
jedinice Brigade ne ovladaju linijom: Zagora — Osječenica — Viluse, kada će 
se narediti šta treba dalje da radi. Stim što će po izbijanju na Droškoricu 
uputiti izves-na odeljenja u potrebnoj jačini, preko Pišteta i Žive, kao vezu 
sa desnom kolonom Vučedolske brigade.</p>
<p>2. — Brednja B. Kolona Sastav: Rudinsko Trepački Bataljon i Zagorska četa 
(Komandant g. Lalić Radosav, komandant R. Tr. Bataljona) napada pravcem: 
Jagnjilišta — Lapov Do — Kaloper — Donja Zagora — Orlosjedina5 — 
Jasen — Ruštica, šireći se desno prema potrebi, vezivaj ući se sa desnom 
kolonom odeljenjima u pravcu Žive i Zagore, a lijevo od linije — Isključno 
Bobijerina — zaključno Ruštica,6 na kojoj se liniji povezati sa srednjom 
kolonom — Banjskim bataljonom.</p>
<p>3. — Srednja C kolona, sastav: Banjski bataljon (Komandant Simo Eraković), 
pravcem Grahovo — Orao — Osječenica — Savino brdo — Crno osoje — 
napada na partizane, šireći,se desno od linije — Bobijerina,7 Zaključno, 
— drum Osječenica — Vilusi — zaključno Donja Špila — Ruštica isključno, 
vezujući se na toj liniji sa Srednjom kolonom B. i lijevo do linije: Crkva na 
Grahovcu zaključno — Istočne padine Bablja-ka Međeđe prešlo8 Gomilice9 
— Jargić, na kojoj se liniji ima povezivati sa lijevom kolonom.</p>
<p>4.&nbsp; — Lijeva kolona, sastav: Grahovski bataljon (bez Zagorske i Barske 
čete, komandant. Nikola S. Vujačić), napada pravcem: Bojanje brdo — Omutić 
— Kovačica10 — Zaušje — Vilusi — Kešeljeva gradina, šireći se desno 
do linije: crkva na Grahovcu — Babljak zaključno, Međeđe prešlo — 
Gomilice isključno — Jargić Zaključno, i na toj se liniji povezati i stalno 
održavati vezu sa srednjom kolonom C, a lijevo do linije: Perčin — Zebljak 
— Dolovi — Ilino brdo — Galić11 — Bro-ćanac — Isključno, na kojoj 
se liniji povezati sa jedinicama koje nastupaju sa pravca Trebinja, i održavati 
stalnu vezu.</p>
<p>5.&nbsp; &nbsp;— Brigadna rezerva: Stabska četa, iz Banjskog i Grahovskog 
bataljona po 25 boraca koje će komandanti bataljona, pridodati komandiru štabske 
čete, kreće se pravcem drum — Grahovo Osječenica —: Špila — Maočići.</p>
<p>Raspored jedinica po batalj onima, na prvi i drugi borbeni red, izvršiće 
komandant bataljona, stim što će uvek imati potrebne snage u rezervi kao 
udarnu snagu bataljona. Nastojati po mogućnosti da i čete imaju svoje rezerve, 
kad god potreba ne iziskuje angažovanja čitavih snaga.12</p>
<p>6.&nbsp; — U ovoj operaciji učestvovaće i Br. 11, čiji ću raspored izvršiti 
u saglasnosti sa nadležnima.</p>
<p>7.&nbsp; — Održavanje veze, između štaba brigade i jedinica, kao i pomoću 
jedinica biće, kuririma, ličnim dodirom i ugovorenim i signalnim znacima po 
priloženome ključu. Komandanti bataljona i komandiri četa, strogo će voditi 
računa da se veze kako međusobno tako i sa brigadom i susednim jedinicama 
imaju u svakom momentu, i da se ne dozvoli prekid iste po ma kakve cijene, jer 
od dobrih veza zavisi čitav rad.</p>
<p>8.&nbsp; — Snabdevanje municijom i hranom, vršiće se iz baze iz Grahova, 
prenosom na tovarnoj stoci, radi čega će komandant bataljona, odmah uputiti po 
10 konja komandantu sreza, na raspoloženje, za prenos hrane i municije do 
bataljona. Uz [to] će odrediti i potreban broj terioca kao i sigurne 
spro-vodnike. Komandant sreza [i] Intendanti strogo će voditi računa da 
snabdijevanje hranom i municijom bude uredno i na vreme, zašto će mi biti lično 
odgovorni.</p>
<p>9.&nbsp; — Ranjenike upućivati u Grahovo, a za ukazivanje prve pomoći 
trupni lekar će poneti potreban materijal, a on se ima kretati na drumu Grahovo 
Osječenica, ispred brigadne rezerve.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>10.&nbsp; — Postupak sa zarobljenicima i stanovništvom:</p>
<p>a)&nbsp; sa zarobljenicima: Sve zarobljenike, odmah razoruža-vati i hitno 
sprovoditi štabu brigade, radi daljega postupka.13</p>
<p>b)&nbsp; sa našim simpatizerima i ukoliko su poznati kao sigurni, ili 
nasilno mobilisani, od strane partizana, a izjave želju da stupe u naše 
redove, upotrebiti ih u borbi u prvim borbenim redovima.</p>
<p>v) Sa seoskim stanovništvom, postupati korektno, naročito ne zlostavljati 
nikoga. Zabranjuje se svaka pljačka od strane pojedinaca, i oduzimanje ma čega 
bez odobrenja pretpostavljenog starešine za dotičnu teritoriju.</p>
<p>g) Po čišćenju teritorije pojedinih opština potpisati će odrediti 
Komandanta mesta za dotičnu opštinu, koji će pred-videti dalji postupak sa 
stanovništvom, i davati potrebna uput-stva za rad, kako stanovništva tako i 
vojnih pozadinskih jedinica. Komandantima mesta biće potčinjeno sve stanovništvo, 
kao i sve jedinice na teritoriji, za sve vreme operacija.</p>
<p>OPŠTE NAPOMENE:</p>
<p>U cilju što boljeg i sigurnijeg izvršenja namenjenog zadatka, od strane 
svih jedinica, napominje se sledeće:</p>
<p>Naređenja izdavati smišljeno, po planu, na vreme i ona koja je moguće izvršiti. 
Potčinjeni neka naređenja primaju kao neprikosnovena, i po njima se 
upravljaju. U borbama, kako u pokretu tako i u mestu, neka starešine utiču na 
svoje pot-činjene, a ovi ih do maksimuma slušaju. Nastupanja, ostupa-nja, kao 
i sve druge borbene radnje, koje se budu vršile u ovom pokretu, izvoditi vojnički 
i po našim vojničkim propisima, uvek oprezno, sa dovoljno budnošću i vojničke 
vještine, vodeći računa, da sve ljudstvo bude ravnomerno opterećeno, i da se 
niko nemože od posla izvući.</p>
<p>11.&nbsp; — Polazni položaj i za napad su sadašnji položaji jedinica.</p>
<p>12.&nbsp;— Početak napada 6. VIII u 15 časova. —</p>
<p>13.&nbsp; — Ja ću se sa štabom brigade nalaziti na pravcu drum — 
Grahovo Osječenica, pozadi Srednje kolone C. gde mi i izveštaje slati.</p>
<p>14.&nbsp; — Dopunu zapovesti i zapovest za dalji rad, prema stvarnoj 
potrebi izdaću naknadno.</p>
<p>15.&nbsp; &nbsp;Znaci raspoznavanja: Ivan — Ilija.</p>
<p>16.&nbsp; &nbsp;— Ugovoreni znak, za raspoznavanje, pri hvatanju veze u 
borbi pored znakova po ključu — Petar.</p>
<p>17.&nbsp; &nbsp;_ Na izvršenje!14</p>
<p align="center">Komandant kapetan,</p>
<p align="center"><strong>Ivan M. Janičić</strong></p>
<p align="center">M.P.15</p>
<p>1&nbsp; Original (pisan na mašini, ćirilicom) u Arhivu VII, Ca, k. 140, 
reg. br. 18/7 (CG-V-1495). ;</p>
<p>2&nbsp; O rasporedu i dejstvima jedinica NOV i POJ na tom prostoru vidi dok. 
br. 4, nap. 3, 4 i 5.</p>
<p>3&nbsp; Sa tih pravaca napadali su delovi Trebinjskog korpusa, vidi dok. br. 
23.</p>
<p>4 Odnosi se na delove 363. puka nemačke 181. divizije.</p>
<p>5 ,6 ,7 ,8 ,9 ,10 i11 Ta mesta nisu nađena na karti 1:100.000 Bobje-rina je, 
verovatno, Bobjer (k. 1174).</p>
<p>12 Prema »Planu po kojemu će Vučedolska brigada izvršiti čišćenje 
komunističkih bandi sa teritorije vučedolskog sreza u sadejstvu drugih 
jedinica«, koji je 30. jula 1944. sačinio komandant brigade, piše da će učestvovati 
sledeće četničke jedinice:</p>
<p>»Na Cevu: Jedinice Katunske brigade; u Pod Hanu i Draga-lju: Krivošijski 
Nacionalni bataljon jačine oko 150 boraca, i Cucka četa Vojina Pešikana u jačini 
oko 100 boraca; u Grahovu Vu-. čedolska brigada bez jednog bataljona jačine 
oko 900 boraca; u Lastvi delovi Trebinjske brigade; u Bileći Trebinjski četnički 
korpus, i jedan bataljon Vučedolske brigade, jačina nepoznata. Stanje kod naših 
jedinica: Naoružanje dosta slabo, oskude-va se u automatskim oruđima i bacačima, 
a nema ni municije u dovoljnim količinama. Moral dosta jak, u koliko bi se otpočelo 
odmah sa jednom zajedničkom akcijom sa više strana.</p>
<p>Obzirom na slabo naoružanje i automatskim oruđima Nacionalnih jedinica, 
potrebno je da se svim navedenim kolonama od njemačkih jedinica prida: 
artiljerija, sa svih pravaca, bar dokle se mogu koristiti kolski putevi, i 10 
procenta ljudstva sa bacačima, lakim i teškim mitraljezima u odnosu na broj 
nacionalnih jedinica« (Arhiv VII, Ča, k. 140, reg. br. 5/7).</p>
<p>13 Pozivajući se na strogo poverljivo Uputstvo Crne Gore i Starog Rasa od 
10. jula 1944, Komanda Vučedolske brigade je 25. avgusta ,1944. izdala svoje 
uputstvo o organizaciji »reda i mira« i o merama javne bezbednosti u kojem, 
između ostalog, piše:</p>
<p>5. — »POSTUPAK SA ZAROBLJENICIMA DA BUDE PO SLEDECEM:</p>
<p>a)&nbsp; Oni koji su članovi komunističke partije, kao glavni krivci svega 
zla osuđivati na SMRT — UBIJATI, pošto se prethodno kratko isledi.</p>
<p>b)&nbsp; Ostale za koje se ustanovi da se mogu popraviti, razoružati i 
sprovesti u policijski zatvor pod kontrolu žandarmerije« (Arhiv VII, Ča, k. 
140, reg. br. 16/7).</p>
<p>14&nbsp; Vidi dok. br. 17.</p>
<p>15&nbsp; Okrugli. pečat: »Komanda Vučedolske brigade«.</p>
<p>16 U izostavljenom tekstu su ugovoreni signalni znaci.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_14.htm"><b>Prethodni dokument</b></a></TD>
<TD><a href="4_14_4_16.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
