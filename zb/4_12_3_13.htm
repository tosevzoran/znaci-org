<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_12.htm"><b>Prethodni dokument</b></a></TD>
<TD><a href="4_12_3_14.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST SS-DOBROVOLJACKE DIVIZIJE „PRINC 
EUGEN&quot; OD 18. JANUARA 1943. POTČINJENIM JEDINICAMA ZA IZVOĐENJE OPERACIJE 
„VAJS&quot;[1]</strong></p>
<p align="left">O. U., 18. 1. 1943</p>
<p>SS-dobrovoljačka divizija&nbsp;.</p>
<p>„Princ Eugen&quot; Ia, Delov. br. 22/43 str. pov.</p>
<p>Prema divizijskoj dnevnoj zapovesti</p>
<p>br. 7/43 od 19. 3. 43. oglašeno&nbsp; za otvoreno[2]&nbsp;</p>
<p>Ratni dnevnik</p>
<p>prilog 18 d</p>
<p>. . . [3]</p>
<p>DIVIZIJSKA ZAPOVEST[4] (1 : 100 000)</p>
<p>1.) Iz avionskog snimka se vidi da se na glavnom nastupnom drumu Karlovac — 
Veljun — Slunj, i to na njegovom prvom delu do Veljuna, nalaze drumske zapreke 
prema priloženoj skici[5] Drumske zapreke sastoje se od dubokih protivoklopnih 
rovova koji su, verovatno, i minirani. Južno od kote 121, oko 300 metara 
udaljeno od nje, u rejonu Tušilović, mogle bi u drumu da budu ugrađene i 
minske komore. Neposredno istočno odatle, na padini zapadno od s. Macuti, 
nalazi se neprijateljsko uporište ograđeno bodljikavom žicom.</p>
<p>Svi važni mostovi su miniranjem porušeni.</p>
<p>Most preko Korane jugozapadno od Leskovca još je ispravan i nalazi se u 
dometu vatrenog dejstva hrvatske čete koja je smeštena u Bariloviću. Na 
suprotnoj strani, na južnoj obalskoj padini, postoji betonirani neprijateljski 
mitraljeski bunker, dok je ova obala slabo posednuta od neprijatelja. Sta se od 
neprijateljskih snaga nalazi u rejonu nastupanja Borbene grupe „Zapad&quot;[6] 
nije se moglo saznati, ali su do sada konstatovane rasuto grupisane 
neprijateljske snage u jačini jednog bataljona u rejonu između Korane 1 Mrežnice, 
sve do visa iznad Veljuna.</p>
<p>Hrvatska izviđačka odeljenja iz rejona Turanjskih brda,. Kamenskog 
(jugoistočno od Karlovca) neometano su prodrla poslednjih dana do nizije potoka 
istočno od Trebinje i u mesto Vukmanić.</p>
<p>Prvi neprijateljski ozbiljan otpor očekuje se u rejonu Babine gore, zatim 
neposredno južno od Tušilovića, na grebenu Brezove glave, kao i na severoistočnoj 
padini Galovog brda i južno od Radonje, pošto su u tome predelu izgrađeni 
neprijateljski položaji (avionski snimci).</p>
<p>13. neprijateljska brigada,[7] koja je do sada bila u Uskočkoj planini, 
navodno je prešla u rejon mesta Bosiljevo (16 km severno od Ogulina).</p>
<p>2.) Italijanska divizija „Lombardija&quot; preduzeće 20. 1. nastupanje sa 
2 bataljona ojačana artiljerijom iz rejona Ogulin i Dabar u opštem pravcu 
prema Slunju i očekuje se da će severna kolona 23. 1. stići u rejon Slunja, 
odakle će onda — razvučena na frontu Slunj — Dabar — obezbeđivati u 
pravcu jugoistoka.</p>
<p>3.) Izmenjujući divizijsku zapovest[8] Str. pov. Delov. br. 9/43. od 15. 1. 
43. grupisanje i napad u zapadnom rejonu divizije ima da se izvede na sledeći 
način:</p>
<p>a) Borbena grupa „Zapad&quot;[9]:</p>
<p>Komandant oberšturmbanfirer Šmithuber [Schmidthuber], sa: pukovskim štabom 
2. lov. puka, odeljenjem skijaša,</p>
<p>III/2. lov. puka,brdskom inžinjerijskom četom,1&nbsp; vodom tenkovske čete, 
3. bat. brd. topova,konjičkom grupom isturenog prednjeg odreda, sa konjičkim 
vodom inžinjerijske motorizovane čete, lakom inžinjerijskom kolonom, 5 bolničkih 
kara, 2&nbsp; sanitetska vozila,materijalom za provizorni most, natovarenim na 
sanke, odeljenjem civilnih radnika, grupiše se u rejonu Barilović — Leskovac 
— Poljice na takav način da u svitanje dana 20. 1. suprotna neprijateljska 
obala može da bude stavljena pod vatru sa svim teškim oružjem bataljona i 
tenkovskih oruđa. Protivoklopna oruđa i oruđa oklopnih kola upraviti na 
bunker da bi se on uništio trenutno.</p>
<p>Da bi se most preko Korane osvojio u ispravnom stanju, mora se neprijateljski 
bunker — iz kojeg verovatno treba da bude izvršeno paljenje radi rušenja 
mosta — uzeti iznenadnim prepadom u drugom delu noći na 20. 1. Zauzimanjem 
bunkera uslediće i posedanje samog mosta, kao i uklanjanje svih mina i priprema 
za rušenje, što će izvršiti udarno inžinjerijsko odeljenje.</p>
<p>Pripremiti sve potrebno da se posle rušenja bunkera prebaci jedna ojačana 
četa na gumenim čamcima preko reke, da bi u vidu mostobrana zaštitila most 
prema jugoistoku.</p>
<p>Ako ne uspe prepad, onda se u ranu zoru, pomoću teškog oružja, artiljerije 
i oklopa, mora iznuditi prelazak, pri čemu prevoženje treba obaviti gumenim čamcima 
nizvodno i uzvodno od mesta gde je most.</p>
<p>Ako je most porušen, onda se posle posedanja mostobrana mora odmah preduzeti 
podizanje mosta pomoću lake inžinjerijske kolone, a zatim privući borbenu 
grupu u njenoj celosti. Tenkove prebaciti skelom.</p>
<p>Posle zauzimanja južne obale, barbena grupa prodire energično duž druma u 
jugoistočnom pravcu napred, isturajući ispred sebe konjičku grupu, da bi što 
pre posela rejon oko Blagavica brda. Skradsku goru prokrstariti pobočnicom koja 
bi potom u rejonu Zivković preuzela obezbeđenje u pravcu zapada.</p>
<p>Po zauzimanju rejona oko Blagavica brda potrebno je obezbediti se ka istoku 
na sedlu Vratnik, a sa konjičkom grupom prodreti napred, po mogućstvu do 
Veljuna, gde se rejon oko njega mora odbraniti posedanjem u vidu ježa, kružno 
u sve strane.</p>
<p>U pravcu Galovog brda uputiti što pre jednu četu sa zadatkom da 
pretpostavljeni neprijateljski položaj na severnoj padini ovog brda obuhvati s 
leđa i na taj način da olakša nastupanje Borbene grupe „Hedrih&quot; 
[Hedrich] iz rejona oko Tušilovića.</p>
<p>Pomoću provizornog mostovog materijala koji borbena grupa sobom nosi, uz 
bezobzirno angažovanje stanovništva, moraju se ukloniti sve eventualno postojeće 
zapreke i osloboditi drum za Krnjak radi dotura diviziji, pošto će za opravku 
glavnog druma preko Tušilovića verovatno trebati nekoliko dana, dok ovaj ne 
bude osposobljen za redovan saobraćaj.</p>
<p>b) Borbena grupa „Centar&quot;:10</p>
<p>Komandant, SS-štandartenfirer Hedrih, komandant pešadije u diviziji,</p>
<p>sa:</p>
<p>odeljenjem skijaša 2. lov. puka (najboljih skijaša),</p>
<p>I/2. lov. puka,</p>
<p>II/1. lov. puka,</p>
<p>pukovskom inžinjerijskom četom,</p>
<p>2 nemotorizovane čete II/2. lov. puka,</p>
<p>III/brd. art. puka,</p>
<p>1 vodom protivavionskih oruđa,štabom čete i 3 voda tenkovske čete,inžinjerijskom 
četom mot. (bez 1 voda na konjima),1 brd. ešelonom bolničkih kara (10 kara)1 
brd. vodom nosača ranjenika,5 sanitetskih vozila,materijalom za podizanje 
provizornih mostova na sankama sa terena,odeljenjem civilnih radnika,</p>
<p>preduzeće glavninom nastupanje 20. 1, u svitanje dana, duž glavnog druma 
preko Tušilovića da bi — zajedno sa Borbenom grupom, koju sačinjava II/l. 
lovačkog puka — tako zahvatila istočno preko Trebinje, da bi glavnina 
Borbene grupe još uveče istog dana, grupisana duž glavnog druma,, mogla da 
prodre čelom do Blagavica brda. Borbena grupa II/l. lovačkog puka mora da 
dostigne rejon Vojnić — Kolarić, da se na njemu obezbedi u pravcu juga i 
istoka i da preko sedla Vratnik uspostavi vezu sa Grupom „Šmithuber&quot;.</p>
<p>Da bi se već konstatovane drumske zapreke kao i oslona tačka zapadno od s. 
Macuti što brže savladali, ima se postupiti na sledeći način:</p>
<p>Temeljno pripremiti vatrene položaje za Ill/brd. art. puka u blizini druma, 
neposredno severozapadno od Turanjskih brda, radi dejstva na neprijateljsku 
oslonu tačku, kao i na ostala otporna gnezda na severozapadnoj padini Borbene 
grupe, kao i u slučaju potrebe radi potpore koloni II/l. lov. puka, koja 
nastupa preko Trebinje i Vukmanića.</p>
<p>Postaviti na položaj teško oružje isturenog prednjeg bata-ljona radi 
vatrene zaštite nastupanja duž druma protiv neprijateljskog položaja za koji 
se pretpostavlja da se nalazi na severozapadnoj padini Babine gore (opis 
Cerovac).</p>
<p>U ranu zoru uspostaviti dodir sa neprijateljskim položajem pomoću izviđačkih 
odeljenja (na samom drumu i u njegovoj neposrednoj blizini pomoću inžinjerijskih 
izviđačkih odeljenja). Nastupanje preduzeti u vidu napada južnim pravcem, sa 
težištem ka grebenu Babine gore, koji napadati obuhvatno. Odatle produžiti 
napad u pravcu zapada, prema drumu, slamajući neprijateljski front sa boka po 
dužini i prodirući isprva do Radonje. Sa jednom kolonom, zahvatajući Vukmanić 
(zapadni deo), preduzeti napad ka jugu preko s. Cvijanovići i pripremiti 
obuhvat Brezove Glave.</p>
<p>Babinu goru pročešljati skokovima, kako ona ne bi i nadalje služila kao 
zborni rejon za bande koje bi mogle sa nje da uznemiravaju linije divizijskog 
snabdevanja.</p>
<p>Odmah posle čišćenja zaprečenih drumskih mesta od neprijateljskih 
otpornih gnezda, inžinjerijske snage — ojačane civilnim radnicima — 
upotrebiti za osposobljavanje zapreč-nih drumskih mesta da bi artiljerija i 
tenkovi još u toku 20. 1. mogli bez smetnje da prođu ovim drumom. Tek posle 
toga preduzeti dopunske radove za uredan saobraćaj do-turnih službi. I ovde se 
mora zadatak najbrže ispuniti, u kome cilju bezobzirno angažovati radnu snagu 
u danonoćnom neprekidnom radu.</p>
<p>Posle dostizanja Radonje južno od Tušilovića, sa najmanje jednom ojačanom 
četom prodreti iz rejona Tušilovića u jugozapadnom pravcu, preko Galovog brda 
i s. D. Budački, ceo predeo pročistiti i tražiti vezu sa Borbenom grupom 
„Smithuber&quot;.</p>
<p>Sa najistaknutijim bataljonom preći onda Radonju u južnom pravcu, pomoću 
bataljonskog inžinjerijskog voda provizorno osposobiti most za prelazak preko 
njega i dalje prodreti ka jugu, pročešljavati naseljena mesta sa obadve strane 
u blizini puta. Trebalo bi nastojati da se sa najistaknutijim delovima dovrši 
nastupanje na liniji visova Li-pova glava — Cačilovac.</p>
<p>Dolinu Radonje izviđati uzvodno i zaprečiti je u tesnacu kod s. Jovići.</p>
<p>Sa II/1. lov. puka, koji kao istočna kolona treba da nastupa u rejon Vojnić, 
Kolarić, sa krajnjim levokrilnim odelje-njem prodreti duž železničke pruge 
sve do južno od že-lezničke stanice Utinja. Za vreme ovog nastupanja pročešljati 
naseljena mesta sa obadve strane pruge i potom nastojati da se preko visa Medveđak 
u pravcu juga uspostavi veza sa glavninom, koja nastupa preko Trebinje — 
Vukmanića (istočni deo) — Velikog brda — Zivkovića Kose, doline Radonje 
ka Kolariću.</p>
<p>Bataljon mora da bude spreman da se — po dostizanju doline Radonje — 
desnom kolonom obuhvatno angažuje u borbi glavne grupe južno od Radonje u 
pravcu s. Gojko-vići, a po potrebi i da prokrstari Loskunjsku goru.</p>
<p>c) Divizijska rezerva: Motorizovana grupa</p>
<p>Komandant oberšturmbanfirer Vagner [Wagner] iz 2. lov. puka,</p>
<p>sa:</p>
<p>bataljonskim štabom IV/2. lov. puka,</p>
<p>motorizovanim delovima I/2. lov. puka,</p>
<p>patrolnim četama 1. i 2. lovačkog puka,</p>
<p>3. bat. protivavionskog diviziona, sa 2 voda,</p>
<p>1 vodom tenkovske čete,</p>
<p>ostaje počev od 20. 1. u 8,00 č, do daljeg naređenja, spremna u svome 
rejonu stanovanja severno od Karlovca da bude angažovana bilo u pravcu 
nastupanja Borbene grupe „Šmithuber&quot; bilo u pravcu Barilovića, ili u 
pravcu Borbene grupe „Hedrih&quot; (glavni drum ili put preko s. Kamensko). 
Sva tri pravca mogućnosti angažovanja moraju se izvideti.</p>
<p>d) Divizijske službe dotura:</p>
<p>ostaju u mestu pod obezbeđenjem pukovskih i divizijske štabne čete. Jedan 
vod protivavionskih oruđa i 2 tenka nalaziće se u rejonu Goljak, Draganići 
radi zaštite istovarenih kolona u Karlovcu i u njegovoj okolini (načelnik službe 
snabdevanja u Karlovcu, njegov zamenik u Goljaku).</p>
<p>4.) Zadatak Borbene grupe „Istok&quot; ostaje neizmenjen,11 ali se i ovde 
mora računati sa rušenjem i zaprečavanjem druma Glina — Vrginmost. Stoga 
treba već pri polasku komore i kolone uputiti na jedan od severnih puteva 
(Stankovac, Slatina, G. Taborište, Staro groblje, Prnjavor). Rekonstrukciju 
linije dotura Glina — Vrginmost požurivati angažovanjem snaga pukovske inžinjerije, 
civilnog stanovništva i materijalom za provizorne mostove koji se nosi sa 
sobom, tako da se snabdevanje grupe — bazirano na Glinu — može najhitnije 
sprovesti upotrebom teretnih automobila.</p>
<p>Radi obezbeđenja ove linije dotura i radi veze sa desnom bočnom kolonom 
369. divizije, mora se bezuslovno ovladati grebenom Gređani.</p>
<p>5.) Komandne veze: u zapadnom rejonu divizije, između divizijske komande u 
Karlovcu, Borbene grupe „Šmithuber&quot; i Borbene grupe „Hedrih&quot;, 
pored već naređenih bežičnih veza ugraditi još i žičane veze duž druma 
nastupanja preko Barilovića, odnosno Tušilovića, uz priključak na korpusnu 
linijsku mrežu i na telefonsku mrežu italijanske divizije „Lombardija&quot; 
u Karlovcu.</p>
<p>6.) Komanda divizije ostaje 20. u Karlovcu, istaknuto borbeno komandno mesto 
ispočetka na visu Turanjska brda, a po potrebi kod Borbene grupe „Šmithuber&quot; 
u rejonu s. Barilović.</p>
<p>7). Tajnost:</p>
<p>Izviđanje rejona neprijateljskih verovatnih položaja, predviđeno za noć 
na 20. 1, moraju izvršiti Borbena grupa „Šmithuber&quot; i Borbena grupa 
„Hedrih&quot; na takav način da ne privuku na sebe pažnju neprijatelja. (Svi 
u belim maskir-nim mantilima a PK i konjanici samo u prostorima skrivenim od 
oka, zaklonjeno izviđati). Izviđačka odeljenja održavaće dodir sa 
najistaknutijim hrvatskim odeljenjima i preduzeće sve šta treba radi što 
boljeg orijentisanja.</p>
<p>Kod noćnih marševa najstrožije dejstvovati u smislu izbe-gavanja larme i 
svetla. Ono što sam u tome pogledu morao da konstatujem na noćnom maršu od 
17. na 18. 1. na drumu Zagreb — Jastrebarsko može se označiti samo kao zločinačka 
lakomislenost i potpuno nevođenje računa o merama bezbednosti, naređenim tačkom 
7. divizijske zapovesti br. 9/43 str. pov.12</p>
<p>U održavanju tajnosti grupisanja i preduzetih mera za napad nalazi se težište 
uspeha, ovo neka jednom za uvek bude rečeno i svaki oficir, podoficir i svaki 
vojnik treba ovo stalno da ima na umu. Svakog ko deluje suprotno tome, staviću 
pod ratni sud radi „izdaje tekućih operacija neprijatelju&quot; i za takvo 
delo postoji samo smrtna kazna.</p>
<p>8.) Borbeni izveštaji:</p>
<p>moraju se dostavljati u određena vremena i u međuvremenu kod važnih događaja. 
Marševska grupa „Zapad&quot; (Šmithuber) propustila je 18. 1. ujutru da 
podnese izveštaj o prispeću u naređeni rejon posle izvršenog noćnog marša, 
već ga je dostavila tek u podne. Ako bi to dalje tako išlo, onda je nemoguće 
komandovanje divizijom i morao bih da se latim sredstava koja bi ometajuće 
delovala na harmoničnu sa-radnju.</p>
<p>9.) Pri pročešljavanju predela kroz koje se prolazi, bezobzirno 
zarobljavati za oružje sposobno muško stanovništvo, a one s oružjem u ruci 
streljati po kratkom postupku. Ovako uhvaćena lica otpremiti sabirnoj stanici u 
Karlovcu, koja je pod komandom SS-hauptšturmfirera Gmindla.</p>
<p>Borbena grupa „Istok&quot;, do spajanja sa Borbenom grupom „Zapad&quot;, 
otprema uhapšene u Glinu, gde ih preuzimaju organi korpusa.</p>
<p>10.) Sadejstvo vazduhoplovstva:</p>
<p>Dogovoreno je sve potrebno o sadejstvu kod verovatne borbe, neposredno južno 
od Radonje, kao i kod savlađivanja uporišta zapadno od s. Macuti.</p>
<p>11.) Konji i tovarna grla koji pripadaju motorizovanoj grupi obrazuju zasebnu 
komorsku grupu i raspoređuju se na čelo kolone divizijskih službi dotura. Ova 
komorska grupa potčinjena je komandantu divizijskog dotura.</p>
<p align="center">Dostavljeno:</p>
<p align="center">...[13]</p>
<p align="center">Komandant divizije</p>
<p align="center"><strong>A. Fleps</strong></p>
<p align="center">SS-grupenfirer i SS-general-pot-pukovnik</p>
<p>&nbsp;</p>
<p>&nbsp;</p>
<p>1Snimak originala (pisanog na mašini) u AVII, NAV—T-354, r. 145, s. 
3786489—98. Na margini prve stranice originala rukom je dopisano i precrtano 
nekoliko reci i brojeva.</p>
<p>2Dopisano rukom.</p>
<p>3Nečitak paraf.</p>
<p>4Vidi dok. br. 1 i tom IV, knj. 9, dok. br. 213.</p>
<p>5Skica u prilogu nedostaje.</p>
<p>6U originalu piše: „Gefechtsgruppe West&quot;.</p>
<p>7Reč je o 13. proleterskoj NOU brigadi „Rade Končar&quot;.</p>
<p>8, 11 i 12 Delovi neizmenjenog teksta ove zapovesti glase:</p>
<p>,,2.) U sadejstvu sa nemačkim, hrvatskim i italijanskim div'zijama, 
SS-divizija „Princ Eugen&quot; razbiće partizansku državu na prostoru 
Karlovac—Ogulin—Gospić—Knin—[Bos.] Petrovac i uništenjem bandi, uključivo 
sv h ostalih nepouzdanih elemenata, stvoriti osnovu za sigurnost i urednu upravu 
u ovoj oblasti.</p>
<p>3.) Opšti napad počinje na dan x.</p>
<p>Nastupaju:</p>
<p>369 (hrv.) divizija u širokom frontu, sa linije Kostajnica—Glina u 
jugozapadnom pravcu, desnim krilom kroz dolinu r. Gline, pročešlja-vajući 
planski ceo predeo u pravcu na lin ji Slunj—Bihać.</p>
<p>717. divizija, sa prostora Sanski Most, Velagići kod Ključa (u dolini 
Sane), u zapadnom pravcu, levim krilom na Petrovac i potom do Kovi-ljače (k. 
933) kod Kulen-Vakufa, pročešljavajući jakim snagama šumsku oblast severno 
od ovog drumskog poteza i obezbeđujući ka jugu korpusnu oblast.</p>
<p>714. divizija zatvara šupljinu između gornje dve divizije.</p>
<p>5. italijanski korpus nastupa iz zapadnog pravca, sa:</p>
<p>divizijom „Lombardija&quot; sa linije Ogulin—Dabar na Slunj, zahodeći 
dakle prema jugu sa obrtnom tačkom Dabar;</p>
<p>divizijom ,,Re&quot; sa linije Vrhovine (12 km jugoistočno od Dabra) — 
Gospić, u opštem pravcu na B'hać;</p>
<p>divizijom „Sasari&quot;, sa prostora Knin u pravcu Bihaća odnosno Koviljače.</p>
<p>Divizija „Princ Eugen&quot; ima zadatak da, polazeći sa svim delovima na 
dan x i ističući motorizovane sastave napred, sa prostora Karlovac i zapadno 
od Petrinje prodire u pravcu Slunj—Bihać, s tim da uveče dana x jednim 
motorizovanim odredom dostigne Bihać, a drugim mo-torizovanim odredom Drežnik-Grad. 
Pešadija neposredno sledi motorizovane odrede i obezbeđuje drum Bihać—Karlovac 
protiv neprijatelja koji bi težio da izbegne u pravcu zapada ili bi sa zapadnog 
pravca preduzeo napadna dejstva.</p>
<p>Po stizanju u B-hać treba pomoću pokretljivih delova uspostaviti vezu sa 
napred isturenim odredom 717. divizije (koja dolazi iz Bosanskog Petrovca) i 
zaprečiti drum od Koviljače (isključno).</p>
<p>Sa delovima istočne grupe pukova pročešljati Petrovu goru [...]</p>
<p>Borbena grupa „Istok&quot;:</p>
<p>Nastupa u zoru u zapadnom pravcu, sve do linije Prnjavor—Ostrožin kod 
Vrgnmosta—Dugo Selo kod Zagreba, sa težištem na levom krilu, čisteći celu 
oblast između Kupe i druma Glina.—Vrginmost, uključivo, od bandita i svih za 
borbu sposobnih.</p>
<p>Sa desnim krilom 369. divizije održavati vezu i međusobno se potpomagati, 
naročito na grebenu između reke Gline i doline Čemernice.</p>
<p>Pridate kolone i službe privući u prostor Glina, Glinsko Novo Selo, čim 
ovaj bude očišćen od neprijatelja [...]</p>
<p>7.) Mesto obezbeđenja:</p>
<p>Kod noćnog marša preduzeti najoštrije mere radi sprečavanja larme, 
razgovora, paljenja svetla i vatre. Trupa se mora naizmenično po četama 
nalaziti u pripravnosti, tako da svakog trenutka može preći u protivnapad za 
slučaj neprijateljskog prepada. Vatrom napadnuta odeljenja odmah se sklanjaju u 
rovove kraj puta, s tim da na neprijateljsku vatru ne sme da bude odgovoreno 
vatrom dok komandir čete (komandant bataljona) to ne naredi.</p>
<p>Na prenoćištima imaju se preduzeti najoštrije mere obezbeđenja od 
prepada, kako spolja tako i iznutra.</p>
<p>Oblik bezbednog postavljanja u vidu ježa svakako je najbolji i treba da ga 
primenjuju i jedinice divizijskih službi u obliku kružno postavljen h kola i 
grupnog sprezanja tovarnih grla kod trupa koje ova grla imaju.</p>
<p>Radi obezbeđenja službi dotura i linija dotura, angažovaće se puko vske i 
divizijske štabne lovačke čete, a dopunski još i tenkovi, što će 
regulisati komandanti borbenih grupa i dvizijski rukovodilac dotura na 
odgovarajući način. Upotreba u grupama manjim od voda treba da bude izbegnuta 
kako bi došla do izražaja dovoljna snaga vatre.</p>
<p>Međutim, službe moraju uvek same, svojim oružjem, da obezbede svoiu 
odbranu i ne smeju se libiti da u datom slučaju svojim udarnim ođeljenjima 
napadnu neprijatelia.</p>
<p>Bezuslovno se mora sprečiti da se u ježevskim položajima paljenjem vatre 
ili osvetljavanjem smeštajnih objekata nenriiateiju omogući pribavljanje nišanskih 
tačaka [...] (AVII, NAV—T-354, r. 145, s. 3786489—98).</p>
<p>9U originalu piše: „Kampfgruppe West&quot;.</p>
<p>10U originalu piše: „Gefechtsgruppe Mitte&quot;.</p>
<p>13Zbog ograničenog prostora, izostavljena su imena odeljenja i jedinica 
kojima je ova zapovest dostavljena.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_12.htm"><b>Prethodni dokument</b></a></TD>
<TD><a href="4_12_3_14.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
