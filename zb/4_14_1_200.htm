<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_199.htm"><b>Prethodni dokument</b></a></TD>
<TD><a href="4_14_1_201.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 200</strong></p>
<p align="center"><strong>ZAKLJUČCI KONFERENCIJE ČETNIČKE OMLADINE CRNE GORE, 
BOKE KOTORSKE I SANDŽAKA OD 2. DECEMBRA 1942. O POSLERATNOM DRŽAVNOM I DRUŠTVENOM 
UREĐENJU JUGOSLAVIJE1</strong></p>
<p align="center">ZAKLJUČCI</p>
<p>Prvodecembarske Konferencije četničke intelektualne omladine Crne Gore, 
Boke i Sandžaka održane u Sahovićima, 30 XI, i 2. 12. 1942. godine.2</p>
<p>Četnička intelektualna omladina Crne Gore, Boke i Sandžaka na svojoj 
konferenciji u Sahovićima, posle svestrane diskusije po svim pitanjima državnog 
i društvenog uređenja u budućoj otadžbini,3 donela je sledeće zaključke:</p>
<p>1.) Da buduća naša država treba da bude nasledna i ustavna monarhija — 
Kraljevina Jugoslavija kojom će vladati Kralj Petar II iz dinastije Karađorđevića, 
i u kojoj će Četnička Organizacija, u saglasnosti sa krunom biti za izvestan 
period vremena, potrebna za potpunu obnovu i preporod zemlje, jedini nosilac 
celokupne državne vlasti u zemlji.</p>
<p>2.) Granice buduće Jugoslavije moraju obuhvatiti, pored dosadašnjih i sve 
one pokrajine na koje imamo historijsko pravo, a koje su nam bile dosada 
nepravedno oduzete. Pored historijskog moraju se uzeti u obzir etnički, politički, 
ekonomski i strategijski razlozi.</p>
<p>3.) Buduća država treba da bude unitarna i u njoj će Srbi, Hrvati i 
Slovenci živeti u svojim oblastima na principu širokih samouprava. Između 
svih oblasti ima se uspostaviti neposredna terenska veza, kako bi ideja 
jugoslovenske zajednice bila što potpunija.</p>
<p>4.) Na teritoriji buduće države živeti će Samo Srbi, Hrvati i Slovenci. 
Nacionalnih manjina ne može biti.</p>
<p>5.) Privatna svojina je zajemčena, a njen obim mora se ograničiti zakonom u 
opštem interesu.</p>
<p>Zemlja pripada onome koji je obrađuje. Veliki privatni posedi moraju se 
ukinuti i staviti državi na raspoloženje. Ovo će državi olakšati potpuno rešenje 
agrarne reforme.</p>
<p>Agrarno pitanje mora biti rešeno potpuno i pravilno. Celokupna industrija 
mora biti u državnim rukama-Velika trgovina mora biti u državnim rukama, a 
mala u privatnim pod kontrolom države.</p>
<p>Privreda treba da bude izgrađena na principu državnog zadrugarstva. Trgovački 
poslovi, novčani i kreditni zavodi moraju biti u državnim rukama.</p>
<p>6.) Nauka i umetnost su slobodne.</p>
<p>Postojati će samo državne škole. Osnovno školovanje je obavezno i 
besplatno. Škole moraju davati moralno, nacionalno i praktično vaspitanje kako 
bi se izvela obnova nacije i kulture. U tu svrhu treba gimnazije svesti na 
potreban broj, a povećati i favorizirati srednje stručne škole, naročito 
poljoprivredne i zanatske.</p>
<p>U cilju preporoda naroda, putem škole, vršiti strogu selekciju nastavnika i 
školske omladine.</p>
<p>7.) Crkva je državna. Pravoslavna crkva je nacionalna i svetosavska. Katolička 
crkva treba da bude administrativno odvojena od Vatikana, i da bude 
jugoslovenski nacionalna u duhu ideja Štrosmajera. Verska nastava je obavezna u 
svim osnovnim i srednjim školama.</p>
<p>8.) Sudije da budu nezavisni i stalni, da ne mogu biti lišeni zvanja niti 
uklonjeni sa dužnosti, premešteni i penzio-nisani bez odluke redovnog suda, da 
budu materijalno obezbeđeni sa automatskim napredovanjem kao i ostali činovnici. 
Sudije da budu birani iz redova četničke organizacije, kao i svi ostali činovnici.</p>
<p>Advokati treba da budu državni činovnici.</p>
<p>9.) Opštine da budu teritorijalno što veće.</p>
<p>Opštinsko osoblje će postavljati i plaćati država. Pri svakoj opštini po 
mogućstvu da postoji lekar, veterinar i poljoprivredni referent. Oni će svoje 
dužnosti obavljati kao državni činovnici, bez prava na privatnu nagradu.</p>
<p>10.) Obavezno se mora doneti:</p>
<p>Zakon o korupciji, koji će tačno predvideti koja dela spadaju u dela 
korupcije Za korupciju postoji samo jedna kazna smrt.</p>
<p>Zakon o ispitivanju porekla privatne imovine od 1918. do danas.</p>
<p>Zakon o krivičnoj odgovornosti svih onih koji su doprineli bilo na koji način 
propasti države.</p>
<p>11.) Vojska treba da bude jaka, spremna i preporođena, kao garancija reda i 
bezbednosti države. Oni treba da budu nacionalna i moralna škola naroda.</p>
<p>12.) Žandarmerija treba da bude formirana iz četničkih redova i da stoji 
pod direktnom kontrolom četničke organizacije.</p>
<p>13.) Državni činovnici imaju biti nacionalno i moralno ispravni, iz četničkih 
redova, dobro nagrađeni i automatski unapređivani.</p>
<p>Privatnih činovnika ne može biti.</p>
<p>Ministri da budu državni činovnici, bez diskrecionih prava i dispozicionih 
fondova.</p>
<p>Činovnicima ukinuti sve specijalne dodatke kao: nagrade, sezonske dodatke, 
paušalne, tantijeme i putne troškove.</p>
<p>Žene mogu biti državne činovnice samo u oskudici muškaraca i to u 
specijalnim njima podobnim strukama.</p>
<p>14.) Štampa da bude glas pravde i istine, u službi nacionalne obnove.</p>
<p>Dnevna štampa — žurnalistika, da bude rukovođena interesom naroda.</p>
<p>Štamparska preduzeća moraju biti u državnim rukama.</p>
<p>15.) U novoj državi treba posvetiti naročitu pažnju propagandi u duhu 
programa četničke organizacije i ideologije.</p>
<p>16.) Onesposobljenim četnicima u boibi, kao i porodicama poginulih četnika 
po završetku rata treba ukazati najveću pažnju i pristojnu materijalnu pomoć.</p>
<p>17.) U duhu izloženih zaključaka, a u saglasnosti sa krunom, četnička 
organizacija će sprovesti državno uređenje i biti jedini nosilac celokupne državne 
vlasti do ostvarenja četničkog programa i stvaranja uslova za prelaz na šire 
ustavne slobode.4</p>
<p>1 Prepis originala (pisanog na mašini, latinicom) u Arhivu VII, Ča, k. 15, 
ireg. br. 10/4.</p>
<p>2 Konferenciji su, pored pomenutih, prisustvovali i major Zaha-rije Ostojić 
(kao izaslanik Glavnog nacionalnog odbora Crne Gore) i kapetan Pavle Đurišić, 
koji je otvorio konferenciju. Pored radnog pred-sedništva izabrano je i počasno 
predsedništvo. Opširnije o toku i radu konferencije, vidi zapisnik sa 
konferencije u »Dokumenti o izdajstvu Draže Mihailovića«, knj. 1, dok. br. 
6.</p>
<p>3 U vezi s tim pitanjima, vidi dok. br. 1. 34, 35, 70 i 85.</p>
<p>4 Prema dokumentu objavljenom u knjizi »Dokumenti o izdajstvu Draže 
Mihailovića«, zaključke su potpisali: Vukašln Vračar, nastavnik građanske 
škole, za šavnički srez; Batrić Ćorović, profesor, za beranski srez; 
Blagoje M. Janković, učitelj, za durmitorski srez; Mirko Vojvodić, za 
danilovgradski srez; Dragutin Kićović, za andrijevički srez; inž. Ra-domir 
Prelević, za nikšićki srez; dr Vojin Pajovć, za podgorička srez; Jovan M. 
Jovančević, sudija, za beranski srez; Miloš N. Jovović, profesor; N. Jovović, 
veroučitelj; Petar Dabanović. bivši urednik »Jugoslovenskog lista«, za 
barski srez; Radoš Tomašević, dipl. pravnik, za kolašinski srez; Mihailo 
Radović, adv. pripravnik, za cetinjski srez; Risto Pestorić, trgovac, za 
bokokotorski srez, Mihailo M. Burić, Miladin Perović, sudski poručnik, 
delegat iz Cetinja, i Vuksam J. Mrdak, dipl. pravnik, Bijelo Polje.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_199.htm"><b>Prethodni dokument</b></a></TD>
<TD><a href="4_14_1_201.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
