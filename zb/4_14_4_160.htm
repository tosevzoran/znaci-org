<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_159.htm"><b>Prethodni dokument</b></a></TD>
<TD><a href="4_14_4_161.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBAVEŠTENJE ŠTABA VRHOVNE KOMANDE OD 2. MARTA 1945. 
KOMANDANTU CRNE GORE I STAROG RASA POVODOM PLJAČKE I NASILJA NJEGOVIH JEDINICA 
NAD STANOVNIŠTVOM U REJONU VUČJAKA1</strong></p>
<p align="center">ŠTAB VRHOVNE KOMANDE</p>
<p align="center">O. Br. 269 2. marta 1945. god. Položaj</p>
<p align="center">KOMANDANTU CRNE GORE I STAROG RASA. —</p>
<p>Na dan 1. marta t.g. došla je kod mene deputacija sa Vučijaka2 i žalila se 
na postupke Vaših jedinica koje se nalaze na levoj obali r. Bosne.</p>
<p>Ulovili su protest i izneli sledeće:</p>
<p>1.&nbsp;— Kako pojedinci tako i jedinice vrše nasilja i bez ikakve milosti 
oduzimaju sve što nađu za ishranu. Pojedincima nije dovoljno što imaju hleba 
i s hlebom, nego zahtevaj i i ono što nije neophodno da imaju za ishranu, a što 
ni domaćini, i ako su kod svojih kuća ne koriste sebi za ishranu.</p>
<p>2.&nbsp;— Jednoj ženi sa sedmero dece pojeli su sve Sto je imala, a potom 
tražili kokoške. Kada nije mogla to da im pruži, is-terali je iz kuće i 
posle zapalili štalu.</p>
<p>3.&nbsp; — Kapetan Dragoljub Dobrašinović jednoj ženi koja je došla sa 
Vašim naređenjem da joj se vrate dva vola, nije hteo da vrati dva vola i da 
izvrši Vaše naređenje psujući Vas kao i mene, izvadio pištolj i ubio oba 
vola. Pre toga bio je prisutan i Vaš brat Vaša.3</p>
<p>4.&nbsp; — Poznato Vam je da sam naredio da se sve bolnice prebace na levu 
obalu Bosne i odredio prostoriju gde iste treba da se smeste.4 Vaši vojnici, pa 
i starešine izbacili su iz kuća bolesnike i ostavljeni na putu na milost i 
nemilost sami sebi, a zdravi se uselili po kućama i razbaškarili, kao da nije 
rat, dok bolesnici umiru na putu. Kada im se kaže da treba da ustupe domove za 
smeštaj bolesnika i da je naređeno da se prvo smeste bolesnici, onda kažu da 
oni ne priznaju ničije naređenje sem njihovog Vojvode, odnosno Vaše.</p>
<p>5.&nbsp; — Vrlo težak utisak ostavljaju pojedinci na ranjene i bolesne 
koji leže na putu umesto u kući, gledajući kako se pojedinci šetaju putem sa 
devojkama pod ruku i zabavljaju na svoj način.</p>
<p>6.&nbsp; — Izbacili su iz kuće jednog teškog bolesnika bez očiju a 
drugog bez noge i ostavili ih da leže na drumu umesto da su ovim ustupili svoje 
sobe. To je strahovito delovalo kako na meštane, tako i na ostale bolesnike da 
su protestovali i grdili sve odreda. Kada [su] im se Vučijačani obratili i 
ukazali na to, oni su se opet pozvali da samo slušaju Vaša naređenja. Na njih 
nije delovalo ni bol ni patnje ranjenika i bolesnika, ni molbe ljudi, da ustupe 
svoj stan za smeštaj ovih bolesnika, već su i dalje ostali uporni i tvrdog 
srca.</p>
<p>7.&nbsp;— Naročito je delegacija istakla da dok se Vučijačka brigada 
nalazi sa svojim borcima na položaju i tuku se s ustašama,5 dotle Vaši ljudi 
zalaze po kućama gde nema muške glave, pljačkaju i oduzimaju sve što nađu 
za hranu. Vučijačani kažu, neka Vaši ljudi dobijaju hranu sa desne obale r. 
Bosne, ili pak neka podese svoje ponašanje i način pa će i tamo moći dobiti 
nešto hrane, ma da je taj kraj opljačkan i popaljen od ustaša.</p>
<p>8.&nbsp; — Pojedini idu toliko daleko da iz svoga ličnog oružja ubijaju 
domaćinima ili po putu svinje, kokoške i ostalu živinu i upotrebljavaju to za 
svoju ishranu dok ranjenici i bolesnici nemaju ni najpotrebniju hranu, a kamo li 
takvu hranu, kao što sebi pribavljaju pojedinci na gore izloženi način.</p>
<p>9.&nbsp; — Oni koji su se smestili po kućama, od domaćina s pravom 
zahtevaju da im svakoga jutra pripremi belu kafu, inače ako im se to ne spremi 
prete da će sve živo pobiti. Kod jednog domaćina došlo je nekoliko njih i 
pitali ga ima li šta da se jede. Domaćin je odgovorio da ima proje i slanine. 
No sa tim oni nisu bili zadovoljni, i počeli su da ga psuju i da ga grde, preteći 
mu da ako nađu oko kuće živinu i drugo, da će i njega i sve živo pobiti.</p>
<p>10.&nbsp; — Otvoreno živom rečju i delima propagiraju protivu Draže i naše 
organizacije, a naročito protivu srbijanskih jedinica zato, što ovi nisu hteli 
da dođu u Crnu Goru da ih pomognu u borbi protiv komunista. Dalje, okrivljujući 
srbijanske jedinice da su one krive ne samo za ulazak komunista u Srbiju, nego i 
za ovlađivanje Crnom Gorom. Delegacija tvrdi, da ovo što iznose ovi Vaši 
ljudi, ne ide u prilog ni jedinicama Crne Gore i Staroga Rasa ni Šumadiskim 
jedinicama, već ide u prilog našim neprijateljima — komunistima, kojima se 
ovim čini neizmerna usluga za propagandu protiv nas.</p>
<p>11.&nbsp; — Komandanta Vučijačke brigade Branka Kovačevi-ća javno 
nazivaju komunistom i prete mu kao takvom, i ako mi je vrlo dobro poznato da on 
nije takav. Iz ovoga se jasno vidi, da ove pretnje potiču jedimo iz razloga, što 
oni u Vučija-ku ne mogu dobiti sve što traže, neuviđajući da i sam Vučijak 
nema i trpi, a ono što daje, odvaja od svojih usta.</p>
<p>12.&nbsp; — Deputacija tvrdi, da je Vaš brat Vaša oduzeo jedna kola, koja 
su bila namenjena za prevoz bolesnika i da ih je vratio tek na intervenciju 
Branka Kovačevića.</p>
<p>13.&nbsp; — Otimaju konje, volove, kola i sve ostalo, i kada se ode kod 
komandanta za intervenciju i da se žale, komandant im odgovara, da njegovi 
vojnici znaju šta rade, i neće u to da se upušta, a kada se pokaže moje naređenje, 
oni odgovaraju ovim recima: »Za mene Draža i Srbi ne prestavljaju ništa, ja 
znam samo za Pavla i moje Crnogorce.«</p>
<p>14.&nbsp; — Svuda i na svakom mestu ogorčeno govore da su oni lepo mogli 
iz Crne Gore preko Albanije da odu za Grčku, ali ih je zvao Draža, i eto sad 
se ovde mučimo i patimo. Međutim Vi najbolje znate kako je stvar tekla.6</p>
<p>Prednja izlaganja delegacije Vučijaka upućujem Vam i preporučujem Vam da 
ih dobro razmotrite i uvidite i sami da se ovakvim postupcima i načinom rada može 
samo naškoditi našoj opštoj stvari, a nikako koristiti. Pored toga ovo može 
navući samo mržnju braće bosanaca prema braći Crnogorcima, a ja sam mišljenja, 
da ako je ikada bilo vreme da se braća slože, ono je danas došlo.</p>
<p>Nastanite da se ovi nemili slučajevi i odnosi izglade što pre, da među braćom 
što pre zavlada sloga, razumevanje i bratska ljubav da bismo složni i jaki 
mogli da tučemo svoga zajedničkog neprijatelja.</p>
<p align="center">Načelnik štaba Vrhovne komande,</p>
<p align="center">Armiski đeneral,</p>
<p align="center"><strong>Drag. M. Mihailović</strong></p>
<p>1 Original (pisan na mašini, ćirilicom) u Arhivu VII, Ča, k. 6, reg. br. 
4/3 (VK-V-486).</p>
<p>2 Na karti 1 :100.000: Vučjak (brdo kod Modriče).</p>
<p>3&nbsp; Đurišić.</p>
<p>4&nbsp; Vidi dok. br. 151, nap. 6.</p>
<p>5 Radi se o manjim lokalnim sukobima do kojih je dolazilo povremeno, a ne o 
nekoj stalnoj borbi protiv ustaša.</p>
<p>6 Poslednju rečenicu tog stava Draža Mihailović je dopisao ma-stilom pošto 
je precrtao naredni stav, koji je glasio: »Međutim, to je skroz netačno jer 
vas ja nisam pozvao i baš naprotiv verovao sam da ćete ostati u Crnoj Gori«.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_159.htm"><b>Prethodni dokument</b></a></TD>
<TD><a href="4_14_4_161.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
