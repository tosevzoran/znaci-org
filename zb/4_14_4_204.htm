<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_203.htm"><b>Prethodni dokument</b></a></TD>
<TD><a href="4_14_4_205.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 204</strong></p>
<p align="center"><strong>ZAPOVEST ŠTABA VRHOVNE KOMANDE OD 20.APRILA 1945. 
KOMANDANTIMA NEPOSREDNO POTČINJENIH JEDINICA ZA POVLAČENJE NA PROSTORIJU ISTOČNO 
OD BANJALUKE1</strong></p>
<p>&nbsp;</p>
<p align="center">Š T A B VRHOVNE KOMANDE</p>
<p align="center">O. Br. 335</p>
<p align="center">20 aprila 1945 godine U 23 časa</p>
<p>ZAPOVEST</p>
<p>Sekcija Banja Luka — Prnjavor 1:100000</p>
<p>Sve naše snage u toku 21 aprila tekuće godine prebaciće se na prostoriju 
istočno od Banja Luke tako da se svojim čelima zaustave radi prenoćišta na 
putu koji od Banje Luke preko Muslimanskog Čelinca vodi do Milovog Brda gde se 
nalazi šumska industrija jednog privatnog preduzeća.2 Cela prostorija je u četničkim 
rukama, ali nije isključeno da se na toj prostoriji nalazi i po koje komunističko 
odelenje koje bi moglo prouzrokovati kakvo uznemirenje kolona na maršu. Zbog 
toga sve mere opreza preduzeće se tako, da svako iznenađenje bude onemogućeno. 
Marševaće se u tri kolone.</p>
<p>NAREĐUJEM:</p>
<p>1.) DESNA kolona komandant pukovnik Keserović. Sastava: na čelu korpus 
Keserovića, a za njim korpus Neška Nedića. Oba korpusa obrazuju desnu kolonu. 
Desna kolona polazi u 05 časova sa Gravišlja preko Davidovića brda preseca 
drum Banja Luka — Prnjavor kod s. Boškovići i uz r. Tur-janicu ide do potoka 
Čelinac, prelazi ovaj potok i okreće za s. Kadinjani, od s. Kadinjani za selo 
Slatina Ilidže pa za G. Slatinu na Duge njive, Crkvinu Ceriće na s. Štrbe i 
zaustavlja se na Glavici 3 kilometra severoistočno od Muslimanskog Čelinca 
iznad samoga puta napred pomenutog šumskog preduzeća. Napominjem da je ovaj 
put upotrebljiv i za kola i u koliko pojedini komandanti imaju još preostalih 
kola mogu poslati ta kola u sastav desne kolone i ova kolona da ih sprovede između 
čelnog i začeljnog korpusa. U Muslimanskom Celincu su ustaše ali muslimani 
koji su nama naklonjeni.</p>
<p>2.) SREDNJA kolona: komandant pukovnik Petar Simić. Sastav i marševski red: 
Avalski korpus, Vrhovna komanda, Gorska Garda i Posavski korpus u koliko ne bi 
bio poslat u sastav trupa oca Save Božića. Polazi u 06 časova iz s. Boškovići 
ne ukrštajući se sa desnom kolonom na s. Aleksići i odatle preko Kadine 
strane na istočni deo s. Kadinjani pa severno od Pobusa k. 302 do istočnog 
dela s. G. Slatine odatle preko Tromeđe na Klupu 529 dalje preko Mitrovca 550 
na s. Ra-dujkovići i izbija na napred pomenuti drum šumskog preduzeća kod 
grupe kuća i jugoistočno 2 kilometra od s. Radujko-vići k. 329, čija zapadna 
padina se zove Velike Njive.</p>
<p>3.) LEVA kolona komandant potpukovnik Dragoslav Račić. Sastav kolone: 
Cerski, Majevički i Sumadiski korpus. Le-va kolona polazi od crkve u s. 
Desetinu u 07 časova, pravcem put duž Bojanskog potoka ili preko Malinjaka, 
Turjanicu r. prelazi kod Kremenjaka, odatle ide na Hrastovinu3 pa istočno od 
Paljevice 395 na selo Rojčevci pa na s. Crni Vrh, ostavljajući ga sa svoje 
zapadne strane, dalje na s. Jovanović i pravo u s. Brđani opštine Jošavske, 
gde završava marš. Br-đani se nalaze na samom napred pomenutom putu šumskog 
preduzeća.</p>
<p>Čas polaska za sve tri kolone uzet je različit. Desna kolona ima najduži 
put i polazi u 5 časova jutra do koga momenta ako još ko od komandanta ima 
kola neka ih pošalje u sastav desne kolone blagovremeno pre njenog polaska. 
Srednja kolona ima kraći marš i polazi u 6 časova jutra, a leva kolona ima 
najkraći marš i polazi u 7 časova jutra.</p>
<p>4). Na prenoćištu osigurati. se bez obzira što smo u četničkom kraju 
najpotpunije i najbolje u vidu ježa.</p>
<p>5). Zbog dubine, marševski poredak ima biti u koloni prostih redova gde god 
je to moguće što je u ostalom potrebno i zbog borbene sigurnosti.</p>
<p>6). Zabranjujem pojedinačno snabdevanje na terenu u toliko pre što se 
nalazimo, na čistoj četničkoj zoni. Prikupljanje namirnica ima se vršiti 
preko intendantskih organa i četnih komesara pod kontrolom intendantskih organa 
brigada, bataljona i korpusa. Na četničkim zonama neistraživati drugo sem: 
brašna, krompir, pasulj, slaninu ili mast. Na ovim zonama ma se moramo 
pretrpeti bez mesa. Prikupljanje hrane uvek preko Ravnogorskih odbora.</p>
<p>7.) Radio veze održati u toku marša i to: pred polazak sve tri kolone od 
4,45 do 5 časova, pa onda računajući od 5 časova svaka tri sata. Svi 
komandanti kolona i korpusa da uzmu putovođe od meštana i koji dobro poznaju 
put.</p>
<p>8.) Cim se završi marš komandanti desne i leve kolone poslaće mi izveštaj 
o izvršenom maršu i gde se nalaze sa svojim štabom.4</p>
<p>9.) Ja ću biti sa srednjom kolonom.</p>
<p>Dostavljeno:</p>
<p>pukovniku: Sirniću, Keseroviću; ppukovniku: Smiljaniću, Račiću, Trifkoviću, 
Damnjanoviću, majoru Kalabiću; kapetanu Tufegdžiću, Nešku Nediću.</p>
<p align="center">Načelnik Štaba Vrhovne Komande</p>
<p align="center">Armiski đeneral, <strong>Drag. M. Mihailović</strong></p>
<p>1Original (pisan na mašini, ćirilicom) u Arhivu VII, Ča, k. 6, reg. br. 
15/5 (VK—V—554).</p>
<p>2Vidi dok. br. 196 i 202.</p>
<p>3To mesto nije nađeno na karti 1:100.000, postoji Hrastova k. (k. 289).</p>
<p>4Nisu pronađeni izveštaji o tom maršu, ali postoje dalje zapo-vesti 
Vrhovne komande za produženje marša (vidi dok. br. 204, 205 i 207).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_203.htm"><b>Prethodni dokument</b></a></TD>
<TD><a href="4_14_4_205.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
