<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_96.htm"><b>Prethodni dokument</b></a></TD><TD><a href="4_14_1_98.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 97</strong></p>
<p align="center"><strong>NAREĐENJE MAJORA ZAHARIJA OSTOJIĆA OD 6. JUNA 1942. MAJORU PETRU
  BAĆOVIĆU ZA IZVOĐENJE ZAVRŠNIH AKCIJA PROTIV PARTIZANSKIH JEDINICA U
  SANDŽAKU I NA PODRUČJU PIVE<sup>1</sup></strong></p>
<p>Baćoviću, Dragi gospodine majore,</p>
<p>Primio sam Vaše pismo i upoznat sam sa situacijom u Sandžaku zaključno sa 4/VI-42.<sup>2</sup></p>
<p>Potpuno vas razumem i znam šta ste sve morali da u toku ove akcije gledate i trpite.</p>
<p>Moram nažalost da konstatujem, da ovi &#187;legalni&#171;<sup>3</sup> više slušaju Beograd nego nas. Zato se dešavaju ove užasne vojničke greške, kao: nedovršenje operacija, napuštanje položaja, ne
  obaveštavanje drugih, odlazak u N V,<sup>4</sup> pljačke itd. Nemam dovoljno reči
  da ovo osudim, ali nisam u stanju ni da javno reagiram. Ali budite
  ubeđeni da ja sve pamtim i beležim i da će doći vreme polaganja računa.</p>
<p>Pošto moramo gledati realno to ćemo učiniti ovako:</p>
<p>1)&nbsp; Vi ćete biti k-t svih snaga koje će dalje voditi akciju do
  njenog završetka u Sandžaku, a kap. Perhinek će biti vaš načelnik štaba
  u tom periodu. Glišić se više u akciju neće ni me-šati .</p>
<p>Pod vašu komandu biće Vaši ljudi, Kasalovićevi, Bojovićevi i Lukačevićevi, a ako se bude hteo priključiti Vama i Kalaitović.</p>
<p>Bilo bi dobro da se rad produži što pre, ali u svakom slučaju ne dok ne prikupite dovoljno ljudi da možete uspešno završiti rad.</p>
<p>Preko Perhineka prikupite što više ljudi rez. poruč. Vojinovića,
  koji izgleda odlično radi, a sem toga naredio sam da Vam se upute što
  pre i Vaši ljudi, koji su još uvek u N.V.Njih je bolje uputiti kraćim
  pravcem od Prijepolja &#8212; preko Jabuke &#8212; pravo kod Vas, da se ne gubi u
  vremenu prebacivanjem preko Šahovića.</p>
<p>Od Italijana treba tražiti samo oružje, municiju i hranu, a ne i
  trupe, kako bi bili slobodni u radu. Za vezu sa njima ne upotrebljavati
  ni Bojovića, ni Lukačevića, niti ma kog od potčinjenih Vam oficira,
  već najbolje neko pogodno lice iz civila koje pripada Pavlu. Ovo
  udesite sa Perhinekom.</p>
<p>2)&nbsp; Ako se može iskoristiti vojvoda Irić za zatvaranje pravca
  od Šćepan Polja &#8212; ka Hercegovini, kako je to pokušao Perhinek, bilo bi
  vrlo korisno. Poradite u ovom pravcu.</p>
<p>Pri akciji čišćenja mora se zahvatiti cela zona između Ćehotine i
  Tare. Izgleda mi po karti da bi bilo zgodno da Vaša jača kolona ide
  pravcem: Ljubišnja&#8212;Konjsko Polje &#8212; V. Ravan&#8212;Hum.</p>
<p>Vaš rad je vrlo značajan po uspeh Pavlove akcije od Durmitora ka
  Šćepan Polju, jer je manevarski i mnogo će olakšati Pavlov rad.
  Komunistima se nesme dozvoliti prebacivanje na desnu obalu Tare, ako bi
  to pokušali zato prema mestima na kojima bi se mogao izvršiti prelaz,
  treba od meštana odmah organizovati mesne odrede za zatvaranje ovih
  pravaca, kojih nema mnogo.</p>
<p>Ako bi se uspelo da se zatvori prolaz u Herc. kod Vaših snaga, pre
  nego Pavle izbije u Crkvicu, to bi komunistima oko Donje Crkvice
  pretstojalo potpuno uništenje. U ovom pravcu trebalo bi ostvariti sa
  Pavlom vezu putem kurira i svetlosnih signala. Perhinek neka po ovome
  preduzme potrebno pre nego što dođe na položaj.</p>
<p>Bojović, koga traži Pavle za sreskog k-ta za Žabljak, neka ostane sa
  Vama do završetka akcije, a potom pređe na Zabljak. U pogledu
  oslobođenja komunista mora biti objektivan, jer se ne smeju činiti
  greške na štetu opšte stvari, a on bar zna da komunisti nisu tako
  sentimentalni prema njegovoj familiji.</p>
<p>Nastojaću preko Vučka<sup>5</sup> i Glišića da Vam pomognu u pogledu snabdevanja, ali Vi preduzmite sve kao da od njih nećete dobiti ništa.</p>
<p>Nemojte dozvoliti da Vam usled mešanja Italijana ili drugih propadne
  akcija i nikako ne napuštajte trupe. Neka Vam greške iz bliske
  prošlosti budu nauka.</p>
<p>Saopštite potrebno svoj... koji će raditi sa Vama, a izveštaje šaljite što češće preko Kosanića na Manića u Šahovićima.</p>
<p align="center">Pozdrav svima prijateljima i puno uspeha u radu,<sup>6</sup> Uz poštovanje Vama</p>
<p align="center">Vaš čika Branko</p>
<p align="center">6/VI 42 u 5 č.</p>
<b class=medtxt><p><sup>1</sup>&nbsp; Kopija originala (pisana olovkom, preko indiga, ćirilicom),
  u Arhivu VII, Ca, k. 231, reg. br. 3/1 (BH-X-3). Ostojić je praktikovao
  da borbene dokumente piše u dva primerka, ostavljajući sebi po jednu
  kopiju.</p>
<p><sup>2</sup>&nbsp; Vidi dok. br. 93 i 94.</p>
<p><sup>3</sup>&nbsp; Odnosi se na sanđžačke četničke odrede koji su tada dejstvovall kao Nedićeve jedinice (vidi dok. br. 93 i 94).</p>
<p><sup>4</sup> Nova Varoš.</p>
<p><sup>5</sup>&nbsp; Ignjatović.</p>
<p><sup>6</sup>&nbsp; Radi izvršenja te akcije, major Zaharije Ostojić je izdao
  niz uput-stava i naređenja, i ona se nalaze u Arhivu VII, Ča, k. 1,
  reg. br. 10/2.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_96.htm"><b>Prethodni dokument</b></a></TD><TD><a href="4_14_1_98.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>
