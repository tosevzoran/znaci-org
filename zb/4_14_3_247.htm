<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 
PRILOG II  
DOKUMENTI VELIKE BRITANIJE 1943. I 1944.  


<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_246.htm"><b>Prethodni dokument</b></a></TD>
<TD><a href="4_14_3_248.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ BRITANSKOG AMBASADORA PRI JUGOSLOVENSKOJ 
IZBEGLIČKOJ VLADI OD 3. DECEMBRA 1943. MINISTARSTVU INOSTRANIH POSLOVA VELIKE 
BRITANIJE O USLOVIMA PREKIDA ODNOSA SA DRAŽOM MIHAILOVIĆEM1</strong></p>
<p>(ŠlFROVANO)&nbsp;&nbsp;&nbsp;&nbsp;&nbsp;&nbsp;&nbsp; &nbsp;</p>
<p>DIPLOMATIJA (POVERLJIVO)</p>
<p align="center">AMBASADOR NJEGOVOG VELIČANSTVA PRI JUGOSLOVENSKOJ VLADI U 
KAIRU —MINISTARSTVU INOSTRANIH POSLOVA</p>
<p>G-din Stivenson&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Poslato: 20,26 č., 3. decembra 1943.</p>
<p>Br. 143&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Ponovljeno: 23,35 č., 3. decembra 1943.</p>
<p>3. decembar, 1943.</p>
<p>Važno</p>
<p>Povodom mog telegrama Br. 1392.</p>
<p>Juče je Komitet za specijalne operacije razmatrao pitanje daljnje politike 
prema Mihailoviću.</p>
<p>2.&nbsp;&nbsp;&nbsp; &nbsp;Komitet je prihvatio moja gledišta u vezi sa 
posebnim političkim značajem i mogućim reperkusijama koje bi nastale raskidom 
odnosa sa Mihailovićem, ali je isto tako bio spreman da donese odluku o 
raskidu. Posle razmatranja mog predloga da se odluka odloži dok potpukovnik 
Bejli ne bude evakuisan i dok ne obavimo konsultacije sa njim, Komitet je doneo 
zaključak:</p>
<p>(a)&nbsp; Da će Bejlijev dolazak iziskivati dosta vremena, čak iako sve 
bude kako treba.</p>
<p>(b)&nbsp; Da je malo verovatno da će on dodati nešto značajno što mi ne 
znamo o situaciji u Srbiji, o čemu smo mi u posled-nje vreme dobij ali toliko 
mnogo telegrafskih izveštaja.</p>
<p>3.&nbsp;&nbsp;&nbsp; &nbsp;Pošto mnogi dokazi o saradnji Mihailovića sa 
neprijateljem ne mogu da se objave, Komitet se složio sa strategijom da bi se 
odnosi sa Mihailovićem mogli zaoštriti tako što bi se od njega tražilo da 
određenog datuma izvede specifičnu operaciju koja je u domenu njegovih snaga3. 
Zahtevana operacija bi trebalo da bude takva da se sa sigurnošću može očekivati 
da Mihailović neće uspeti da je izvede. Posle razmatranja mogućnosti gde je očigledan 
izgled za neuspeh, Komitet je doneo konačnu odluku. Ja sam se složio sa 
predlogom da se pošalje takav zahtev Jugoslovenskoj vladi da odmah pošalje 
direktnu poruku Mihailoviću.</p>
<p>4.&nbsp;&nbsp;&nbsp; &nbsp;Takođe je odlučeno da se podnese izveštaj 
Komitetu za odbranu na Srednjem istoku, u kojem bi stajalo:</p>
<p>(a)&nbsp; vojni razlog za prekid odnosa;</p>
<p>(b)&nbsp; politički razlozi za i protiv prekida odnosa;</p>
<p>(c)&nbsp; preporuka da se konsultuje vlada SAD i da se naša politika 
usaglasi sa njihovom, i</p>
<p>(d)&nbsp; plan akcije koja će se preduzeti u slučaju da se donese odluka o 
prekidu odnosa.</p>
<p>&nbsp;</p>
<p>1&nbsp; Kseroks-kopija u Arhivu VII, PRO, FO, k. 9, 371/37617.</p>
<p>2&nbsp;&nbsp;&nbsp; Vidi u ovom prilogu dok. br. 1.</p>
<p>3 Vidi u ovom prilogu dok. br. 5.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_246.htm"><b>Prethodni dokument</b></a></TD>
<TD><a href="4_14_3_248.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
