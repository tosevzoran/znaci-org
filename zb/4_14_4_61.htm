<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_60.htm"><b>Prethodni dokument</b></a></TD>
<TD><a href="4_14_4_62.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBAVEŠTENJE ŠTABA KOMANDE SRBIJE OD 7. SEPTEMBRA 
1944. POTCINJENIM JEDINICAMA O ULASKU JEDINICA SRPSKE DRŽAVNE STRAŽE U SASTAV 
ČETNIČKIH JEDINICA POD KOMANDOM ŠTABA KOMANDE SRBIJE1</strong></p>
<p align="center">ŠTAB</p>
<p align="center">KOMANDE SRBIJE JUGOSLOVENSKE VOJSKE U OTADŽBINI</p>
<p align="center">Br. Službeno</p>
<p align="center">7. septembra 1944. god.</p>
<p align="center">Položaj</p>
<p>Pošto je SDS ušla u sastav naše vojske i dobila specijalan zadatak, to 
zabranjujem pozivanje i uzimanje oficira, podoficira i vojnika iz njenog sastava 
bez moga odobrenja.2</p>
<p>Isto tako zabranjujem uzimanje prevoznih sredstava i oružja SDS.</p>
<p>Ako se gde desio koji slučaj pozivanja i uzimanja ljudstva, ono se ima odmah 
vratiti u svoju jedinicu. Naročito odmah vratiti oduzeto oružje i prevozna 
sredstva jer se na njih računa pri izvršenju datog im zadatka.</p>
<p>Straža stoji u pogledu zadataka pod mojom komandom i ako se ima potrebe za 
njeno korišćenje tražiti ga od mene.</p>
<p align="center">M.P.3</p>
<p align="center">KOMANDANT</p>
<p align="center">Divizijski đeneral</p>
<p align="center"><strong>Miroslav J. Trifunović</strong></p>
<p>1&nbsp; Original (pisan na mašini, ćirilicom) u Arhivu VII, Ča, k. 127, 
reg. br. 38/1.</p>
<p>2&nbsp; U dogovoru sa Miroslavom Trifunovićem, komandantom Srbije, jedinice 
Srpske državne straže (SDS) i Srpske granične straže (SGS) 6. oktobra 1944. 
okupile su se u Jagodini (sada: Svetozarevo). Tu je od tih jedinica formiran 
Srpski udarni korpus (SUK) sa tri divizije. Za komandanta SUK-a imenovan je 
divizijski general Stevan Steva Rado-vanović, za njegovog pomoćnika brigadni 
general Borivoje Jonić (do tada komandant SDS) a za načelnika štaba major 
Danilo Dača Stoja-nović; za komandanta divizije imenovani su: Branimir Brana 
Živko-vić (do tada načelnik Operativnog odeljenja SDS), Dragutin Redić (do 
tada komandant SDS Kraljevačke oblasti) i Ljudevit Pogačar (do tada komandant 
SGS), svi pukovnici. SUK je tada brojao oko 6.800 ljudi. Stalno se osipajući 
pod udarcima jedinica NOVJ, SUK se nalazio u Sandžaku i istočnoj Bosni sa četničkim 
jedinicama sve do decembra 1944, kada su se njegove pojedine veće i manje grupe 
odvajale i priključivale raznim transportima nemačkih i drugih jedinica, da bi 
se krajem decembra 1944. našle u Beču. Kasnije su prebacivani u Sloveniju, 
zatim u Istru gde su bili raspoređivani po dobrovoljačkim ili četničkim 
jedinicama koje su se odranije tu nalazile.</p>
<p>3 Okrugli pečat: »Komanda jugoslovenske vojske u otadžbini Gorski štab la« 
(Štab Komande Srbije).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_60.htm"><b>Prethodni dokument</b></a></TD>
<TD><a href="4_14_4_62.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
