<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_74.htm"><b>Prethodni dokument</b></a></TD>
<TD><a href="4_14_3_76.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA SLAVONIJE OD 11. FEBRUARA 1944. 
DRAŽI MIHAILOVIĆU O NASTOJANJU DA ORGANIZUJE ČETNIKE U SLAVONIJI1</strong></p>
<p>&nbsp;</p>
<p>JUGOSLOVENSKA VOJSKA U OTADŽBINI GORSKI ŠTAB BR. 3342</p>
<p>Str. Pov. Br. službeno</p>
<p>11 februara 1944 god.</p>
<p>Položaj.</p>
<p align="center">NAČELNIKU ŠTABA VRHOVNE KOMANDE</p>
<p>Kada sam primio dodeljenu mi dužnost, tražio sam puta i načina da uhvatim 
vezu sa majorom Janjićem3, koji je bio u Slavoniji. Preko kurira pozvat je i došao 
u Beograd. Izložio sam mu stanje i pokazao naredbu za rad u Slavoniji. Na 
predkonferencijama sa Načelnikom štaba ove komande pretresana su nekoliko 
pitanja, u kojima je tražio da mu se ostave odrešene ruke, a da ostane u vezi 
sa potpisatim kao njegov potčinjeni organ. Sobzirom na prilike u Slavoniji ovo 
taktiziranje bilo je neophodno potrebno, te smo se u tome pogledu i sporazumeli. 
Primio je punomoćje za rad, kao i potrebna uputstva, pa je otišao na teren. 
Ova sam uputstva izložio i Načelniku Štaba prilikom referisanja 27 i 28 
novembra 1943 god. i Načelnik Štaba se potpuno složio sa datim direktivama 
majoru Janjiću.</p>
<p>Major Janjić je radio na terenu ali se veza sa njim teško mogla uhvatiti. 
Kada sam uputio odred kapetana Mrđenovića4. stavljeno je i njemu u dužnost da 
ovu vezu uspostavi i tim puteni. Pratiti rad od ovuda bilo je teško, ali je 
bilo nekoliko pisama i izveštaja iz kojih se vidi da Srpski narod nije 
odobravao sto procentnu saradnju sa Nemcima, kako je major Janjić radio: »......5 
ovde kod nas se priča da su ovo plaćenici Nemačke......kod nas nema Vaših 
nikakovih uputa za rad sem nekakog Janjića, ali narod nije s njim, zato što je 
on saradnik Nemačke......kako ćemo mi sa njime, kad su nas Nemci doterali do 
ovog položaja,......zato je potrebno da se vaši ljudi prebace u ove krajeve, 
koji bi sproveli vašu organizaciju, kojima bi se verovalo da su veliki 
Jugosloveni.....« Ovaki izveštaja bilo je nekoliko, ali znajući date mu upute 
za rad, nisam verovao da je toliko zaplivao u Nemačke vode, međutim docniji 
razvoj događaja to je potvrdio. Doznao sam da je u Beogradu 20 dana i 17 pr. m. 
otišao sam da se sa istim sastanem. Trebala je čitava organizacija omladinaca 
da radi da ga jedva nađem — izbegavao je sastanak. Najzad sam ga našao i 
poslije dugog razgovora sa njime zaključak je sledeći:</p>
<p>Njemu se više nije ostajalo u delokrugu rada, koji je do sada radio. Odred 
je raspustio bez odobrenja i jedan deo ljudstva došao je u Beograd, a jedan deo 
ljudstva ostao je na terenu. Ambicija ga je ponela da bude komandant svih Srba u 
Hrvatskoj. Put za ovo našao je da se sasvim stavi pod okrilje Nemaca. U oči mi 
nije mogao to reći, već je vrdao levo i desno izgovor za ovo vrdanje — po 
njegovom tvrđenju, jeste neko famozno pismo, sa mojim štambiljem i mojim 
potpisom Devis, koje je upućeno njemu preko »dobrovoljaca«6 i da ga zbog 
ovoga pisma dobrovoljački Korpus zvao da dođe (odkuda D. Korpusu ta vlast da 
ga čak iz Slavonije zove da dođe?) I da su ga dugo ispitivali, te da je zbog 
toga došao u opasnost on i njegova porodica itd. Na sve ovo sam mu odgovorio, 
da nije tačno da je neko pismo poslato preko dobrovoljaca, već da se veza pokušala 
da se održi ili preko njegove žene ili preko Komande Severne Jugoslavije. U 
izvodu iz dnevnika rada i u izveštaju o radu navedeno je, da je to pismo 
napisano u komandi Sev. Jug. i predato sinu Đenerala Đukića7, jer su oni 
trebali da dostave izveštaj Janjiću za unapređenje u čin majora i zato imali 
»sigurnu vezu«. Kako je ovo pismo i dali je ovo pismo došlo u ruke 
dobrovoljaca to je još tajna, ali iz pisma kapetana Milana Stanica, vidi se da 
se to pismo nalazi u rukama majora Dušan Janjića, te prema tome gornji izgovor 
verovatno je blef i izgovor a verovatno da je na neki način i došao do njega, 
glavno je da to pismo nije sadržalo nikakvi šifri i tajni, glavno je da je to 
bilo predato mojoj prvo pretpostavljenoj komandi da ga dalje preda, te nije bila 
ni nesmotrenost niti nepažnja od strane moje niti mojih oficira.</p>
<p>Dalji razvoj sa Janjićem tekao je: Moj oficir poručnik g. Branko Protić po 
povratku sa službenog puta u Beograd predao mi je prepis jedne predstavke upućene 
Nemcima, dobivenu od naših ljudi u Beogradu iz sigurne ruke i za koji mu je 
iskazata verovatnoća da je potpisao Janjić. Iz te pretstav-ke vidljivo je: Da 
bi iskorišćavanje drveta i ostalih sirovina bilo od velike važnosti za Nemačku 
vojsku, i da bi ogromne potrebe ratujućeg Rajha bile zadovoljene iz Slavonskih 
šuma; da bi trebalo povezati sve četnike u jednu organizaciju i sa njima 
raspolagati skoro sa regularnom vojskom; taj odred treba organizirati u Beogradu 
od Srba izbeglica i posle ih rasporediti po Slavoniji. Nudi se da izvrši ovu 
organizaciju u roku od 35—45 dana i na završetku navodi: »Preuzeo bih je ja 
lično, pa bih je kao takvu i sprovodio.« Nije trebalo dugo vremena da prođe 
pa da vidimo ko to hoće da prikupi Srbe za zaštitu nemačkih privrednih 
interesa i da se sa njima može raspolagati kao sa regularnom vojskom. U potrazi 
za piscem toga došlo se do letka: »Za sve Srbe u Hrvatskoj i kod Partizana«. 
Iz stilizacije letka vidi se da ga je pisala Nemačka komanda, te nemam potrebe 
da navodim stavove, glavno je da neće biti nikakve Jugoslavije više a da će 
se Nemci pobrinuti da Srbi žive u jednoj Srbiji ili kao narodna manjina u 
Hrvatskoj itd. I završava da se Srbi jave kod nemačkih mesnih zapovedništava 
ili kod zapovednika Srpskih dobrovoljaca majora Janjića.</p>
<p>Ovde netreba više nikakvog komentara i tu je objašnjenje i o famoznom pismu 
i o svima postupcima Janjića. Mogu navesti samo to, kada sam sa njim 
razgovarao: »Jedni tvrde da me poslao Nedić, jedni tvrde da me poslao Draža, 
neki tvrde da me poslao Račić,8 a ja ću raditi kako ja znam« — te evo kako 
on zna da radi.</p>
<p>Iz pisma kapetana Stanica vidi se: »-Ima još nekih štetnih postupaka 
materijalne prirode.« A narednik Pešut po povratku iz Beograda i sastanku sa 
licima koji su došli iz Janji-ćevog odreda, tvrdi da se govori o nekim od 
naroda primljenih suma novca i prokockani, ali se u ovo ne ulazi, niti je mogućnost 
i vreme da se ovo istražuje.</p>
<p>Nisam sasvim prekinuo vezu sa Janjićem, ali sam svima na terenu i ovde 
naredio obazrivost prema njemu i njegovim ljudima.9 Iz pisma načelnika štaba 
Severne Jugoslavije vidim da je izvestio V. K. samo u toliko za Janjića, da je 
preduzeo neki rad i da se pusti da, radi, ali oni nisu verovatno imali niti 
imaju sada priloženu pretstavku i letak Nemačkih vojnih vlasti, iz kojih se 
jasno vidi šta Janjić radi.</p>
<p>Oranizujem jedan odred, koji ću uputiti sa kapetanom Milanom Stanićem koji 
će otići na teren gde je radio Janjić i produžiti rad ilegalno.</p>
<p>Prilažu se potrebni prilozi.10</p>
<p>S VEROM U BOGA ZA KRALJA I OTADŽBINU</p>
<p>Komandant pukovnik Aleksandar Đ. Nikolić</p>
<p>M.P.</p>
<p>Ako je trebalo neko da radi ovo što Janjić radi, i to se odobrava, onda taj 
posao drage volje primam ja — dajte mi Carte blanche, pa će da vidite celu 
Hrvatsku u mojim rukama i da izigram Nemce! (Dece nemam i živim za Otadžbinu, 
Kralja i Dražu, pa ću to izvesti najbolje. Ali samo da se to zna i istorija i 
narod da me shvate. Ovako bih kazao — a sada je dockan.11</p>
<p>Aca</p>
<p>O 1 2</p>
<p>1)&nbsp; Primljeno znanju.</p>
<p>2)&nbsp; Izgleda da sin đ-a Đu-kića daje obaveštenja i po-verljive 
podatke Ljotićevci-ma. Neka se odmah povede istraga kojim je putem poslao pismo 
sin Đukićev Dušanu Janjiću.13</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 160, 
reg. br. 7/3.</p>
<p>2&nbsp; Šifra i brojčana oznaka za Komandu Slavonije.</p>
<p>3&nbsp; Dušan.</p>
<p>4 Branko.</p>
<p>5 Tačkice u originalu.</p>
<p>6 i 9 Vidi dok. br. 74, depešu br. 1971 i 1972.</p>
<p>7&nbsp; Svetislav.</p>
<p>8&nbsp; Dragoslav.</p>
<p>10&nbsp; Priloge Redakcija nije pronašla.</p>
<p>11&nbsp; Tekst poslednjeg pasusa napisan je mastilom, ćirilicom.</p>
<p>12&nbsp; Operativno.</p>
<p>13&nbsp; Tekst od »O« pa dalje, napisao je Draža Mihailović, olovkom, ćirilicom.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_74.htm"><b>Prethodni dokument</b></a></TD>
<TD><a href="4_14_3_76.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
