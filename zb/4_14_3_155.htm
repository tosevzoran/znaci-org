<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_154.htm"><b>Prethodni dokument</b></a></TD>
<TD><a href="4_14_3_156.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAHTEV KOMANDANTA MLAVSKO-SMEDEREVSKE GRUPE KORPUSA OD 
18. MAJA 1944. KOMANDANTU SMEDEREVSKOG KORPUSA ZA IZJAŠNJENJE U VEZI S KLANJEM 
I TERORISANJEM NARODA U SMEDEREVSKOM KRAJU1</strong></p>
<p>GRUPA KORPUSA BR. 802 JUGOSLOVENSKE VOJSKE U OTADŽBINI</p>
<p>O. Br. 26.—</p>
<p>18 maja 1944 godine</p>
<p>Položaj.</p>
<p>Traži izjašnjenje zbog klanja naroda i batinanje bez presude prekog suda.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p align="center">KOMANDANTU SMEDEREVSKOG KORPUSA. —</p>
<p>Na dan 13 ovog meseca saznao sam od naroda u selu Se-oni da su neki ljudi 
zaklani i da su neke žene i ljudi na njivi batinani i obarani na zemlju radi 
klanja od strane jedne trojke koja je bila pijana; jednom je od batina i glava 
provaljena u prisustvu potporučnika g. Pavlovića Žike3 a zatim je isti opljačkan.4</p>
<p>Koncem meseca marta pismeno sam Vam naredio da obrazujete preki sud i da samo 
on ima pravo da kažnjava, a da se sa dosadanjim metodama terorisanje naroda 
prestane, međutim osvedočio sam se da se po istom naređenju u opšte ne 
postupa. Narod zbog ovakvih postupaka je naplašen i bega od naših jedinica i 
organizacije. Na osnovu izloženog dostavite mi izjašnjenje u sledećem:</p>
<p>1.&nbsp; — Zašto je noću 3/4 maja t.g. zaklan seljak Pantić iz sela 
Seone od strane odreda p.poručnika g. Pavlovića bez sudske presude?</p>
<p>2.&nbsp; — Zašto je 3 maja t.g. tučena Živana Pantić stara 50 godina od 
strane jedne dvojke p.poručnika g. Pavlovića?</p>
<p>3.&nbsp; — Zašto je 3 maja t.g. tučena Zagorka Pantić iz sela Seone od 
strane jedne dvojke, tako da i danas ima modrice po celom telu što sam se lično 
uverio?</p>
<p>4.&nbsp; — Zašto je zaklana od strane odreda p.poručnika g. Pavlovića žena 
Rosa unuka Jevrema Milica iz Seone noću 3/4 maja t.g. bez presude prekog suda?</p>
<p>5.&nbsp; — Zašto je Ljuba Milić invalid bez desne ruke iz sela Seone 3 
ovog meseca pre podne batinan na njivi gde je radio, od strane jedne trojke, a 
zatim kada je doteran kod p.poručnika g. Pavlovića Žike batinom su mu 
provalili lobanju, previli i pustili kući?</p>
<p>6.&nbsp; — Zašto je opljačkan od strane vojnika p.poručnika Pavlovića 
Žike seljak Ljuba Milić iz sela Seone 3 ovog meseca sa sledećim stvarima: 3 
anterije, 3 fermena, deset košulja, i 3 konbinezona ženska, koji su docnije 
vraćeni?</p>
<p>7.&nbsp; — Zašto krađene anterije nose vaši komandanti brigada, kao na 
primer komandant 9 brigade, to narod vidi i kaže da smo Dražini pljačkaši, 
na taj se način ruši ugled organizacije?</p>
<p>8.&nbsp; — Dostaviti spisak lica kome su dodeljene anterije i košulje?</p>
<p>9.&nbsp; &nbsp;— Zašto je komandant 9 brigade pretio ukućanima Ljube 
Milica, da će ih sve poklati ako što pričaju o odnetim stvarima. Zar se tako 
ponašaju Vaši komandanti Brigada?</p>
<p>10.&nbsp; &nbsp;— Iz koje je jedinice došao komandant 9 brigade, i od kada 
je na tom položaju? Zašto mi se isti nije javio 12 ovog meseca kada sam bio u 
selu Vrbovcu?</p>
<p>1. — Zašto je na dan 3 ovog meseca vojnik Branislav Žikić u društvu sa 
nekim Mićom vojnikom iz odreda p.po-ručnika Pavlovića oborio na zemlju ćerke 
Ljube Milića iz sela Seone i to: Branislavku i Veru na njih vadili kamu i 
zamahivali da ih zakolju, a zatim pustili?</p>
<p>12.&nbsp; — Ista dvojica iz tač. 11 prebili su Radoicu Petrovića starog 
50 godina Solunca, zatim ga oborili na zemlju i vadili kamu da ga zakolju?</p>
<p>13.&nbsp; — Zašto je na dan 3 ovog meseca ista dvojka tukla Leposavu Stanić 
iz sela Seone, tako da je ista i danas ne valja, zatim je oborili na zemlju 
uhvatili za kosu izvadili kamu i jedan od njih uzviknuo je: »Kolji je ćerku 
joj krvavu«, žena je obamrla od straha i još ne može da se umiri? ista je 
stara 52 godine.</p>
<p>14.&nbsp; — Zašto je na dan 3 ovog meseca bijena Jelena Mar-ković stara 
50 godina, rodom iz sela Seone, zatim je nate-rana da sedne na stapeništu, 
izvadili kame i Mića je uzviknuo Brani: »kolji je, ćer joj krvavu. . .«. 
Tako da se ista i danas plaši čim naiđe neka vojska i beži iz sela?</p>
<p>15.&nbsp; — Po aktu mom O.Br. 17 od 12 ovog meseca5 šta ste uradili i zašto 
ni do 18 maja niste postupili po mom naređenju, jer ste dozvolili da 18 maja 
p.poruč. Pavlović dođe u Podunavski srez.</p>
<p>Izjašnjenje dostaviti do 20 ovog meseca.</p>
<p align="center">M.P.</p>
<p>Komandant,</p>
<p>Đeneralštabni p.pukovnik</p>
<p>Mih. Jovanović6</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 83, 
reg. br. 6/4 (S-V-12679).</p>
<p>2&nbsp; Šifra za Mlavsko-smederevsku grupu korpusa.</p>
<p>3&nbsp; Živorad. Jedno vreme je bio komandant 9 (podunavske) brigade 
Smederevskog kopusa.</p>
<p>4&nbsp; Kao i drugi četnički komandanti Živan Lazović, komandant 
Smederevskog korpusa, naređivao je klanje nedužnog stanovništva, u čemu je i 
sam lično učestvovao. Vidi dok. br. 58, depešu br. 507 i 509; dok. br. 67, 
depešu br. 1298.</p>
<p>Draža Mihailović je znao za ovakve postupke svojih komandanata, na što ih 
je i sam podsticao.</p>
<p>U izveštaju izvesnog Kruse b. d., verovatno od marta 1944. Draži Mihailoviću 
o nedelima četnika Smederevskog korpusa i Živana Lazo-vića lično, govori se 
o nizu takvih zločina. Tako je, 29. decembra 1943, pri povratku iz Boleča 
Lazović, pored ostalog, izjavio:</p>
<p>»Poklali smo noćas 30 ljudi u Boleču«. U izveštaju se, dalje, kaže:</p>
<p>»Pored mnogih zaklanih seljaka i opljačkanih, mnogi seljaci i građani su 
na drumu i skidano im je odelo i obuća... Od poklanih seljaka opljačkani su 
dukati i mnoge druge stvari...</p>
<p>Kapetan Lazović lično sklon je da svakog brzo likvidira, čim mu se učini 
da mu stoji na putu ili nešto smeta i t.sl. Ubija pojedince po ne-proverenim 
dostavama, bez saslušanja i presude. Čak to izvodi javno i bezobzirno i nije 
nikakvo čudo što se narod gnuša svega. Narod toliko tuče da pojedincima 
otpada meso sa tela. U svemu prednjačio je kapetan Lazarević (Božidar — 
prim. red.) koji je sadističkim nagonom lično sekao pojedincima uši, probadao 
ih kamom, naterivao ih da sede na žaru itd. i napokon polumrtve, zaklao i 
jednostavno i najčešće bacao u Moravu ...</p>
<p>Početkom januara ov. god. po naređenju Lazovića blokiran je Dra-žanj. 
Tada su svi stanovnici isterani iz kuća i dovedeni pred crkvu, gde je pred 
svima batinjana učiteljica, jer joj je na slavnom kolaču bila izrađena 
petokraka zvezda ...«</p>
<p>U izveštaju se navodi niz pojedinačnih klanja od strane Lazovića i 
Lazarevića (Arhiv VII, Ča, k. 95, reg. br. 32/2—1).</p>
<p>5 Navedeno naređenje Redakcija nije pronašla.</p>
<p>6 Mihailo. U stvari, pseudonim potpukovnika Miloša Radojlovića.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_154.htm"><b>Prethodni dokument</b></a></TD>
<TD><a href="4_14_3_156.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
