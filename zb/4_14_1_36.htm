<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_35.htm"><b>Prethodni dokument</b></a></TD><TD><a href="4_14_1_37.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 36</strong></p>
<p align="center"><strong>PRAVILA &#187;OFICIRSKE ORGANIZACIJE ZA ZAŠTITU NARODA CRNE GORE&#171; OD
  DECEMBRA 1941. O CILJEVIMA, NAČINU ORGANIZOVANJA I FORMAMA DELOVANJA<sup>1</sup></strong></p>
<p align="center">PRAVILO </p>
<p align="center">Oficirske organizacije za zaštitu naroda Crne Gore<sup>2</sup></p>
<p>U današnjem robovanju zbog nemogućnosti propagande i obimnije
  organizacije, nacionalizam je ostao bez svojih propagatora, dok
  propagatori drugih ideologija, kao u prkos, nastoje da ga potpuno
  degradiraju i prikažu kao štetan i preživio pred narodom. U svojoj
  bezobzirnoj borbi, propagatori kao da im je jedini cilj deplasirati i
  determinisati u našem narodu &#8212; drugi ciljevi kao da su im sporedni.</p>
<p>Etički i humani nacionalizam sa krajnje demokratskim načelima pravnog uređenja, isključujući i ekonomski liberaliza i prinudni komunizam, je jedini mogući oblik našeg državnog uređenja
  u budućnosti i sa takvim ubeđenjem treba predati naš narod našoj
  legalnoj vladi sada u Londonu &#8212; što je i cilj organizacije.</p>
<p>Propagatori drugih ideologija iz prozirne namere okomili su se na
  naše bivše oficire nastojeći svom veštinom da ih narodu prikažu kao
  nesposobne u prošlosti, kao inertne i neaktivne u sadašnjosti i
  zavodnike u budućnosti. Cilj je jasan. Hoće po svaku cenu da odvoji
  oficire od naroda i obratno, da bi onda lakše nametnuli svoje vodstvo
  narodu.</p>
<p>Narodu treba dokazati da su oficiri njegovi pravi pret-stavnici koji
  sa njim snose sve teškoće današnjice i da jedino oni vode računa o
  pravim interesima našeg naroda.</p>
<p>U dosadanjem radu zbog nepostojanja veze između oficira, desilo se
  je da su se pojedini oficiri pojedinačno angažovali u iz-vesnim borbama
  u Hercegovini&#8212;Crnoj Gori. Ovo je svakako poteklo zbog nepostojanja
  jedinstvenog gledišta svih oficira.</p>
<p>Pošto ovakav rad, razumljivo, ne može donijeti koristi narodu,
  potrebno je ustaliti jedinstveno gledište svih oficira u ovom pogledu,
  rukovoditi se interesima i željama našega naroda.</p>
<p>U vezi sa iznetim odbor oficira za organizaciju i zaštitu naroda Crne Gore, ima cilj:</p>
<p>1) Organizaciju naroda u formaciske jedinice radi anga-žovanja u sledećim prilikama:</p>
<p>a) U slučaju desanta saveznika ili naših trupa na našu teritoriju radi prihvata i zajedničke akcije;</p>
<p>b) U slučaju spuštanja savezničkih ili naših padobranaca, radi prihvata i zajedničke akcije;</p>
<p>v) U slučaju naglog sloma okupatora, ako savezničke ili naše trupe
  ne bi stigle da zavedu red, uzeti vlast u svoje ruke, održati red,
  sprečiti ma kakve revolucionarne akcije do dolaska legalne vlade, kada
  joj predati vlast;</p>
<p>g) U slučaju samoodbrane, ili ukazatog momenta za opšti ustanak naroda; i</p>
<p>d) U slučaju samoodbrane našeg naroda u Hercegovini izazvate progonom Hrvatske države.</p>
<p>2) Za akciju navedenu pod g) i d) ili izazvatu nekom
  nepredviđenom pojavom, odluku o akciji donosi skup svih članova na
  određenom mestu, kada će se glasanjem odlučiti da li da se akcija
  povede ili ne.</p>
<p>U slučaju da se akcija povede odmah izraditi detaljan plan.</p>
<p>3) Saradnju svih organizacija sa istim ciljem primiti, odluku o prijemu saradnje, donosi odbor većinom glasova.</p>
<p>4) U organizaciju primati samo oficire srpske narodnosti, koji
  su ostali do sada dosledni datoj zakletvi. Odluku o prijemu oficira
  druge plemenske pripadnosti donosi odbor većinom glasova.</p>
<p>U organizaciju ne primati oficire inertne, indolentne a tako isto i
  oficire za čije je karakterne osobine jasno da stvar neće shvatiti
  ozbiljno ili da će istu otkriti.</p>
<p>5) Sva obaveštenja i sav rad vršiti usmeno između oficira, a
  pismeno samo u krajnjem slučaju, posle čega pismeni trag potpuno
  uništiti.</p>
<p>6) Svako opštenje sa oficirima-članovima organizacije, a koje
  ga dotični koji opštenje traži lično ne poznaje, vršiti putem lozinke:
  &#187;Da li znate koji je danas dan&#171;, i odziva koji će označavati dan za dva
  dana niži od stvarnog dana. Na primer: ako je nedelja, odziv glasi
  &#187;danas je petak&#171;. Sa ovim odzivom i lozinkom upoznati sve oficire
  organizacije. Odbor može me-njati znake po potrebi.</p>
<p>7) Na svakom sastanku veće grupe oficira ugovoriti zajednički
  odgovor druge vrste, u slučaju otkrivanja sastanka i ispitivanja
  pojedinaca od strane vlasti.</p>
<p>8) Na poziv vlasti ako postoji sumnja da je isti u vezi sa
  organizacijom nikako se ne odazivati, ni pod koju cenu ne odati
  organizaciju društva.</p>
<p>Svaki oficir koji bilo hotimično-svesno ili nehotično-nesvesno
  otkrije organizaciju i drugove ma kome sem licima nabrojanim u tački 4
  ovoga pravila, biće ubijen. Odluku o ovome donosi odbor većinom glasova.</p>
<p>Čim se sazna za organizaciju od strane vlasti dužan je svaki član
  organizacije da najbržim i najsigurnijim sretstvom izvesti sve okolne
  drugove. U koliko je to nemoguće drugim sretstvom onda pismeno, ali
  samo po pouzdanim ljudima i to šifrom: &#187;dođi ženim se&#171;. Ovo može i
  telegrafski. Oficir za vezu za Crnu Goru obaveštava oficira za vezu za
  Hercegovinu i obratno, pa tek ostale.</p>
<p>9) U koliko vlasti uhvate pojedinog oficira na samom delu, ceo rad prikazati kao individualnu akciju.</p>
<p>10) Formiranje jedinica ima se izvršiti po formaciji
  crnogorske vojske od 1912. godine. Ovo iz razloga, što su poznata
  zborna mesta jedinica. Za slučaj a) i b) tačke 1 ovoga pravila izvršiti
  opštu mobilizaciju, a za slučaj pod v) i g) iste tačke izvršiti
  delimičnu mobilizaciju od elemenata nacionalno svesnih. Detaljan plan organizacije, formacije i komandovanja izra-diće sreski odbori, po uputstvima glavnog odbora.</p>
<p>11) Glavni odbor za Crnu Goru imaće sedište u srezu Nikšićkom,
  a svaki srez organizovaće sreski odbor. Glavni odbor će sarađivati sa
  Glavnim odborom za Hercegovinu putem oficira za vezu.</p>
<p>12) Glavni odbor preporučuje sreskim odborima, da iz svakog
  sreza formira po jedan četnički odred, pod vodstvom oficira. Oficir
  mora biti hrabar, trezven, inteligentan i iznad svega nacionalno
  orijentisan, kako bi mogao izvršavati zadatke koji će u glavnom biti:</p>
<p>a) Vršenje atentata i akata sabotaže,</p>
<p>b) Sirenje nacionalne svesti kod naroda, i</p>
<p>v) Pariranje rada propagatora drugih ideologija, kao i zaštita
  stanovništva Crne Gore od terora i nasilne propagande ma sa koje strane
  dolazila.</p>
<p>Sreski odbori izradiće temeljna uputstva za ove odrede.</p>
<p>U koliko se takav oficir ne prijavi dobrovoljno sreski odbor će ga odrediti a ovaj je dužan primiti se.</p>
<p>13) Svaki predlog Glavni odbor prima glasanjem, postaje punovažan tek kada se primi većinom glasova.</p>
<p>14) Izmena pravila vrši se glasanjem sreskih odbora.</p>
<p>Sekretar,</p>
<p align="center">Privremeni pretsednik </p>
<p align="center">glavnog   odbora,</p>
<br>
<b class=medtxt><p><sup>1</sup> Dokument (pisan na mašini, ćirilicom), u Arhivu VII, Ca, k. 144, reg. br. 13/1, (CG-P-7).</p>
<p><sup>2</sup> Jedan od njenih članova kapetan Vladimir Kontić u svom
  izveštaju od 18. februara 1943. piše Draži Mihailoviću da je još u
  toku julskog ustanka 1941. u Crnoj Gori &#187;jedna mala grupa oficira...
  počela sa radom na nacionalnoj organizaciji i podizanju naroda na
  oružani sukob protivu komunista&#171; i da je njen zadatak bio
  &#187;beskompromisna borba protiv komunista i svih njihovih pomagača&#171; (Arhiv
  VII, Ča, k. 133, reg. br. 4/6).</p>
<p>Poznato je i postojanje tajne oficirske organizacije u Lijevoj
  Rijeci pod nazivom &#187;Ljudi gvozdene ruke&#171;. Osnovao je major Đorđije
  Lašić. Imala je svoja pravila čiji se deo nalazi u Saopštenju Glavnog
  štaba NOP odreda Crne Gore i Boke br. 5 od 21. decembra 1941, gde o
  tome piše:</p>
<p>&#187;U Pravilima se kaže da je cilj ove organizacije da, ,spasu' siroti
  crnogorski narod od straha i pustoši (SI. 1) pa zbog toga članovi ove
  ,gvozdene organizacije' treba da navezu na reveru kaputa ili kom drugom
  skrivenom mjestu slova G.R. (SI. 15); dalje, da ne dozvole da ma kakva
  druga organizacija izvrši napad na okupatora (čl. 18), jer samo,
  ,gvozdeni ljudi' imaju pravo da ,zaštite narod od eventualnih nezgoda'
  a da bi se sve ovo stiglo pravila predviđaju da članovi Gvozdene ruke
  prilikom polaganja zakletve stoje na nogama i dižu 3 prsta u vis (čl.
  9); da se članovi vrhovnog foruma ipo mogućnosti zaklinju pred
  sveštenikom (81. 10), da se vodi Zapisnik o važnim rješavanjima, koji
  će se u slučaju opasnosti spaliti (61. 28 i 29). Ko se bude držao ovih
  pravila i još 36 članova sličnog cvijeća, daće mu se odgovarajuće
  mjesto prema zaslugama, kad bude došlo vrijeme&#171; (Zbornik građe Crne
  Gore, str. 335).</p>
<p>Pored rečenog, vidi i Zbornik NOR-a, tom III, knj. 4, dok. br. 232.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_35.htm"><b>Prethodni dokument</b></a></TD><TD><a href="4_14_1_37.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>