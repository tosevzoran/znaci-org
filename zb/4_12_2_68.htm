<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 2</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 2</b><br> 

<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_67.htm"><b>Prethodni dokument</b></a></TD>
<TD><a href="4_12_2_69.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPISNIK SA SASTANKA KOMANDANTA 1. BRDSKE DIVIZIJE I 
KOMANDANTA ITALIJANSKOG SEKTORA SKADAR — KOSOVO OD 16. MAJA 1943, O SADEJSTVU 
NEMAČKIH I ITALIJANSKIH TRUPA U BORBI PROTIV JEDINICA NOVJ I RAZORUŽANJU ČETNIKA 
U CRNOJ GORI[1]</strong></p>
<p>16. maj 1943.</p>
<p>Pribeleška o razgovoru između general-majora fon Stetnera s jedne i 
generala Negrija[2] i generala D'Arle[3] s druge strane.</p>
<p>Osim toga prisutni: potpukovnik Moreli [Morelli], generalštabni major Tilo 
[Thilo], kapetan Tuni [Tunni], kapetan Grot [Groth], poručnik Savoja [Šavova] 
i poručnik Vran [Wrann], kao i tumač kapetan Buci [Buzzi].</p>
<p>Skraćenice: Š = general-major fon Štetner N = general Negri</p>
<p>Pozdravljanje gostiju prema priloženom konceptu. Bitan sadržaj : Š. Četnike 
treba razoružati. Mere koje je divizija preduzela radi postizanja toga cilja 
potvrđene su od strane pretpostavljenih službenih instanci.[4]</p>
<p>Odvijanje plana za uništenje ustaničkih bandi: Cilj: Dostizanje odseka 
Pive. Severni delovi divizije treba da dostignu odsek Pive do Pljevalja. 
Divizija ima najpre zadatak da preko Peći i Andrijevice prodre do Šahovića 
[sada: Tomaševo]. Na toj liniji treba sačekati odbačene komunističke bande i 
okružiti ih.[5]</p>
<p>Mole se italijanske trupe da učestvuju u ovoj akciji. One pre svega treba da 
sprečavaju na Limu [prodor] prema jugu i prema istoku. Bitno je pri tome da se 
zatvori područje oko Podgorice. Operacije su se do sada planski odvijale.</p>
<p>O komunistima se ima predodžba da neki delovi izmiču ka istoku, očito da 
bi se prebacili u Sandžak. Slabije snage pokušavaju da pobegnu prema jugu. Tu 
osiguravaju nemačke snage i italijanska divizija „Taurinenze&quot;. Šta 
dalje južno stoji, diviziji nije poznato.</p>
<p>Ponavljam: Bilo bi dobro ako bi italijanske snage zatvorile dolinu u području 
Podgorice, pre jednog časa je stigao izveštaj da se neprijatelj tamo 
prikuplja. Opasnost preti iz doline Morače.</p>
<p>Napad 1. brdske divizije juče je započeo i, uprkos iz početka jakog 
otpora, dobro je napredovao.[6] Pored nas napala su i dva bataljona divizije 
„Venecija&quot;, koji su nas veoma dobro podržavali. Jutros rano nam je 
italijansko vazduhoplovstvo kod Šahovića veoma dobro pomoglo. Puk naše 
divizije koji tamo napada danas je u toku prepodneva dospeo skoro do Šahovića 
i biće veoma brzo u mestu.</p>
<p>Ima li ekselencija još kakvo pitanje u vezi ovog operativnog izlaganja?</p>
<p>N. Pita šta divizija dalje namerava kada ispuni predviđene planove.</p>
<p>S. Najpre će navedena linija, kada bude dostignuta, biti zadržana. U 
zavisnosti od daljeg razvoja situacije kod neprijatelja, osvojeno područje biće 
onda po svoj prilici očišćeno. N. Dobro.</p>
<p>Razlog našoj poseti je sledeći. Pitam: Kako bi divizija mogla učestvovati 
u jednoj italijanskog akciji koja bi bila upravljena protiv mogućih 
neprijateljskih napada na Mitrovicu ili na područje južno od Andrijevice?</p>
<p>U tome slučaju italijanski korpus bi se pomerio u područje severne 
Albanije, jer treba računati s time da će ustanici nastojati da se domognu 
Albanije.</p>
<p>S. Jednoj takvoj akciji divizija se za sada uopšte ne bi mogla pridružiti. 
Dok se ovde situacija ne raščisti, divizija ne može na drugom mestu ništa da 
preduzme, jer bi se inače ovde teškom mukom zakrpljena rupa opet pocepala. 
Kasnije, po ispunjenju sadašnjih zadataka, bilo bi moguće da se divizija an-gažuje 
u smislu koji je ekselencija Negri naznačila i to prodorom iz područja 
Andrijevice prema jugu. Preduslov je ipak završetak sadašnje akcije. N. Stoje 
li u Sandžaku nemačke trupe?</p>
<p>Š. Ne, samo Bugari, koliko je ovde poznato. To važi i za Novi Pazar i za 
[Kosovsku] Mitrovicu.</p>
<p>N. U tome slučaju morali bi dakle u prvom redu da pripomognu Bugari. Jesu li 
u Sjenici Nemci ili Bugari? S. Nemci.</p>
<p>N. Mogu li nemačke trupe u Sjenici zajedno s italijanskim trupama da spreče 
da ustanici prodru prema jugu? Trenutno, za to nema opasnosti, ali se mora računati 
s tom mogućnošću. Š. Ne smatram to mogućnim, jer, koliko ja znam, nema 
dovoljno nemačkih snaga na raspolaganju.</p>
<p>Predlog: Povezati se sa komandujućim generalom u Srbiji. Prostorija Sjenice 
prelazi područje moje divizije. Komanduju-ćem generalu u Srbiji podređene su 
i raspoložive bugarske jedinice na njegovom području. N. Koliko Bugara ima 
tamo?</p>
<p>Š. Jedan bugarski puk na odseku Novi Pazar — Mitrovica. N. Gde je bugarska 
komanda divizije? S. U Kraljevu.</p>
<p>N. Nakon što se prebrodi prvi zadatak divizije na čišćenju ovdašnjeg 
područja, bilo bi svakako moguće da divizija uzme učešća i u naznačenom 
italijanskom poduhvatu. Š. To zavisi od daljih naređenja, koja ću primiti od 
svojih pretpostavljenih. Moj neposredno pretpostavljeni je sada komandant nemačkih 
trupa u Hrvatskoj, a viši pretpostavljeni je komandant Jugoistoka 
gneral-pukovnik Ler u Solunu. N. Kolika je jačina divizije koja sada operiše u 
ovom području? S. Dva puka.</p>
<p>N. Zahvaljuje se na informacijama. Ekselencija ima potpunu sliku i vidi 
jasno. Ekselencija stoji, ukoliko zatreba da se ne-mačkim trupama pomogne, i 
dalje na raspolaganju. Š. Zamolio bih ekselenciju i generala D'Arlea da nam pruže 
podršku u našem zadatku. Mi svoj zadatak vidimo u tome da zajedno s 
italijanskim trupama uspostavimo ovde red i na taj način zajednički radimo na 
postizanju pobede. N. Iz istog razloga je ekselencija učinila današnju posetu 
da bi izjavila da stoji potpuno na raspolaganju diviziji i da će je na sve moguće 
načine potpomoći. Š. Na tome se osobito srdačno zahvaljujem.</p>
<p>Poziv na ručak. N. Zahvaljuje se na njemu i prihvaća ga.</p>
<p>Ručak je protekao u najboljem sporazumevanju.</p>
<p>. . . [7]</p>
<p>1Snimak originala (pisanog na mašini) u AVTI, NAV-T-315, r. 64, s. 836—8.</p>
<p>2 Paride, komandant Sektora Skadar — Kosovo.</p>
<p>3Feđeriko, komandant pešadijske divizije „Pulje&quot;.</p>
<p>4 Vidi dok. br. 66.</p>
<p>5 O tome vidi dok. br. 64 i 70.</p>
<p>6 U originalu ova reč je napisana na italijanskom jeziku.</p>
<p>7 Potpis nečitak.</p>
<p>
<br>
<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_67.htm"><b>Prethodni dokument</b></a></TD>
<TD><a href="4_12_2_69.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
