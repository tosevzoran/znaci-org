<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_19.htm"><b>Prethodni dokument</b></a></TD>
<TD><a href="4_12_4_21.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ABVER-GRUPE K-DE JUGOISTOKA OD 23. JANUARA 
1944. O UGOVORU VOJNOUPRAVNOG KOMANDANTA JUGOISTOKA SA INSPEKTOROM ČETNIČKIH 
ODREDA DRAŽE MIHAILOVIĆA U SRBIJI O ZAJEDNIČKIM DEJSTVIMA PROTIV JEDINICA NOV 
I POJ1</strong></p>
<p align="center">STROGO POVERLJIVO</p>
<p align="center">Prepis</p>
<p align="center">Komandant Jugoistoka</p>
<p align="center">(K-da Gr. A »F«)</p>
<p align="center">Abver-grupa /AO Str. pov. br. 629/44.</p>
<p align="center">H. Qu, 23. 1. 44.</p>
<p>U nastavku dostavlja se prepis ugovora između vojno-upravnog komandanta 
Jugoistoka i inspektora četničkih odreda Draže Mihailovića, pukovnika Simića2, 
koji je sačinjen 17. 1.</p>
<p align="center">Prepis</p>
<p align="center">UGOVOR</p>
<p>Između vojnoupravnog komandanta Jugoistoka, kao najvišeg organa okupacionih 
snaga u Srbiji i predstavnika nemač-kog Rajha u odnosu na srpsku vladu, s jedne 
strane, i inspektora četničkih odreda Draže Mihailovića, pukovnika Jevrema 
Simića, s druge strane,</p>
<p>zaključuje se sledeći sporazum o oružanom primirju:</p>
<p>1.) Svrha sporazuma je zajedničko vođenje borbe protiv komunističkih 
partizana, u kom cilju će se sve jedinice DM-čet-nika potčinjene pukovniku 
Jevremu Sirniću uklopiti u borbu nemačkih i bugarskih oružanih snaga, kao i 
srpskih vladinih jedinica, protiv komunista.</p>
<p>Pri tome je predviđena izgradnja zajedničke obaveštajne službe kao i međusobno 
pružanje podrške.</p>
<p>2.) Ugovoreno područje obuhvata sledeće srezove: Umka, Vračar, Grocka, 
podunavski, Jasenica, Kosmaj, Mlade-novac, Oplenac, Orašac, kačerski, 
Kragujevac, gružanski, le-penički, Veliki Orašac, kolubarski II i proteže 
se, sem toga, prema zapadu do 5 km zapadno od železničke pruge Obreno-vac — 
G. Milanovac.</p>
<p>3.) Na ugovorenom području neće se za vreme trajanja sporazuma vršiti hapšenja 
i dejstva protiv pripadnika DM-pokre-ta ukoliko ne bi bile takve mere nužne 
zbog krivičnih dela pojedinih pripadnika.</p>
<p>4.) Pukovnik Simić potvrđuje da se na ugovorenom području unutar jedinica 
koje su njemu potčinjene ne nalaze pripadnici sila koje su u ratu sa Nemačkom, 
niti kao oficiri za vezu niti u bilo kojem drugom svojstvu.</p>
<p>Pukovnik Simić prihvata obavezu da će na ugovorenom području onemogućiti 
sve obaveštajne kanale koji bi mogli neprijateljima velikonemačke ili bugarske 
oružane sile da prikupljaju obaveštenja o nemačkim vojnim pokretima.</p>
<p>5.) Za vreme trajanja ugovora suzdržaće se DM-četnici svake neprijateljske 
delatnosti prema nemačkim, bugarskim i srpskim jedinicama i ustanovama 
policije, kao i protiv vojnih i civilnih upravnih organa. Regrutacija za 
jedinice srpske vlade neće se sprečavati, čak ni propagandom. Jednako će se 
prekinuti vršenje represalija i pretnji prema porodicama onih Srba koji su u 
službi srpske vlade ili okupacionog aparata kao vojnici, činovnici, nameštenici, 
radnici ili u bilo kojem drugom svojstvu.</p>
<p>6.) Ukoliko se na ugovornom području pojave jedinice DM sa kojima nije 
sklopljen ugovor o oružanom primirju, pukovnik Simić će te jedinice ili potčiniti 
sebi ili će se postarati da one napuste taj rejon. Za držanje pripadnika 
takvih jedinica, koje bi bilo protivno duhu ugovora, pukovnik Simić odgovara 
okupacionim vlastima. Niže starešine pukovnika Simića koje ovaj sporazum ne 
priznaju, treba da budu odstranjene sa ugovornog područja.</p>
<p>7.) Četnici DM obavezuju se da će se u ugovornom području isključivo angažovati 
u borbi protiv komunističkih partizana i time podupirati borbu snaga za održavanje 
poretka u Srbiji.</p>
<p>8.) Ukoliko četnici DM raspolažu sa podacima da pripadnici nemačkih, 
bugarskih ili srpskih jedinica ili ustanova ili pojedine osobe vrše komunističku 
delatnost ili se nalaze u vezi sa komunistima, u tom slučaju neće sami 
intervenisati i vršiti pravdu, već će dokazni materijal, a ako je opasnost 
neposredna, također i lica, izručiti nemačkim službenim ustanovama.</p>
<p>9.) O pojavi, poreklu i pravcu marševa komunističkih jedinica, njihovoj 
snazi i naoružanju na ugovornom području, četnici DM će najhitnije 
obavestiti najbližu ustanovu javnog poretka.</p>
Četnici DM će, ukoliko su njihove snage dovoljne, smesta prihvatiti borbu sa 
takvim jedinicama. Po potrebi, u tom cilju će ih se snabdeti municijom i 
sanitetskim materijalom.
<p>Ukoliko snage DM-četnika nisu dovoljne, pružiće im snage za održavanje 
poretka pomoć jedinicama, a po potrebi i teškim naoružanjem. Ranjeni DM-četnici 
zbrinjavaće se u nemačkim vojnim bolnicama.</p>
<p>10.) Za borbu protiv komunista, četnici DM stavljaju na raspolaganje snagama 
za održavanje poretka svoje podatke i svoju obaveštajnu službu.</p>
<p>U cilju obostrane izmene informacija, pri štabu pukovnika Simića formiraće 
se organ za vezu. Pored toga će na ugovornom području službeni organi 
okupacionih vlasti i vlade biti zaduženi da u duhu sporazuma sarađuju sa četnicima 
DM i da prenose informacije.</p>
<p>11.) Po međusobnom dogovoru četnici DM preuzimaju i dele odgovornost za 
obezbeđenje saobraćajnih uređaja i sredstava protiv napada, pljačke i sabotaže 
takođe i sa strane Angloamerikanaca i njihovih dejstava sa zemlje.</p>
<p>Četnici DM preuzimaju u okviru ugovornog područja posebnu odgovornost da će 
u uslovima pokretnog vođenja rata obezbeđivati sledeće saobraćajnice:</p>
<p>a) cestu Beograd — Ripanj — Topola — Kragujevac — Kraljevo,</p>
<p>b) železničku prugu Obrenovac — Laj kovač — G. Mila-novac, uključujući 
odvojak Lazarevac — Aranđelovac — Mladenovac,</p>
<p>c) železničku prugu Beograd — Mala Krsna — Velika Plana, sa odvojkom za 
Požarevac,</p>
<p>d) železničku prugu Beograd — Mladenovac — Lapovo. Zadržavanje i 
pretresanje vozova svih vrsta, takođe i na stanicama, smatraće se neovlaštenom 
intervencijom na želez-ničkom saobraćaju i zbog toga je zabranjeno.</p>
<p>12.) Zaključivanje ovog sporazuma treba držati u tajnosti. On stupa na 
snagu odmah po obostranom potpisivanju (17. 1.) i važi do 31. marta 1944. 
godine.</p>
<p align="center">Po ovlaštenju vojnoupravnog komandanta Jugoistoka</p>
<p align="center">potpisao vojvoda fon Vrede [Wrede]3 konjički kapetan</p>
<p align="center">Uprava za inostranstvo4</p>
<p align="center">Str. pov. br. 329/44</p>
<p align="center">STROGO POVERLJIVO</p>
<p align="center">O.U., 7.2. 1944.</p>
<p align="center">Prepisano:</p>
<p align="center">Inostranstvo I A, II A, I B</p>
<p align="center">Abver I,III</p>
<p align="center">WFST5</p>
<p align="center">Fr H West6</p>
<p align="center">W P27 imaju</p>
<p align="center">S molbom na znanje</p>
<p align="center">I.A.8</p>
<p align="center">...9</p>
<p>1Snimak prepisa originala (pisanog na mašini) u AVII, NAV-T-77, r. 883, s. 
5632508—10.</p>
<p>2Jevrema</p>
<p>3Redakcija nije mogla da ustanovi njegovo ime.</p>
<p>4To je bio organ neposredno potčinjen Operativnom štabu Ver-mahta. Na čelu 
uprave nalazio se viceadmiral Leopold Birkner (Biirc-kner). Bliže o njegovim 
zadacima vidi fon Zigler, n. d., str. 143; Persi Ernst Šram, n. d., knj. IV2, 
str. 1776.</p>
<p>5Wehrmachtfuhrungsstab (Vermahtfirungsštab — Operativni štab Vermahta). 
Na čelu Štaba nalazio se general-pukovnik Alfred Jodl.</p>
<p>6Fremde Heere West (Fremde Here Vest — Strane armije — Zapad).</p>
<p>7Redakcija nije mogla da ustanovi koji je to odsek u Vermahtu.</p>
<p>8Im Auftrag (po ovlašćenju).</p>
<p>9Nečitak potpis.</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_19.htm"><b>Prethodni dokument</b></a></TD>
<TD><a href="4_12_4_21.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
