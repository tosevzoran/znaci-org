<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_178.htm"><b>Prethodni dokument</b></a></TD>
<TD><a href="4_14_4_180.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>RELACIJA ŠTABA JUŽNOMORAVSKE GRUPE KORPUSA OD 15. 
MARTA 1945. O BORBAMA PROTIV NOVJ 2. MARTA 1945. DOSTAVLJENO NAČELNIKU ŠTABA 
VRHOVNE KOMANDE1</strong></p>
<p align="center">[grb]</p>
<p align="center">ŠTAB JUŽNOMAVSKE GRUPE KORPUSA JUGOSLOVENSKE VOJSKE U OTADŽBINI</p>
<p align="center">GORSKI STAB 110</p>
<p align="center">Str. Pov. br. 88</p>
<p align="center">15. III. 1945. g.</p>
<p align="center">POLOŽAJ</p>
<p align="center">Relacije Juž. morav. korpusa za Arhivu2</p>
<p align="center">Relacija za 2 mart.</p>
<p align="center">NAČELNIKU ŠTABA VRHOVNE KOMANDE JUGOSLOVENSKE VOJSKE U OTADŽBINI.—</p>
<p>Dostavlja se relacija za borbe Južno Moravskog korpusa na dan 2. marta 1945. 
godine, usledile zapovešću Vrhovne komande O. Br. 263 od 1. marta 1945 god.3</p>
<p>Vrhovna komanda zapovešću svojom O. Br. 263 od 1. marta 1945 godine, 
naredila je, ofanzivu na 23. partizansku diviziju.4</p>
<p>Ovom zapovešću naređen je opšti napad svih naših snaga za 2. mart u 6 časova 
izjutra, sa težištem na našem op-štem levom krilu, a sa ciljem da se ovoga 
dana ovlada linijom Vis (694) — Sjedi Krš (663) — Glavica (622) — k. 633 
— zas. Sehratlije — k. 555 — Monj i Vrlanjevac. Naš zadatak je da ojačanom 
1. rogatičkom brigadom i 2 čete Cerskog korpusa ovladamo krajnjim ciljem: Vis 
(694) i Sijedi Krš (633).</p>
<p>Za postignuće ovoga izdao sam svoju zapovest O. Br. 70 u kojoj sam naredao 
svojim snagama sledeće:</p>
<p>DESNA KOLONA: Kozjačka brigada 2 marta tek. godine, u 6 časova da napadne 
partizane pravcem: Brezići—Vis (521) koga da obuhvati jače desnim krilom, 
Piskavica—Javor k. 659 — Vis k. 634 — Sjeda. Krš k. 663 sa ciljem da 
zauzme Sjedi Krš. Levo će biti potpomognuta Srednjom kolonom pri zauzimanju 
Visa k. 694 i Sjedog Krša a desno da održava vezu sa 4. Crnogorskim pukom koji 
napada Dreno-vu k. 584 i dalje.</p>
<p>SREDNJA KOLONA: Jablanička i Vlasinska brigada ojačane sa 2 teška 
mitraljeza i 1 bacačem, 2 marta t. g. u 6 časova napada pravcem: Colin Koš 
— zaseok Todorovići — Vis k. 521 (obuhvatajući Vis levim krilom jače), 
zatim napada obuhva-taijuoi levim krilom a Piskavicu k. 535, a po njihovom ovla-đivanju 
zajedno sa desnom kolonom nastavlja napad na Vis k. 694 i Sijedi Krš. Pri 
zauzimanju Sijedog Krša biće potpomognuta i levorn kolonom po zauzimanju 
Studenca.</p>
<p>LEVA KOLONA: Južoo-Moravska brigada ojačana sa 1. Rogatičkom brigadom i 2 
čete Cerskog korpusa 2 marta t. g. u 6 časova napada pravcem: Spletena lipa k. 
651 — Kovačeva kosa — Klanac — Mramorje — Studenac k. 560 — Sijedi Krš. 
Desno u vezi sa srednjom kolonom a levo sa snagama pukovnika Ljube Jovanovića, 
koji napada preko Mra-morja i Osoja na Oštrikovac (Glavica) k. 622.</p>
<p>Zapovešću Vrhovne komande napomenuto je da levo od nas napada Cerski korpus 
sa Timočkom grupom, zatim Kosovci — Avalci i garda zaključno sa Monjem i 
Vranijevcem.</p>
<p>U rezervu zadržao sam štabni bataljon i 2 bataljon Ju-žno-Moravske 
brigade.</p>
<p>SITUACIJA: Situacija pred napad bila je sledeća: Partizani na položajima 
Osoje—Klanac zas. Citluk—Piskavica—Vis k. 521. — Drenova k. 584. Jačina 
partizana prema docnije prikupljenim podacima od zarobljenih 3 bataljona svaki 
jačine od po 500 boraca i to: 2 bataljona na položaju i 1 bataljon u rezervi. 
Obzirom da su duže vreme ostali na ovome položaju, partizani su ga utvrdiM i 
prema iskazu odbeglih meštana bili se popunili sa municijom. Naše jedinice, već 
preko 40 dana stalno na položaju na mrazu i snegu iznurene gladne u borbama i 
sa municijom nepopunjene, drže položaj: Brezici—Čolin koš—Spletena 
Lipa—Mramorje—Kovačeva kosa.</p>
<p>RAD: U određeno vreme za napad krenule su samo leva i srednja kolona, desna 
kolona zbog toga što Crnogorci i ako odmorni nisu hteli uopšte u napad da 
krenu, zadocnila je.</p>
<p>LEVA KOLONA: U određeno vreme za napad krenule su sve jedinice ove kolone u 
9.30 časova zauzima se zas.</p>
<p>Čitluk, odakle Rogatičani produžavaju napad u bok neprijatelja na Klancu. 
Pod pritiskom Južno-Moravaca i obuhvatom Rogatričana pada i Klanac u 10.30 časova 
a partizani se povlače ka Studencu. Sa Klanca Južno-Moravska brigada bez 2. 
bataljona obuhvatno napada Studenac i na juriš zajedno sa 1. bataljonom 
Trebavskog korpusa zauzima Studenac u 11 časova. Rogatička brigada zadržava 
se ovde u rezervu komandanta operacija na Klancu. U 12.30 časova Južno-Moravska 
brigada produžava napad, potiskuje pred sobom partizane i zajedno sa jednom četom 
Mlavskog korpusa zauzima zas. Topalovići. Na ovoj visini se zadržava očekujući 
ishod napada srednje i desne kolone. Oko 17 časova srednja kolona zauzima 
Piskavicu te Južno-Moravska brigada računajući da će i srednja i desna 
kolona produžiti napad, potiskuje i dalje partizane ka Samunici. Pošto se 
srednja kolona zadržala na Piskavici zbog nastupajućeg mraka Južno-Moravska 
brigada ojačana 1 četom Mlavskog korpusa obustavlja dalji napad i ispravlja 
svoj i suviše istaknut položaj, povratkom u zas. Topalovići, gde se smešta 
za prenoćište i poseda položaj za odbranu. Oko 23 časa partizani napadaju 
silovito Piskavicu i zauzimaju je. Srednja kolona se povlači na polazne položaje. 
U 23.30 časova partizani napadaju i zas. Topalovići. Položaj Južno Moravske 
brigade istaknut je i suviše, bokovi potpuno izloženi, [pritisak partizana 
veliki, ite se i ova brigada povlači na desno krilo Mlavskog korpusa i poseda 
položaj Čitluk—Studenac u istoj visini sa Mlavskim, Va-Ijevskim i Timočkim 
korpusom. Na ovom položaju dalje partizansko nadiranje je zaustavljeno.</p>
<p>SREDNJA KOLONA: U određeno vreme sve jedinice ove kolone krenule su u napad. 
Ova kolona je imala veoma težak zadatak, jer se sa svog polaznog položaja 
imala najpre strmo spuštati prema zas. Todorovići i Kostići, na kome de-lu je 
bila izložena dejstvu svih težih automata partizanskih. Kada pak pređe 
jarugu, imala je napadati partizane na vrlo strimim položajima ispred sebe. 
Ovaj položaj su partizani očajno branili. Na Piskavici i k. 521 partizani su 
imali veći broj ukopanih teških mitraljeza koji su neprestano vatrom, gotovo 
onemogućavali svako približavanje k njima. Koristeći maske i provlačeći se 
kroz retke kuće zas. Todorovića i Kostića, Vlasinci i Jablaničani spustili 
su se najpre u jarugu stalno tučeni od partizanskih automata i počeli su od 
jaruge da podilaze partizanima. Partizani upotrebljavaju u punoj meri lake bacače 
a automatska oružja samo bljuju vatru. Jablaničani i Vlasinci za ovih 40 dana 
stalnih borbi imali su, izgleda, najčešće sreću da se sa partizanima pogušaju 
prsa u prsa, zato i ovoga puta ne misle da stanu već se grčevito hvataju 
zauzetih padina partizanskih položaja i istina sporo, ali uporno napreduju. 
Pred samim položajem na oko 400 metara od partizana, ovi upotrebljavaju u 
tolikoj meri male bacače da kolona mora da stane i traži intervenciju 
pridodatih teških mitraljeza i bacača. Teški mitraljezi i bacač sa Čolina 
Koša spuštaju se do u samu jarugu posedaju pogodna mesta i sa ovoga skraćenog 
odstojanja uspevaju da velikim delom onemoguće rad partizanskih automata i bacača. 
Vlasind i Jablaničani ovo iskorišćavaju, pritrčavaju partizanskim položajima, 
obuhvataju ih, jurišaju i borbom prsa u prsa, upotrebljavajući puške u 
velikom broju slučajeva kao motke uspevaju da slome partizane i razbiju ih uz 
velike gubitke, izvestan broj zarobe i odbace ih sa ovog uporno branjenog položaja. 
U 17 časova pred ovim silovitim napadom kolona je zauzela Piskavicu. Jablaničani 
i Vlasinci odmah obeležavaju vatrom mesta dokle su stigli, hvataju vezu sa 
susedima, sređuju se i utvrđuju zauzeti položaj, jer im uskori pad mraka nalaže 
da na ovom položaju ostanu i očuvaju ga. U 23. časa partizani prikupljeni i 
pojačani rezervom od celog jednog svežeg bataljona, vrše protiv napad i sa 
jednom nesrazmemom masom od snaga branioca, ne gledajući na žrtve i uz potrošnju 
mnogo municije, a iskoristivši mrak za podilaženje, obuhvataju Vlasince i 
Jablaničane, upadaju u njihove rovove i ponavljajući borbu prsa u prsa uz gušanje 
i pesničenje, uspevaju da zbace Jablaničane i Vlasince sa položaja, koji već 
bez municije moraju da se vrate na svoje polazne položaje.</p>
<p>DESNA KOLONA: Ova kolona nije krenula u napad u naređeno vreme, zadržana ne 
polaskom Crnogoraca. Crnogorci su se izgovarali da ne kreću u napad jer nisu 
dobili nikakvu zapovest. Komandant desne kolone je upozorio komandanta 4 
Crnogorskog puka na zapovest Vrhovne komande ali ovo nije ničemu koristilo. Ja 
sam ga takođe svojim pismom preko komandanta desne kolone upozorio na zapovest 
Vrhovne komande i opomenuo da ću za sve izvestiti Vrhovnu komandu, ali ni ovo 
nije naišlo na razumevanje kod Crnogoraca u važnost ove zajedničke akcije. 
Kada sam uvideo da Crnogorci i ne zamišljaju da krenu naredio sam da desna 
kolona sama krene. Tačno u 10.30 časova Kozjačka brigada krenula je u napad 
bez obzira što Crnogorci ne kreću i polazi da zauzme makar i po cenu najvećih 
žrtava k. 521. Položaj k. 521 je vis sa strmim i većim delom kamenom obrušenim 
padinama. Brigada je krenula u napad sa bataljonima u ovom rasporedu: 1. i 3. 
bataljon imaju da se spuste neprimećeno sa Brezića u skipovačku reku i odatle 
privlačeći se i podilazeoi iznenada napadnu partizane i to: 1. bataljon u 
desni partizanski bok a 3. desni5 partizanski bok. 2. bataljon sa istini 
zadatkom napada frontalno. Zahvaljujući mutnom vremenu ćela brigada je uspela 
pored vrzina da se privuče partizanima do rovova na 50 metara a da na nju ne 
bude opaljen ni jedan metak. Najteže podilaženje imao je 1. bataljon jer su se 
vojnica kao koze imorali pentrati uz blokove stenjaka. Kada su bataljoni zauzela 
sve pogodne tačke za dolazak na juriš naređeno im je da se krene. Vojnici su 
tačno znali da su partizani ukopani, da ih ima dosta i da na tome delu ima 
veliki' broj automata zato je i zapovest za juriš na njih delovala tako da su 
se počeli zgledati i kolebati. U tome momentu pu-škomitraljezac kaplar 
Dragutin Stojmenović, izleće sam nap-red otvarajući rafalnu vatru iz svog puškomitraljeza 
iz ove neposredne blizine viče: »NAPRED BRACO-JURIŠ — ŽIVEO KRALJ ŽIVEO 
DRAŽA« naleće na partizane. Ostali vojnici povučeni od njega jurišaju 
bacaju se bombe i Kozjaci već skaču u partizanske rovove i hvataju žive 
partizane. Pešadiski narednik Stojča Pavlović i Sreten Stojmenović, hvataju 
živog i zdravog partizana aa kojim su se pre toga porvali dok mu je oružje 
oteto. Partizani iz pozadnjih delo-va položaja žilavo se odupiru i ne popuštaju. 
Kozjak trubač svira juriš a Kozjaci ponešeni početnim elanom produžavaju 
dalje. Hvata se posada jednog teškog ruskog mitraljeza zajedno sa oružjem. K. 
521 najposle pada. Partizani se povlače u pravcu Piskavice i Drenove, 1. 
bataljon ih goni prema Piskavici, 3. bataljon prema Drenovi a 2. odmah uređuje 
k. 521 za odbranu. To je bilo oko 17 časova. Nailazi magla i mrak se približava 
te se ova dva goneća bataijona vraćaju na k. 521 gde se brigada uređuje za 
odbranu hvata vezu sa suse-dom levo. a desni svoj bok osigurava samo svojom 
snagom jer je potpuno otvoren i nezaštićen. Oko 23 časa partizani napadaju 
Piskavicu na Jablaničane i Vlasince koji se pod velikim pritiskom povlače na 
svoje ranije položaje, čime Kozjacima sada ostaje i levi bok potpuno otvoren. 
Sačekati jutro ovde je bilo nemoguće, jer bi partizani svom snagom napali k. 
521 da zbace Kozjake a ovi bi imali da se povlače preko 2 kilometra brisanog 
prostora. Zbog ovoga i Kozjaci se vraćaju na polazni položaj a ostavlja samo 
jednu zaštitnicu na k. 521 koju partizani u zoru napadaju te se i ona u sastav 
brigade povlači. U borbama ovog napornog i krvavog dana naročito su se istakli 
hrabrošću sledeći: Jablanička brigada: kapetan II klase Ilija Nikolić, 
potporučnik Krsta Bulatović, podnared-nici: Milutin Rajičević, Radomir Čanović, 
Dobrosav Ivović, Rade Bulatović i kaplar Trajko Danković. Vlasinska brigada: 
narednici: Uroš Đ. Mladenović, Radomir Jović, Milivoje M. Stojiljković, 
podnarednici: Dobrivoje Atanasijević, Radivoje M. Đokić, kaplari: Dragutin J. 
Cvetković, Stojan Milenko-vić, Svetislav V. Marković, Gligorije Veličković, 
redovi: Dobrivoje S. Vučić, Nikola S. Jović, Milivoje Marinković, Aleksandar 
Mitrović, Stojadin Stojanović, Todor Stojković, Ko-zjačka brigada: narednici 
Borivoje A. Srbinović, Stojče S. Pa-vlović i Milorad Kitanović, kaplari: 
Sreten R. Stojmenović, Radomir S. Trajković, Sreten M. Denić, Milorad J. 
Petrović, Petar J. Milanović, Dragutin S. Stojmenović, Ljubomir J. Đorđević 
i Blagoje A. Stanković, redovi: Milorad P. Mi-lošević, Stanimir L. Nedeljković, 
Vladimir V. Veličković, Lju-bomir J. Pavlović i Jovan M. Tašković. Južno-Moravska 
bri gada: konjički narednik Drago Nicović, vodnik Vladimir Vi-dić, i redova: 
Ivan Sočava, Božidar Đorđević, Cedomir Stanković, Đakom Mitić, Vlajko 
Miljkovlć, Ljubomir Jović, Slav-ko Stanić, narednik Tihomir Ristić, i 
podnarednik Radovan Spasić. Stabni bataljon: artileriski potporučnik Milorad 
Zdrav-ković podnarednik Dragoljub Z. Antić, kaplar Mladen P. Mladenović i 
redovi: Sava M. Kostić i Nikola D. Ćirić.</p>
<p>Sopstveni gubici: Poginuli: iz Južno Moravske brigade redov 2. čete 1. 
bataljona Petar Petrović i iz Vlasinske redov Sreten S. Petrović, ranjeni: Iz 
Južno-Moravske brigade: vodnik Vladimir Vidić i redov Vladimir Đorđević. Iz 
Vlasinske kaplar Svetislav Miljković.</p>
<p>ZAPLENJENO JE: 1 teški ruski mitraljez, sa 1000 metaka, 1 mitraljez, 10 pušaka 
sa 1200 metaka.</p>
<p>Zarobljeno je: 5 partizana a na položaju je izbrojano 14 mrtvih partizana.</p>
<p align="center">Prednja relacija dostavlja se s molbom na nadležnost.</p>
<p align="center">Komandant, potpukovnik</p>
<p align="center"><strong>Mlađ. Mladenović</strong></p>
<p align="center">M.P.6</p>
<p>1&nbsp; Original (pisan na mašini, ćirilicom) u Arhivu VII, Ča, k. 100, 
reg. br. 8/4 (S-V-16921).</p>
<p>2&nbsp; Dopisano mastilom.</p>
<p>3&nbsp; Vidi dok. br. 158.</p>
<p>4&nbsp; O rasporedu 23. divizije JA vidi Zbornik NOR-a, tom IV, knj. 34, dok. 
br. 7 (str. 44), tom XI, knj. 2, dok. br. 4 i 14.</p>
<p>5 Omaška, treba: levi.</p>
<p>6 Okrugli pečat: »Štab Južno-moravske grupe korpusa — jugoslo-venske 
vojske u otadžbini — Gorski štab 110«.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_178.htm"><b>Prethodni dokument</b></a></TD>
<TD><a href="4_14_4_180.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
