<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_185.htm"><b>Prethodni dokument</b></a></TD>
<TD><a href="4_14_4_187.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDE ZAPADNE BOSNE OD 31. MARTA 1945. NAČELNIKU 
ŠTABA VRHOVNE KOMANDE POVODOM PROTIVREČNIH NAREĐENJA O DALJIM DEJSTVIMA ČETNIČKIH 
JEDINICA1</strong></p>
<p align="center">KOMANDA ZAPADNE BOSNE</p>
<p align="center">Pov. Br. 166.</p>
<p align="center">31 marta 1945. god</p>
<p align="center">Položaj</p>
<p align="center">NAČELNIKU ŠTABA VRHOVNE KOMANDE I GOSPODINUMINISTRU VOJSKE, 
MORNARICE I VAZDUHOPLOVSTVA.</p>
<p>Naređenjem Vrhovne Komande Pov.O.Br. 305 od 20 marta 1945. godine 
dostavljena su u glavnom uputstva za naš rad u sadanjoj situaciji.2 — U ovom 
uputstvu u glavnom se predviđa organizacija što jače gerile na celoj 
teritoriji Bosne, kao i formiranje pokretnih jedinica. U istome se pored 
prednjeg kaže: da se Zapadna Bosna ne povede za Komandom Crne Gore i Komandom 
Hercegovine u svome radu, nego da se Šumadij-ske i Bosanske snage sjedine i 
zajednički bore do konačne pobede. — Iz ovoga smo zaključili, da odnosi 
između komanda pojedinih pokrajina i Vrhovne Komande nisu potpuno sređeni i da 
tu ima trzavica i razmimoilaženja,3 — što smo moral sa žaljenjem da 
konstatujemo. —</p>
<p>Nadalje se u istom naređenju — uputstvu naročito podvlači, da se 
uspostavi što čvršća i jača veza između ove komande i korpusa neposredno 
sa Vrhovnom Komandom. —</p>
<p>Međutim danas sam primio naređenje od Komandanta Istaknutog dela štaba 
Vrhovne Komande đeneralštabnog pukovnika gosp. Ostojića, u kome mi naređuje 
opštu mobilizaciju i koncentraciju snaga kod Bosansko Krajiškog i Srednje 
Bosanskog Korpusa u okolini Banja Luke na levoj i desnoj obali r. Vrbasa, koja 
da se završi do 3. aprila 1945. godine.4 — U ovome naređenju naročito naglašava, 
da sva veza sa Vrhovnom Komandom ima da ide isključivo preko njega t.j. 
posrednim putem. —</p>
<p>Kao što se vidi, ova naređenja i ako su izdata u kratkom vremenskom razmahu 
od svega 5 dana nisu u saglasnosti, a pukovnik g. Ostojić se kao 
predpostavljeni Komandant pojavljuje posle punih 8 meseci, za koje vreme od 
istog do danas nisam primio nikakvog naređenja ili uputstva za rad: a osam toga 
kreće se sa Crnogorskim jedinicama, koje neuživaju kako izgleda poverenje 
Vrhovne Komande. — Ovakvim radom dovedeni smo u jednu vrlo nejasnu i nezgodnu 
situaciju. — Kakav stav da zauzmemo prema Komanda Istaknutog dela Vrhovne 
Komande, a u toliko pre, što sam ja u svome ranijem izveštaju naglasio, da 
priznajem samo i jedino Vrhovnu Komandu. —</p>
<p>Na osnovu svega napred izloženoga, a da bismo bili na čisto da li su naređenja 
pukovnika g. Ostojića u saglasnosti i sa znanjem Vrhovne Komande, molim da se 
ovoj Komandi dostavi objašnjenje u sledećem:</p>
<p>1.) Kakvi su odnosi između Vrhovne Komande i pukovnika g. Ostojića, kao i u 
kakvoj se ulozi u ovim krajevima pojavljuje pukovnik g. Ostojić?</p>
<p>2.) Da li pukovnik g. Ostojić kreće Crnogorske trupe po odobrenju i 
saglasnosti Vrhovne Komande?</p>
<p>3.) U koliko pukovnik g. Ostojić ne radi u saglasnosti sa Vrhovnom Komandom, 
kakav stav da zauzmemo kako prema njemu lično tako i prema jedinicama koje isti 
vodi?</p>
<p>4.) Da nam se u potpunosti objasne odnosi između komanda, te kako nebi 
dolazilo do eventualnih nesuglasica, pa možda i vrlo hrđavih posledica?. —</p>
<p>Ovo hitno objašnjenje molimo zato, što imamo utisak, da je između 
Srbijanaca sa jedne strane, Crnogoraca i Hercegovaca sa druge strane došlo do 
jačih nesuglasica i razmimoila-ženja.5 —</p>
<p>Napominjem, da mi Srbi iz Zapadne Bosne ne odstupamo ni za dlaku od našega 
do sadanjeg stava, verni NJ.V. Kralju i našoj Vrhovnoj Komandi d u tome ćemo 
istra jati do kraja, ali tražimo i molimo da se izvrše ispravke postojećih 
nepravilnosti, koje mnogo koče pravilan život i rad naše Ju-goslovensk Vojske 
u Otadžbini. — O čemu ću izneta u posebnom izveštaju.</p>
<p align="center">S verom u Boga za Kralja i Otadžbinu!</p>
<p align="center">Draža nas vodi ka Veličini i Slobodi!</p>
<p align="center">Komandant, Pukovnik;</p>
<p align="center"><strong>Vranješević</strong></p>
<p>1&nbsp; Original (pisan na mašini, ćirilicom) u Arhivu VII, Ča, k. 206, 
reg. br. 11/3 (BH-V-9889).</p>
<p>2&nbsp; Nije pronađeno to uputstvo.</p>
<p>3&nbsp; Vidi dok. br. 181.</p>
<p>4&nbsp; Reč je o naređenju komandanta IDŠVK od 25. marta 1945, koje je 
Komanda zapadne Bosne u celini prenela u svom naređenju od 31. marta 1945. potčinjenim 
jedinicama za izvršenje mobilizacije (Arhiv VII, Ča, k. 206, reg. br. 10/3).</p>
<p>5 Vidi odgovor Draže Mihailovića, dok. br. 191.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_185.htm"><b>Prethodni dokument</b></a></TD>
<TD><a href="4_14_4_187.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
