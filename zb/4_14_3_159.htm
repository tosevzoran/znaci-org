<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_158.htm"><b>Prethodni dokument</b></a></TD>
<TD><a href="4_14_3_160.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA ZAKMURSKOG BATALJONA OD 21. MAJA 
1944. KOMANDANTU DRINSKOG KORPUSA O BORBAMA ČETNIKA I NEMACA PROTIV NOVJ KOD 
GRANDIĆA I MALUŠE1</strong></p>
<p>ŠTAB III. ZAKM.2 BATALJON&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Broj Sl.</p>
<p>21-V 1944. godine&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;...</p>
<p>Položaj</p>
<p align="center">KOMANDANTU DRINSKOG KORPUSA FOČA</p>
<p>Dostavlja Vam se izveštaj o vođenoj borbi sa partizanima. Dana 20 - V 1944 
god. kada sam dobio naređenje da mobilišem ostatak II. bataljona istoga dana 
sašao sam na Brod izvestila me žand. patrola da su partizani stigli u Tr-bušče.3 
Odmah sam se vratio u selo Prijedražje i zauzeo položaj prema Trbušču.</p>
<p>Partizani koji su ostupili iz Zakmura otvorio sam vatru i vratio ih uz reku 
Bjelavu za Grandiće. Odmah sam sa ljudstvom krenuo preko Maluše da napadnem 
partizane. Saznao sam da su drugi razbili 1 četu koja je sa njima vodila borbu 
i stigla u selo Vojnoviće.</p>
<p>Danas 21 - V o.m. krenuli su u pravcu Belena. Iste sam napao sa Maluše, a u 
isto vreme su ih dočekali i Nemci i na-neli smo im velike gubitke i povratili 
za Vrbnicu.4 U ovoj borbi bilo je mrtvih partizana 12, ranjenih veliki broj u 
koliko sam do sada saznao, zarobljenih 7. —</p>
<p>Nemci su krenuli u pravcu Vrbnice i sada se vodi žestoka borba. Ja sam ostao 
da preberem šumu sa ljudstvom, jer ima partizana koji su se krili po šumi 
posle borbe. Sa 1 četom nemam veze, nisam mogao uhvatiti.</p>
<p>Zarobljeno je i oružja, kasnije ću Vam dostaviti izveštaj. Ostao sam bez i 
jednog metka pošto sam čitav dan vodio borbu, molim Vas da mi pošaljete 
municije ako imate.</p>
<p>Sa ovim aktom sprovodim Vam 3 partizana i 1 partizanku i to:</p>
<p>1. Lukić Nedo, sreza Doboj, koji se predao sa puško-mitraljezom.</p>
<p>2&nbsp; &nbsp;Bobić Slavko, srez Derventa, predao se bez oružja.</p>
<p>3&nbsp; Ostojić Savo, sreza Zemun, zarobljen i</p>
<p>4&nbsp; &nbsp;Kozomora Milka sreza Cazin, bolničarka, zarobljena bez oružja 
—. —</p>
<p>S.V.U.B.Z.K. i Ot.5</p>
<p>21-V 1944. god. u 22 č. Komandant III Zakm. bat</p>
<p>Vukan Jojić</p>
<p>&nbsp;</p>
<p>1&nbsp; Original (pisan mastilom, ćirilicom) u Arhivu VII, Ca, k. 167, reg. 
br. 5/1 (BH-V-980).</p>
<p>2&nbsp; Zakmurski bataljon je bio u sastavu Fočanske brigade.</p>
<p>3&nbsp; i 4 U Trbušče je, 20. maja, stigla 2. krajiška brigada 17. 
divizije NOVJ. Posle podne, s pravca Foče i Miljevine, brigadu su napali četnici, 
ustaše i delovi nemačke SS divizije »Princ Eugen« 369. legionarske divizije. 
U žestokim borbama brigada je uspela da zadrži posednute položaje. I 21. maja 
neprijatelj je žestoko napadao položaje jedinica 17. divizije. Zbog 
pomanjkanja municije delovi 15. majevičke brigade povukli su se prema Vrbnici, 
gde su se posle nekoliko časova prikupili i 2. krajiška brigada i ostale 
jedinice. Odatle je preduzet nastupni marš u pravcu s. Izgori. Opširnije o tim 
borbama i obostranim gubicima vidi tom IV, knj. 25 dok. br. 114.</p>
<p>5 S verom u boga za kralja i otadžbinu.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_158.htm"><b>Prethodni dokument</b></a></TD>
<TD><a href="4_14_3_160.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
