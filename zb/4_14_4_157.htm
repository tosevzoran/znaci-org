<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_156.htm"><b>Prethodni dokument</b></a></TD>
<TD><a href="4_14_4_158.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PREDLOG ŠTABA POSAVSKO-KOLUBARSKE GRUPE KORPUSA OD 
27. FEBRUARA 1945. KOMANDANTU SRBIJE ZA PREBACIVANJE OSTATKA GRUPE U SRBIJU I 
ODGOVOR KOMANDANTA SRBIJE1</strong></p>
<p align="center">GORSKI ŠTAB BR. 707 STR. POV. BR. SLUŽB. 27 februara 1945 
POLOŽAJ</p>
<p align="center">Moli za odobrenje da se sa jedinicama prebaci u Srbiju. —</p>
<p align="center">KOMANDANTU SRBIJE JUGOSLOVENSKE VOJSKE U OTADŽBINI. —</p>
<p>Iz Srbije sam poveo grupu od 1.200 boraca.2 Tokom pokreta do danas otpalo 570 
ljudi (izginulih, ranjenih i dezertera). Od 730 boraca, kojih sad ima, odvojen 
je Valjevski korpus od 350 ljudi i samostalno dejstvuje. Odvojena je i posavska 
brigada i nalazi se na obezbeđenju drugog dela VK.3 Pre dva dana kapetan 
Topalović upućen je sa 40 ljudi u Srbiju.4 Na ovaj način u grupi je ostalo 
svega 220 ljudi, računajući u ovaj broj i komordžije i nesposobne starce.</p>
<p>Grupa, ovakva, kakva je, ne pretstavlja nikakvu borbenu jedinicu, a starešine 
i vojnici, po odvajanju i upućivanju u Srbiju dela Rudničkog korpusa, žele da 
i oni idu u Srbiju.</p>
<p>Iz svega gore izloženog smatram, da bi bilo korisnije da ovaj mali broj 
vojnika grupe prebacim u Srbiju, jer se nadam da ću više doprineti na opštoj 
stvari, radeći na teritoriji Srbije, nego ovde.</p>
<p>Molim Komandanta za dejstvo da se ovaj moj predlog usvojio i rešenje mi se 
dostavi što pre.</p>
<p align="center">Komandant, ppukovnik</p>
<p align="center"><strong>Vlad. Komarčević</strong></p>
<p align="center">M.P.5</p>
<p align="center">ŠTAB KOMANDE SRBIJE</p>
<p align="center">St. r. Pov. Br. SLUŽBENO</p>
<p align="center">7. marta 1945 godine</p>
<p align="center">Položaj</p>
<p align="center">KOMANDANTU KOLUBARSKE POSAVSKE GRUPE KORPUSA.</p>
<p>— Zasada se ne ukazuje potreba za upućivanjem pojedinih jedinica u Srbiju. 
Kada prilike budu dozvolile i pristupi se upućivanju jedinica u Srbiju, uzeće 
se u obzir i ovaj komandantov predlog.</p>
<p align="center">KOMANDANT</p>
<p align="center">diviziski đeneral,</p>
<p align="center"><strong>Miroslav J. Trifunović</strong></p>
<p align="center">M.P.6</p>
<p>1&nbsp; Original (pisan na mašini, ćirilicom) u Arhivu VII, Ca, k. 61, reg. 
br. 11/3 (S-V-7796). Na poleđini originala je, na mašini, dopisano: »Komandantu 
Kolubarsko-posavske grupe korpusa — Položaj«.</p>
<p>2&nbsp; Vidi dok. br. 85.</p>
<p>3&nbsp; Vidi dok. br. 151.</p>
<p>4&nbsp; Vidi dok. br. 155.</p>
<p>5&nbsp; Okrugli pečat: »Komanda jugoslovenske vojske u otadžbini — 
Gorski štab br. 707« (Posavsko-kolubarska grupa korpusa; broj je dopisan 
mastilom).</p>
<p>6 Okrugli pečat »Komanda jugoslovenske vojske u otadžbini — Gorski štab 
la« (Komanda Srbije).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_156.htm"><b>Prethodni dokument</b></a></TD>
<TD><a href="4_14_4_158.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
