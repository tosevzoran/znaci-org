<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br>  

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_181.htm"><b>Prethodni dokument</b></a></TD>
<TD><a href="4_14_1_183.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 182</strong></p>
<p align="center"><strong>IZVEŠTAJ NAČELNIKA ŠTABA KOMANDE BOSANSKIH, LIČKO-DALMATINSKIH 
I HERCEGOVAČKIH VOJNOČET-NIČKIH ODREDA OD 23. OKTOBRA 1942. DRAŽI MIHAI-LOVIĆU 
O RAZGOVORU KOMANDANTA SA KOMANDANTOM ITALIJANSKOG 18. ARMIJSKOG KORPUSA1</strong></p>
<p>Gospodine Ministre,2</p>
<p>Moj komandant g. vojvoda Trifunović-Birčanin, čije se zdravlje iznenada 
pogoršalo do te mere, da se svakog časa može očekivati i najgore, u nemogućnosti 
da Vas obavesti o jednom važnom događaju koji se odigrao u toku 22 ov. 
me-seca, naredio mi je da ja to učinim.</p>
<p>Dozvolite mi stoga da odmah pređem na stvar.</p>
<p>Komandant ovdašnjeg XVIII italijanskog armiskog korpusa general g. Spigo, po 
naređenju pretpostavljenog mu komandanta armije generala g. Roate, posle depeše 
koju je g. vojvoda poslao generalu g Roati3 (a čiji Vam je prepis već 
dostavljen), zamolio je g. vojvodu da ga poseti, kako bi izgladili nastale 
incidente. Vojvoda, mada teško bolestan, prihvata taj poziv i odlazi na 
razgovor u italijansku komandu, bez znanja i odobrenja lekara, čime je naglo 
pogoršao stanje svog zdravlja. Komandant je bio doneo čvrstu odluku, da im 
otvoreno i u lice kaže sve što misli, što je, kako ćete videti iz priloženog 
opisa razgovora,4 i učinio. Uzdržao se ipak da prekine dosadašnju 
kolaboraciju pre, nego to Vi naredite, a da bi dobio u vremenu dok dobije Vaš 
odgovor, on je prividno i privremeno likvidirao zategnute odnose.</p>
<p>Protivno savetima lekara koji su naredili apsolutan mir i izolovanost, g. 
vojvoda je naredio da dođem, pa mi je ležeći, slabim glasom, tako da sam ga 
jedva razumeo, rekao: »Oba-vestite Gospodina Ministra o sastanku i zamolite ga 
u moje ime da mi objasni, da li da prekinem ili produžim kolaboraciju.«</p>
<p>Dostavljam u prilogu opis razgovora između g. vojvode i generala g. Spiga, 
kojem razgovoru sam imao čast da prisustvujem.</p>
<p>Molim Vas, Gospodine Ministre, da izvolite primiti izraze moje bezgranične 
odanosti.</p>
<p>S verom u boga za kralja i otadžbinu!</p>
<p>23 oktobra 1942. godine</p>
<p>SPLIT</p>
<p align="center">Đeneralštabni kapetan I klase</p>
<p align="center"><strong>Rad. St. Ivanišević</strong></p>
<p>1&nbsp; Original (pisan na mašini, ćirilicom) u Arhivu VII, Ča, k. 159, 
reg. br. 35/2 (H-X-43).</p>
<p>2&nbsp; Odnosi se na Dražu Mihailovića.</p>
<p>3&nbsp; Depeša je citirana u Birčaninovom izveštaju od 20. oktobra 1942 
(vidi dok. br. 180).</p>
<p>4 Overen prepis detaljnog opisa razgovora pod naslovom »O jednom razgovoru« 
(pisao kapetan Radovan Ivanišević) nalazi se u Arhivu VII, Ča, k. 159, reg. 
br. 36/2.
<br>
<CENTER></p>
<TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_181.htm"><b>Prethodni dokument</b></a></TD>
<TD><a href="4_14_1_183.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
