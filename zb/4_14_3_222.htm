<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_221.htm"><b>Prethodni dokument</b></a></TD>
<TD><a href="4_14_3_223.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA 3. BRIGADE »KOČIĆ« OD 16. 
JULA 1944. KOMANDANTU SREDNJOBOSANSKOG ČETNIČKOG KORPUSA O ODNOSU ČETNIKA 
PREMA NEMCIMA I USTAŠAMA1</strong></p>
<p>Komanda</p>
<p>III. brigade »-Kočić«2&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Broj Službeno.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>16 jula 1944 godine&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Trivunčić3</p>
<p>Položaj</p>
<p align="center">KOMANDANTU SRED. BOS. ČETNIČKOG KORPUSA</p>
<p align="center">Bratu Lazi Tešanoviću</p>
<p>G d e b u d e.—</p>
<p>Danas mi je došao iz Jajca brat Božić Mile4 i reče, da je zapovjednik 
njemačke pukovnije u Jajcu major sa kojim je Sergije5 razgovarao izjavio, da želi 
da brat Lazo Tešanović dođe u Mrkonjić radi razgovora povodom uređenja 
odnosa između četnika i Nemaca na sektoru korpusa pok. Drenovića6, pa Te 
molim ako možeš da dođeš i da javiš kada bi mogao doći.</p>
<p>Ja Te molim sa svoje strane ako Ti je ikako moguće da dođeš, jer i sada 
stvari stoje dosta dobro, jedino je zapelo što je neko rekao da je Vranješević7 
preuzeo korpus pok. Drenovića i oni ga traže, a Mile je rekao da mi nemamo 
nikakve veze sa Vranješevićem, jedino sam ja danas bio u njemačkoj komandi u 
Jezeru i rekao sam da je II i III. brigada i dalje u celini a da se je I 
odvojila zbog Toga što je Mišić8 se slizao sa ustašama i Mi s njime nismo 
hteli i on je sada sam. Ja sam im naveo razlog što su se utrkivali Hrvati da 
metnu svoju posadu na Han Kola i Bronzani Majdan i da su u tome zaveli Mišića.</p>
<p>Kod Nemaca je velika uzbuna povodom vijesti da je Vra-nješević unapređen u 
čin potpukovnika9, a njegov ađutant u čin majora.</p>
<p>Za sada toliko, a o ostalim novostima i događajima možete sve vidjeti kod 
komande zapadne Bosne, koju sam danas izvestio.</p>
<p>Sviju Vas bratski pozdravljam,</p>
<p>S Verom u Boga za Kralja i Otadžbinu!</p>
<p>Komandant, Trivunčić10</p>
<p>M. P.11</p>
<p>&nbsp;</p>
<p>1&nbsp; Original (pisan na mašini, latinicom) u Arhivu VII, Ča, k. 253, 
reg. br. 31/1 (BH-X-832).</p>
<p>2&nbsp; Brigada je iz sastava Bosanskokrajiškog četničkog korpusa.</p>
<p>3 Mitar. Bio je komandant 3. brigade »Kočić«. Jedno vreme posle smrti Uroša 
Drenovića, bio je komandant Bosanskokrajiškog četničkog korpusa. Reč je 
dopisana mastilom, ćirilicom.</p>
<p>4 Ađutant komandanta Bosanskokrajiškog četničkog korpusa i jedan od 
oficira za vezu sa Nemcima.</p>
<p>5 Živanović. Tada je bio načelnik Štaba Komande zapadne Bosne..</p>
<p>6 Uroš Drenović je poginuo 31. maja 1944.</p>
<p>7 Slavoljub, komandant zapadne Bosne.</p>
<p>8 Jovan.</p>
<p>9&nbsp; Unapređen je 1. aprila 1944.</p>
<p>10&nbsp; Mitar.</p>
<p>11&nbsp; Okrugli pečat: »Komanda Bos. kraj. četn. korpusa.«</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_221.htm"><b>Prethodni dokument</b></a></TD>
<TD><a href="4_14_3_223.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
