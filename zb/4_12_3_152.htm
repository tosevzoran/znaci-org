<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br>  

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_151.htm"><b>Prethodni dokument</b></a></TD>
<TD><a href="4_12_3_153.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE ŠTABA ZA PRIVREDU VRHOVNE KOMANDE VERMAHTA 
OD 15. OKTOBRA 1943. ZA REGULISANJE ORGANIZACIJE VOJNE PRIVREDE NA JUGOISTOKU[1]</strong></p>
<p align="center"><strong>Poverljivo!</strong></p>
<p align="center"><em>Prepis</em></p>
<p><em>Prilog 1</em></p>
<p>VRHOVNA KOMANDA VERMAHTA</p>
<p>W. Stb./Z/ l/I (1) Br. 5081/43. pov.</p>
<p>Berlin, 15. oktobar 1943.</p>
<p><em>Predmet:</em> Regulisanje organizacije vojne privrede na Jugoistoku</p>
<p>1. — Vojnoprivredni štab Jugoistoka preimenuje se u „Voj-noprivredni štab 
Jugoistok&quot; (skraćeno: Wwi Stb. Südost[2]). Njegovo područje se poklapa 
sa područjem vojnoupravnog komandanta Jugoistoka.</p>
<p>2.— Načelnik Vojnoprivrednog štaba Jugoistok potčinjen je u 
disciplinskom pogledu vojno upravnom komandantu Jugoistoka, a po ostalom 
njegovom načelniku štaba, dok stručne direktive prima od OKW/W. Stb.</p>
<p>3.— Zadatke koji se odnose na Srbiju izvršava Vojnoprivredni štab 
Jugoistok kao što je to i do sada bio slučaj. Za tu oblast je Štab po svim 
privrednim pitanjima upućen na stručne direktive „glavnog opunomoćenika za 
privredu u Srbiji&quot; kao rajhsmaršalovog opunomoćenika.</p>
<p>4.— Načelnik Vojnoprivrednog štaba Jugoistok ostaje istovremeno 
rukovodilac za privredu pri Komandi Grupe armija ,,F&quot; i kao takav on je 
savetnik i stručni referent Grupe armija za sva vojnoprivredna pitanja 
Vermahta.</p>
<p>5.— Privredna komanda u Atini preimenuje se u „Vojnoprivredni štab Grčke&quot; 
(skraćeno: Wwi Stb Griechenland) uz proširenje svih zadataka na celokupno 
područje Grčke. Snage ostaju iste.</p>
<p>Vojnoprivredni štab Grčke je u stručnom pogledu potčinjen Vojnoprivrednom 
štabu Jugoistok. Uklapanje Vojnoprivrednog štaba Grčke u Štab vojnog 
komandanta Grčke reguliše načelnik Vojnoprivrednog štaba Jugoistok.</p>
<p>6.— Privredna komanda Solun (Wwi. Kdo Saloniki)[3] u „Ispostavu 
Vojnoprivrednog štaba Grčke u Solunu&quot; (skraćeno: Aust Saloniki Wwi Stb 
Griechenland)[4] i potčinjava se Vojnoprivrednom štabu Grčke. Zadaci i snage 
ostaju iste.</p>
<p>7.— Oficir za vezu koji je angažovan pri Komandi korpusa na Peloponezu 
menja se odmah u „Ispostavu Vojnoprivrednog štaba Grčke na Peloponezu&quot; 
(skraćeno: Aust Peloponnes Wwi Stb Griechenland). Ona je potčinjena 
Vojnoprivrednom štabu Grčke. Ta ispostava treba da se uklapa u ratnu formaciju 
Vojnoprivrednog štaba Grčke.</p>
<p>8.— Nadleštvo „Privrednog rukovodioca Grupe armija &quot;E&quot; koje je 
formirano naređenjem OKW/W Stb Z l/I—Z l/II Br. 4361/43 pov. od 27. 9. 43.[5] 
treba da se odmah rasformira. Naređenje o personalu stići će posebno. Načelnik 
Vojnoprivrednog štaba Grčke preuzima zadatke rasformiranog nadleštva. On 
postaje istovremeno rukovodilac za privredu pri Komandi Grupe armija ,,E&quot; i 
kao takav savetnik i stručni referent Grupe armija po voj-noprivrednim 
pitanjima. On je u stručnom pogledu pot-činjen rukovodiocu za privredu pri 
Grupi armija ,,F&quot;. Njega na sastancima Grupe armija ,,E&quot; zastupa načelnik 
Ispostave u Solunu kao njegov oficir za vezu. 9. — Dok se ne izdaju nova službena 
uputstva, važe i dalje dosadašnja službena uputstva za načelnika 
Vojnoprivrednog štaba Jugoistok, WO6 Atina WO Solun, ukoliko ne odstupaju od 
ovog naređenja.</p>
<p align="center">Načelnik Vrhovne komande Vermahta</p>
<p align="center">I. A.</p>
<p align="center">pot. Rudelsdorf [Rudelsdorff]</p>
<p align="center">Tačnost overava:</p>
<p align="center">pot. Just</p>
<p align="center">potpukovnik</p>
<p align="center">Dostavljeno:</p>
<p align="center">pp[7]</p>
<p align="center">Na znanje:</p>
<p align="center">PP</p>
<p>1 Snimak prepisa dokumenta (pisanog na mašini) u AVII, NAV-T-77, r. 1300, s. 
201—2.</p>
<p>2 Wehrwirtschaftstab Südost</p>
<p>3 Wirtschaftkommando Saloniki (Solun)</p>
<p>4 Aussenstelle Saloniki (Solun) Wehrwirtschaftstab Griechenland (Grčka)</p>
<p>5 Tim dokumentom redakcija ne raspolaže.</p>
<p>6 Wirtschaftsof£izier</p>
<p>7 per procuration (prema spisku, naređenju ili planu).</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_151.htm"><b>Prethodni dokument</b></a></TD>
<TD><a href="4_12_3_153.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
