<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>

<body>
<p>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 
PRILOG I  
Dokumenti britanske i izbeglicke jugoslovenske vlade 1941. i 1942.  


<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_223.htm"><b>Prethodni dokument</b></a></TD>
<TD><a href="4_14_1_225.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 6</strong></p>
<p align="center"><strong>IZVOD IZ ZBIRKE TELEGRAMA PREDSEDNIŠTVA IZBE-GLIČKE 
JUGOSLOVENSKE VLADE POSLATIH DRAŽI MI-HAILOVIĆU OD 1. APRILA DO 17. AVGUSTA 
1942. GODINE1</strong></p>
<p align="center">TELEGRAMI UPUĆENI ĐENERALU DRA2I MIHAILOVIĆU</p>
<p align="center">V[ojni] K[abinet] Br. 1 od 1. aprila 1942.</p>
<p>Veza vaš telegram broj 126.2 Najhitnije javite brojeve svake od nemačkih 
divizija u Bugarskoj — Jovanović.</p>
<p align="center">V.K Br. 2 od 1. aprila 1942.</p>
<p>Ukazom V.K. broj 331 od 27. marta odlikovani ste Kara-đorđevom zvezdom sa 
mačevima III reda. Ukaz objavljen preko radia 27. u 17 (časova. U ime vlade 
najtoplije čestitam. — Jovanović.3</p>
<p align="center">V.K. Br. 8 od 2. aprila 1942.</p>
<p>Zbog toga što su se oduprli da izvrše naređenja Vrhovnog Komandanta Kralja 
i pokušali da izazovu bunt u vojsci,4 penzionisani po mome predlogu kao štetni 
po vojsku đenerali Ilić i Bora Mirković, pukovnik Žarko Popović, 
potpukovnik M. Dinić, majori Boško Stanojlović i Vuković. Njihova eventualna 
obaveštenja primati sa najvećom rezervom. Linija 27 marta nastavlja se pojačano 
i bez rezerve. Prijem depeše potvrditi imenom Pavlovićeve prijateljice iz 
Pariza — Jovanović.</p>
<p align="center">V.K. Br. 11 od 7. aprila 1942.</p>
<p>Ukazom Kraljevim odlikovani K.Z.M. IV reda sa mačevima potpukovnik Pavlović, 
majori Vasić, Mišić, Fregl, Dan-gić. Dostavite predlog za sve ostale 
oficire, podoficire i redove. Naznačite odlikovanje — Jovanović.</p>
<p align="center">V.K. Br. 12 od 7. aprila 1942.</p>
<p>Veza vaš 67. U činove podoficira unapređujte Vi sami. Za unapređenje 
oficira činite predlog. Dostavite predlog za unapređenje svih koji su se 
istakli svojom hrabrošću. — Jovanović.</p>
<p align="center">V.K. Br. 15 od 10. aprila 1942.</p>
<p>Jedan aktivni ustaški ministar rekao da se sprema napad ustaša i Nemaca na 
Vas. Nemci iz Srbije i Slavonije sa 2 oklopne divizije, ustaši sa severa i 
severozapada. Ako napad ne uspe upotrebiće se bojni otrov — Jovanović.</p>
<p align="center">V.K. Br. 16 od 10. aprila 1942.</p>
<p>Veza Vaš 95. Major Perić je naš organ u Carigradu. Radi odlično. Potpuno 
siguran. Hvatajte i sa njim vezu. Sarađujte najtešnje sa Englezima — 
Jovanović.</p>
<p align="center">V.K. Br. 22 od 26. aprila 1942.</p>
<p>Ne pristupajte bez naoružanja i goloruki većim akcijama zbog nesrazmere u 
žrtvama. Produžite organizovanje u celoj zemlji i čekajte otsudni čas. — 
Jovanović.</p>
<p align="center">V.K. Br. 24 od 13. maja 1942.</p>
<p>Veza Vaš 162. Činili smo i činimo sve preko Moskve da Vas partizani ne 
napadaju. Svi pokušaji bezuspešni. — Jovanović.</p>
<p align="center">V.K. Br. 27 od 15. maja 1942.</p>
<p>Veza Vaš 142. Šta znači šef trojke i slovo Z javite hitno. — Jovanović.</p>
<p align="center">V.K. Br. 31 od 4. juna 1942.</p>
<p>Englezi nas obaveštavaju: izveštaj majora Hudsona uticao je da je vlada 
Njegovog Veličanstva odlučila da pojača svoje napore kako bi Vam poslala svu 
moguću pomoć i tako pomogla da ujedinite zemlju. Njega smatraju kao zvaničnog 
britanskog oficira za vezu kod Vas na kome mestu on može igrati važnu ulogu i 
njegove savete treba iskoristiti u pogledu sastava telegrama kao i o šiframa za 
slanje telegrama.5 Mi želimo da Vam pošaljemo nov bežični aparat za 
neposrednu vezu sa Kairom. Izvestite Hudsona da je unapređen u čin majora i 
dobio odlikovanje D.S.O. — Jovanović.</p>
<p align="center">V.K. Br. 32 od 6. juna 1942.</p>
<p>Izvestite da li imate veze i sarađujete li sa Mačekovim organizacijama. — 
Jovanović.</p>
<p align="center">V.K. Br. 33 od 6. juna 1942.</p>
<p>Izvestite da li su Vaši odredi na Majevici. Traže preko Istanbula pomoć. 
— Jovanović.</p>
<p align="center">V.K. Br. 34 od 9. juna 1942.</p>
<p>Ovlašćeni ste da primate dinare u Jugoslaviji od građana patriota u zamenu 
za priznanice koje ćete vi izdavati sa garancijom jugoslovenske i britanske 
vlade da su te vlade uplatile ekvivalenat do 80.000 funti sterlinga u banci na 
ime zajmodavca što će njima nadoknaditi kada pokažu priznanicu. Vi ćete 
odrediti kurs za svaku pozajmicu ali ne manje od 600 dinara za 1 funtu. Kao 
dokaz da smo mi uplatili funte u banci na ime svakog zajmodavca neka svaki ovaj 
vama da tajnu reč koju ćemo mi objaviti preko londonskog radia. Za svaki 
ova-jkav zajam vi ćete nam javiti ime zajmodavca, sumu zajma u dinarima, kurs i 
tajnu reč koju ćemo objaviti. Čim mi dobijemo tajna reč Vi možete da izdate 
priznanicu i primite dinare. Ako je ovaj plan pogodan može da se nastavi i kada 
se pređe suma od 80.000 funti sterlinga — Jovanović.</p>
<p align="center">V.K Br. 35 od 11. juna 1942.</p>
<p>Posle objektivne procene opšte situacije Nj. V. Kralj ukazom V.K. Br. 661 od 
10. juna resio je da se Vaš Štab pretvori u Vrhovnu komandu jugoslovenske 
vojske, a Ukazom. V.K. Br. 662 od istog dana naimenovao Vas je za Načelnika Štaba. 
Dosadašnja Vrhovna komanda pretvorena u Komandu jugoslovenskih trupa. Štab 
formirajte svojim naređenjem. Akta potpisujte po zapovesti Vrhovnog Komandanta. 
Javite ima li kakvih smetnji da ovo objavimo i preko radia našem narodu — 
Jovanović.</p>
<p align="center">V.K. Br. 36 od 15. juna 1942.</p>
<p>Imamo mogućnosti da Vašim organima dostavimo novac u Ljubljanu i Split. 
Izvestite kome i koliko treba poslati — Jovanović.</p>
<p align="center">V.K. Br. 39 od 15. juna 1942.</p>
<p>Kraljevim ukazom 691 od 15. juna postavljeni: za komandanta jugoslovenskih 
trupa na Bliskom Istoku pukovnik Rakić, za pomoćnika potpukovnik Lozić, načelnik 
Operativnog odeljenja Baletić, Obaveštajnog Gligorijević. Početak dej-stva 
komande 1. jula koga dana prestaje dejstvovati dosadanja Vrhovna komanda u Kairu 
— Jovanović.</p>
<p align="center">V.K. Br. 40 od 15. juna 1942.</p>
<p>Dostavite predlog za naimenovanje u Štabu Vrhovne komande. Izvestite da li 
se ova naimenovanja mogu objaviti našem narodu preko radia — Jovanović.</p>
<p align="center">V.K Br. 46 od 16. juna 1942.</p>
<p>Kraljevim ukazom V.K. 709 od 17. juna za pokazanu i osvedočenu komandantsku 
i ličnu hrabrost i izvanredne zasluge za naš narod i našu Otadžbinu u ratu 
protiv neprijatelja u okupiranoj Jugoslaviji, unapređeni ste u čin armijskog 
đe-nerala. U ime vlade i vojske van Otadžbine najsrdačnije čestitam ovo 
zasluženo priznanje. Ovo će se objaviti preko radia na Vidovdan — Jovanović.</p>
<p align="center">V.K. Br. od 15. jula 1942.</p>
<p>Nameran sam da predložim majora Vasića6 za čin potpukovnika. Dostavite 
svoje mišljenje i ostale predloge za unapređenje sa napomenom da li da se 
objave — Jovanović.</p>
<p align="center">V.K Br. 56 od 15. jula 1942.</p>
<p>Veza Vaš 265. Koju oblast drži Protić, nejasna šifra. Imate li sličnu 
organizaciju u Hrvatskoj i Slovenačkoj. Imate li veze sa hrvatskom vojskom — 
Jovanović.</p>
<p align="center">V.K. Br. 58 od 15. jula 1942.</p>
<p>Veza Vaš telegram bez broja koji se odnosi na Lazare-vića, Stojkovića, 
Popovića. Šta poručuje šef trojki nejasno. Javite šta znači slovo Z — 
Jovanović.</p>
<p align="center">V.K. Br. 59 od 20 jula 1942.</p>
<p>Da li rezervni poručnik Rapotec7 koji po drugi put izlazi iz zemlje preko 
Istambula ima veze sa vama i nosi li vaše poruke. Oskudevate li u novcu — 
Jovanović.</p>
<p align="center">V.K. Br. 63 od 20. jula 1942.</p>
<p>Veza Vaš 286.8 Preko radia na albanskom jeziku vršimo propagandu. Perić u 
Istambulu radi sa albanskim oficirima i utiče da saradnja bude tešnja. Pojačaćemo 
na albanskom propagandu — Jovanović.</p>
<p align="center">V.K. Br. 65 od 20. jula 1942.</p>
<p>Da li ste Vi poslali kurira u Carigrad sa porukama vladi preko Tupanjanina9 
— Jovanović.</p>
<p align="center">V.K. Br. 66 od 20. jula 1942.</p>
<p>Veza Vaš 284. Brojno stanje snaga van Otadžbine, uračunato i zavedeno 
ljudstvo. Vojska: oficira sa lekarima i vojnim činovnicima 87, podoficira sa 
majstorima 108, kaplara i redova 591. Vazduhoplovstva: oficira sa vojnim činovnicima 
164, podoficira sa majstorima 123, kaplara i redova 100. Mornarica: oficira sa 
lekarima i vojnim činovnicima 25, podoficira 68, kaplara i m'ornara 73. Svi 
napori da se prikupe dobrovoljci bezuspešni. Činimo sve i u Americi. Nema 
izgleda za formiranje novih jedinica. Činimo sve da se dobiju bombarderi, jedna 
podmornica i Gardiski bataljon savremeno naoruža — Jova-nović.</p>
<p align="center">V.K. Br. 68 od 23. jula 1942.</p>
<p>List švedske komunističke stranke u Stokholmu piše članak: đeneral 
Mihailović izdao partizane. Kažu da 75 lica Crne Gore potpisalo proglas gde 
tvrde da vodite oružanu borbu protiv naroda i da Vas neprijatelj pomaže.10 Među 
potpisnicima Marko Vujačić, Sima Milošević i Dragoljub Jo-vanović. Budite 
oprezni sa komunistima i ne puštaje ih do Vas — Jovanović.</p>
<p align="center">V.K. Br. 72 od 1. avgusta 1942.</p>
<p>Veza Vaši telegrami 315 i 316. Zasada su svi aranžmani u pogledu šifara 
potpuno u nadležnosti Engleza i u njihovim rukama. Zato su poslali svoje 
brojeve 8 i 9 Hadsonu. Po ovom aranžmanu imaćete svoju sopstvenu šifru. 
Englezi su pokušali da uvedu šifru Sila sa Vama. Ali nešto nije u redu i Vaše 
telegrame u Sili Englezi nisu mogli dešifrovati. Englezi mole da potpuno 
izbacite iz upotrebe staru šifru Resta jer je sasvim nesigurna. Upotrebljavajte 
isključivo šifru koja je uređena telegramom 8 sa Hadsonom a odbacite sve 
ostale — Jovanović.</p>
<p align="center">V.K. Br. 75 od 6. avgusta 1942.</p>
<p>Veza Vaš 264 i 265.11 Odobravam i pohvaljujem Vaš rad kao i rad svih Vaših 
saradnika za dobro našeg naroda i vaskrs naše Otadžbine. Sprovedite sličnu 
organizaciju u svima krajevima Jugoslavije. Vrhovni Komandant Petar. — 
Jovanović.</p>
<p align="center">V.K. Br. 78 od 15. avgusta 1942.</p>
<p>Veza naš 68. Lozovski, pomoćnik Ministra in. poslova, predao poslaniku u 
Moskvi pro memoria u kojoj se tvrdi: da sarađujete sa Nedićem, Talijanima, čak 
i ustašima. U odgovoru vlade navodimo: vaše stalne napore za saradnju, vaše 
demantije, vojne emisije, napore vlade u Londonu i Moskvi po Vašim stalnim traženjima, 
lišavanje činova Nedićevih saradnika i žigosanje izdajnika, lišavanje čina 
600 oficira Pavelićeve vojske, teror komunista nad narodom, narod ih sam uništio.</p>
<p>Činimo sve kao i Vi tamo da dođe do saradnje sa partizanima u Jugoslaviji 
— Jovanović.</p>
<p align="center">V.K. Br. 79 od 15. avgusta 1942.</p>
<p>Veza Vaš 326 i 363. U ekipi bili kapetan Naumović,12 poručnik Vemić13 i 
kaplar Parol. Molili smo Engleze da se ni jedna engleska ekipa u Jugoslaviju ne 
ubacuje bez Vašeg znanja. Bakiću naređeno da naše ekipe ubacuju sa Vašim 
znanjem i pošto Vi odredite mesto — Jovanović.</p>
<p align="center">V.K. Br. 84 od 17. avgusta 1942.</p>
<p>Veza Vaš 376. Dr. Miloš Sekulić koji izišao 8. septembra doneo Vašu šifru, 
politički program koji ste Vi usvojili, poruke Vladi. Tvrdi da je on dao plan 
za organizaciju pripadnika zemljoradničke stranke po selima, da je skupljao 
novac i lično Vama na Suvoboru predao, da je 5 i po meseci kuririma održavao 
vezu sa Vama. Pretstavlja se sada u štampi kao Vaš delegat kod Vlade. Javite 
je li ovo tačno — Jovanović.</p>
<p>1&nbsp; &nbsp;Prepis originala (pisan na mašini, latinicom) u Arhivu VII, 
AEV, k. 175, reg, br. 2/5. Prepis je sačinjen u Predsedništvu vlade Kraljevine 
Jugoslavije na osnovu originalnih knjiga poslatih telegrama br. 1—5, koje su 
takođe sačuvane i nalaze se u Arhivu VII, Ča, k. 281, reg. br. 7/1, 8/1, 9/1, 
10/1 i 11/1. Redakcija objavljuje izvod iz prepisa radi bolje preglednosti i uštede 
u prostoru, s obzirom da svaka depeša u originalnim knjigama predstavlja 
poseban dokumenat (pisan na mašini, latinicom) koji, pored integralnog teksta, 
ima otisnut četvrtasti pečat Predsedništva vlade i puni naziv funkcije 
potpisnika.</p>
<p>2&nbsp;Vidi dok. br. 105.</p>
<p>3&nbsp; Trima tačkama je obeležen tekst telegrama koje redakcija ne 
objavljuje. Izostavljene su depeše koje se odnose na unapređenja, odlikovanja 
i lišavanje čina pojedinih oficira; na uputstva i ključeve za šifrovanje; na 
zatheve za ponavljanje depeša i obaveštenja o depešama koje nisu dobijene od 
Engleza; na provere lica koja su, po bilo kom osnovu, prebegla ili ilegalno 
doputovala iz Jugoslavije; na zahteve za prikupljanje i proveru obaveštajnih 
podataka kao i depeše sa dodacima koji se nalaze u drugim dokumentima koji se 
objavljuju u ovoj knjizi.</p>
<p>4&nbsp;Reč je o tzv. kairskoj aferi.</p>
<p>5 Vidi u ovom prilogu dok. br. 5. 836</p>
<p>6&nbsp; Dragiša.</p>
<p>7&nbsp; Stanislav.</p>
<p>8&nbsp; Tim telegramom je 12. jula 1942. Draža Mihailović izvestio vladu da 
se povezao sa »nacionalnom grupom u Albaniji koju vodi pukovnik Muharem 
Barjaktari i kapetan Zenel Dita« (Arhiv VII, Ča, k. 298, reg. br. 3/1, tel. 
br. 286).</p>
<p>9&nbsp; Dr Miloš.</p>
<p>10&nbsp; Vidi članak Miša Lekovića »Značaj skupštine rodoljuba Crne 
Gore i Sandžaka, održane 16. juna 1942. u Tjentištu, u borbi za razobli-čavanje 
D. Mihailovića u svetskoj javnosti i za međunarodnu afirmaciju NOP-a«, 
Istorijski zapisi broj 14, Titograd 1966.</p>
<p>11&nbsp; Tim telegramom je 27. juna 1942. Draža Mihailović obavestio, 
izbegličku vladu o podeli rada u njegovom štabu posle njegovog pretva-ranja u 
Vrhovnu komandu i organizaciji četničkih jedinica (Arhiv VII, Ča, k. 298, 
reg. br. 2/1).</p>
<p>12 Dimitrije, Mita.</p>
<p>13 Mišo.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_223.htm"><b>Prethodni dokument</b></a></TD>
<TD><a href="4_14_1_225.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
