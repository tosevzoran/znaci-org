<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_65.htm"><b>Prethodni dokument</b></a></TD>
<TD><a href="4_12_4_67.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong><span>NAREĐENJE KOMANDE 2. OKLOPNE ARMIJE OD 21. MAJA 
1944. KOMANDI 15. BRDSKOG ARMIJSKOG KORPUSA ZA DEJSTVA U OPERACIJI »RESELŠPRUNG«1 
<o:p>
</o:p>
</span></strong></p>
<p align="center"><span lang="DE">KR</span></p>
<p align="center"><span lang="DE">RADIOGRAM <o:p>
</o:p>
</span></p>
<p align="center"><span lang="DE">2981/56</span></p>
<p align="center"><span lang="DE">Ia, str. pov. 14/44 od 21. 5 <o:p>
</o:p>
</span></p>
<p align="center"><span lang="DE">Prilog uz K. T. B. Br.......<o:p>
</o:p>
 </span>2</p>
<p align="center"><span lang="DE">PREDMET NAČELNIKA!</span></p>
<p align="center">Samo po oficiru! 3</p>
<p align="center">Str. pov. br. 882/44</p>
<p align="center">25. 5. 44.4</p>
<p align="center">Predat: u 14.45 časova 21. 5.</p>
<p align="center">Primljen: u 18,58 časova 21. 5. 44</p>
<p align="center">[K-di] XV brd. AK</p>
<p>1) Crveni komandni centar u Drvaru (po svoj prilici Vrhovni štab Tito, u 
Drvaru, na staroj stočnoj pijaci, Američka vojna misija Trninić Breg, u 
Prnjavoru Engleska vojna misija, preostala Ruska misija neotkrivena5). Treba računati 
sa mesnim obezbeđenjem, pre svega na visovima severoisto-čno, istočno i 
zapadno od Drvara, u datom slučaju i na protivvazdušnu odbranu. Dalji podaci o 
neprijatelju postepeno se saopštavaju komandantu 500. padobranskog lov. bat. od 
strane Ic K-de 2 okl. armije i majora Beneša6.</p>
<p>2)Operacija »Reselšprung« treba da ukloni crveni komandni centar oko 
Drvara.</p>
<p>Komandovanje »Reselšprung«: XV brd. AK, istaknuto komandno mesto Bihać.</p>
<p>Za operaciju »Reselšprung« nastupaju X-dana (spuštanje padobranskog lov. 
bat.) na Drvar:</p>
<p>a)Borbena grupa 373. pd (1 ojač. puk) od Srba u čisto istočnom pravcu na 
Drvar. Zadatak: deblokada 500. SS--padobranskog lov. bataljona.</p>
<p>b)Ojač. 92. gren. puk (mot.) od Bihaća na Bosanski Petrovac. Odatle 
delovima nezadrživo nadirati na Drvar. Zadatak: uspostavljanje veze sa 
padobranskim bataljo-nom, vezivanje bandi koje se povlače na putu od Drvara na 
Bosanski Petrovac.</p>
<p>c)Ojač. 105. SS-izv. bat. iz rejona Livno na Bosansko Grahovo—Drvar. 
Zadatak: razbijanje tamošnjih neprijateljskih bandi; doček neprijateljskih 
bandi koje odstupaju iz rejona Drvara prema jugu i jugoistoku.</p>
<p>d)Ojačana Borbena grupa 1. puka »Brandenburg« (bez 1. bat.) sa potčinjenom 
Hrvat, borbenom zajednicom, od Knina na Bosansko Grahovo, odatle u više 
borbenih grupa protiv linije Prekaja (14 km ji. od Drvara) — Drvar. Zadatak: 
Doček bandi i štabova koji se povlače prema jugu. Grupe nose maskirno odelo.</p>
<p>3)500. SS-padobranski lov. bat., komandant šturmbanfirer Ribka7, sa potčinjenom 
SS-padob. nast[avnom] četom (očekuje se konačno odobrenje rajhsfirera SS), 40 
ljudi odreda »Beneš« i 6 ljudi kontraobaveštajne službe spuštaju se 
X-dana, u trenutku što je moguće ranije, u crveni komandni centar Drvar i 
uklanjaju munjevitim napadom naročito Vrhovni štab Tito, kao i ostale crvene 
komandne štabove i savezničke, odnosno ruske vojne misije. U tu svrhu 500. 
SS-padobranski lov. bat., prema već poznatim određenim ciljevima (ukupno 5, 
uporedi tačku 1), treba na prvom mestu da odredi naročito odabrane borbeno snažne 
udarne vodove, uključujući u njih delove potčinjene grupe »Beneš« i 
kontraobaveštajne službe, koji imaju zadatak da, odmah posle stupanja u 
neposrednu blizinu svojih napadnih ciljeva, neodložno i bezobzirno uklone pre 
svega Vrhovni štab Tito, kao i do sada poznate vojne misije.</p>
<p>4)Komandant avijacije Hrvatske će angažovanjem jakih vazduhoplovnih snaga 
neposredno pre spuštanja SS-pado-branskog lov. bat. sveobuhvatnim napadom po 
ciljevima razbiti poznate neprijateljske bande i štabove, obezbeđenja i 
protivvazdušne položaje i nagnati neprijatelja u protiv-vazdušna skloništa.8 
Za vreme spuštanja 500. SS-padobran-skog lov. bat. komandantu avijacije pada u 
zadatak da za sve vreme sprečava intervenciju protiv padobranskog bataljona, 
naročito onih neprijateljskih snaga koje se nalaze na visovima sa obe strane 
Drvara, a da u daljem toku ove delove, u neposrednom sadejstvu sa SS-jurišnim 
bataljonom,9 razbije ili pritisne vatrom.</p>
<p>5)Ojačani 500. SS-padobranski bataljon postavlja se u bojevu gotovost na 
startnim uzletištima ujutro 24. 5, kako sledi:</p>
<p>a)grupa »Ribka« (padobranci) sa štabom, delovi 2, 3. i 1. voda 4. čete u 
Velikom Bečkereku (ukupno 314 ljudi).</p>
<p>b)Sa glavninom 4. čete (bez prvog voda), 1. četa, kao i 40 ljudi odreda »Beneš«, 
6 ljudi kontraobaveštajne službe, kao i Vazduhoplovni trup za vezu (ukupno 320 
ljudi) u Zagrebu.</p>
<p>c)Sa 2. talasom padobranci (ostatak 2. čete i padobranci Nastavne čete, oko 
220 ljudi) u Banjaluci. Komandantu avijacije Hrvatske potčinjava se 500. 
SS-padobranski lov. bat. od početka ukrcavanja do spuštanja na cilj. Zatim se 
bataljon neposredno potčinjava Komandi XV brd. AK. Nakon uspostavljanja veze sa 
jednom borbenom grupom XV brd. AK, upućenom na Drvar, Padobranski bataljon potčinjava 
se taktički ovoj borbenoj grupi, radi jedinstvenog vođenja borbe.</p>
<p>6)SS-padobranski bataljon treba, što je moguće ranije, da prikupi u rejonu 
Bosanske Krupe automobilski transportni prostor za prebacivanje SS-padobranskog 
lov. bat. posle izvršenja njegovog zadatka. Po njegovom stizanju tamo, potčinjava 
se Komandi XV brd. AK Bihać. Oficira za vezu uputiti ranije u korpusno komandno 
mesto.</p>
<p>7)Specijalna naređenja za obaveštajne veze i snabdevanje prema posebnoj 
zapovesti.</p>
<p>8)Uspeh operacije ojačanog 500. SS-padobranskog lov. bat. zavisi, pored 
bezobzirnog zahvata, pre svega od potpunog iznenađenja neprijatelja. <span lang="DE">Stoga 
instrukcije starešinama i jedinicama ima da uslede tek nakon prispeća borbene 
zapovesti 500. SS-padobranskom bataljonu na startnim uz-letištima.<o:p>
</o:p>
</span></p>
<p><span lang="DE">Saopštavanje borbene zapovesti obezbeđuje Komanda 
vazduhoplovstva Jugoistoka.<o:p>
</o:p>
</span></p>
<p>Od momenta stizanja borbene zapovesti do momenta starta, 500. SS-padobranski 
lov. bat. odgovorno obezbeđuje potpuno održavanje punog sastava jedinica i potčinjenih 
delova. Moli se Komanda vazduhoplovstva Jugoistoka da naredi odgovarajuće 
delovima vazduhoplovstva. Kao cilj premeštanja na startna uzletišta, proturiti 
vesti o preme-štaju 500. SS-padobranskog lov. bat. u Italiju.</p>
<p>9)500. SS-padobranski lov. bat. izveštava K-du 2. okl. armije, kao i K-du XV 
brd. <span lang="DE">AK:<o:p>
</o:p>
</span></p>
<p><span lang="DE">a)&nbsp;Gotovost na startnim uzletištima pod šifrom »Rajner 
stigao« [»Reiner eingetroffen« ].<o:p>
</o:p>
</span></p>
<p><span lang="DE">b)&nbsp;Stizanje borbene zapovesti pod šifrom »Rajner 
oba-vešten« [Reiner unterrichtet«].<o:p>
</o:p>
</span></p>
<p><span lang="DE">c)&nbsp;Spuštanje na cilj pod šifrom »Rajner odlazi« 
[Reiner geht los«.]<o:p>
</o:p>
</span></p>
<p><span lang="DE">d)&nbsp;Dalje stalno najmanje svaka dva sata: neprijateljska 
situacija, sopstvena situacija i namere.<o:p>
</o:p>
</span></p>
<p align="center"><span lang="DE">K-da 2. OkA</span></p>
<p align="center"><span lang="DE">Ia, str. pov. br. 63/44.— predmet načelnika!<o:p>
</o:p>
</span></p>
<p align="center">...10</p>
<p align="center">F. d. R.</p>
<p align="center">...11</p>
<p>1Snimak overenog radiograma (pisanog na mašini) u AVII, NAV-T-314, v. 563, 
s. 690—2. U gornjem uglu nalazi se više kraćih pri-beleški. Pečat označen 
objašnjenjem broj 3 utisnut je pri vrhu svake stranice originala. Redakcija ga 
objavljuje samo na 1. strani.</p>
<p>2&nbsp;i3 Četvrtasti pečati primaoca.</p>
<p>4Svi podaci u gornjem desnom uglu, s podacima o zavođenju u dalovođni 
protokol, dopisani su rukom.</p>
<p>5Ti podaci nisu bili u potpunosti tačni. Vrhovni štab NOV i POJ nalazio se 
u pećini u Drvaru, na desnoj obali Unca, i u kućama ispred nje, dok su se članovi 
savezničkih vojnih misija nalazili u okolini Drvara (vidi dok. br. 63, 64, 67 i 
91; Grupa autora, ORNJ, str. 101; tom IV, knj. 25, dok. 111).</p>
<p><span lang="DE">6Benesch. Redakcija nije mogla da ustanovi njegovo ime. Pod 
njegovom komandom bila je četnička grupa. <o:p>
</o:p>
</span></p>
<p><span lang="DE">7Rybka. Redakcija nije mogla da ustanovi njegovo ime. <o:p>
</o:p>
</span></p>
<p>8Komandant avijacije Hrvatske angažovao je delove 10. eskadri-le za 
operaciju »Reselšprung« (AVII, NAV-T-314, r. 563, s. 666—71: zapovest 
komandanta aviiacije u Hrvatskoj od 21. maja 1944). Avijacija je samo 25. maja 
izvršila 440 avio-poleta (AVII-NAV-T-77, r. 781, s.7503—7: Studija K-de 
Jugoistoka).</p>
<p>9To je bio Oklopni jurišni grenadirski bataljon 2. OkA. U operaciji »Reselšprung« 
nalazio se pod komandom Štaba puka z. b. V. (vidi AVII, NAV-T-314, r. 563, s. 
350—1: izveštaj Štaba puka z. b. V. od 11. juna 1944. o deistvima u 
operaciji »Reselšprung« od 25. maja do 5. juna 1944).</p>
<p>10Nečitak paraf. <span lang="DE">Moguće je da je to paraf generalštabnog 
potpukovnika barona Farnbilera fon Hemingena Urliha (Freiherr Varnbuler von und 
zu Hemmingen Urlich). Tada je bio načelnik Operativnog odeljenja K-de 2. OkA. <o:p>
</o:p>
</span></p>
<p><span lang="DE">11&nbsp;Nečitak paraf.</span></p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_65.htm"><b>Prethodni dokument</b></a></TD>
<TD><a href="4_12_4_67.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
