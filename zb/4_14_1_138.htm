<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_137.htm"><b>Prethodni dokument</b></a></TD><TD><a href="4_14_1_139.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 138</strong></p>
<p align="center"><strong>IZVEŠTAJ MAJORA PETRA BAĆOVIĆA I DOBROSAVA JEVĐEVIĆA OD 6. AVGUSTA
 1942. KOMANDANTU BOSANSKIH, LIČKO-DALMATINSKIH I HERCEGOVAČKIH ODREDA O
 VOJNO-POLITIČKOJ SITUACIJI U ISTOČNOJ BOSNI I HERCEGOVINI I SARADNJI SA
 ITALIJANSKIM OKUPATOROM<sup>1</sup></strong></p>
<p align="center">KOMANDANTU BOSANSKIH, LIČKODALMATINSKIH I HERCEGOVAČKIH ODREDA<sup>2</sup></p>
<p>Split</p>
<p>Dostavljamo izveštaj o situaciji u poverenoj nam zoni: Do današnjeg
 dana ne opažaju se neke naročite reperkusije od strane italijanskih
 vlasti povodom događaja u Pustopolju.<sup>3</sup> Načelnik štaba 2. armije obišao
 je lično u prisustvu Jevđevića Hercegovinu i ostao posve zadovoljan sa
 četničkim jedinicama, obećao pojačanje efektiva za pet hiljada,"dao
 garancije za davanje šatora i ćebadi itd. U vezi sa tim nagovestio je
 da imaju nameru da zavedu za četnike isti status, kao i u Crnoj Gori,<sup>4</sup></p>
<p>o&nbsp; čemu smo poslali izveštaj vrhovnom komandantu, da on u načelu odobri ili zabaci prihvaćanje tog projekta.</p>
<p>Vaš nalog za vojnu akciju u pravcu zapadne Bosne<sup>5</sup> nije mogao da bude
 izvršen, jer je komandant šeste armije<sup>6</sup> odbio da dade saglasnost za tu
 akciju u strahu, da ne dođe do sukoba sa ustašama i Nemcima, koji u toj
 zoni operišu. Pošto je tom operacijom zainteresovan direktno komandant
 osamnaeste armije u Splitu,<sup>7</sup> potrebno je njemu sugerirati da isforsira
 saglasnost šeste armije<sup>8</sup> i onda ćemo meritorno pristupiti tom problemu.
 Verujemo da ćete znati izdejstvovati tu saglasnost. Da bi do tog vremena rasterali vaše jedinice u zoni Zapadne
 Bosne komandant major u sporazumu sa Jevđevićem naredio je da se naše
 jedinice krenu ponovo protiv komunista u zoni Konjic &#8212; Prozor, do one
 linije dokle se proteže zona šeste armije i dokle imamo slobodu akcije.
 U ovoj zoni se povratila jedna prol. brigada iz Bugojna.<sup>9</sup> Organizacija
 u Istočnoj Bosni razvija se po planu.<sup>10</sup> Postavljeni su i već upućeni na
 teren sreski komandanti i komandanti brigada, kao što su bilo
 potvrđeni, bilo postavljeni novi komandanti u zoni Hercegovine.</p>
<p>O slučaju Radovanovih drugova izvestio je vas Jevđević usmeno, a i završetak i te afere do sad je povoljan po nas.</p>
<p>Pristupamo organizaciji nabavke i smeštaju hrane za zimu za potrebe
 i vojske i stanovništva. U direktnoj i stalnoj smo vezi sa svim
 susednim zonama, sa kojima imamo puni vojnički kontinuitet. Molimo da
 se prema uputama, koje je Jevđević dao kapariše sva količina konzervi i
 tunjevine u Splitu, dok Jevđević tamo dođe. Jevđević je kupio od
 osamnaeste armije hiljadu kila marmelate i tu je kupnju njihov
 komesarijat odobrio. Molimo da se za to plati sedam hiljada dinara i da
 se ta količina pošalje diviziji Murđe Mostar za naše četnike.</p>
<p>Raspitajte se do Jevđevićeva dolaska o mogućnosti nabavke jakog
 štofa za vojne uniforme, to ćemo platiti iz naših sretstava.
 Komunističke aktivnosti u vidljivoj i organizovanoj formi u Hercegovini
 nema,<sup>11</sup> ima je nešto više u Istočnoj Bosni, gde također ima akcija
 nekih disidenata i nezadovoljnika, ali će biti skoro likvidirana.</p>
<p align="center">Štab vojnočetničkih odreda Hercegovine i Istočne Bosne. 6. avgusta 1942.</p>
<p align="center"><strong>Petar Baćović </strong></p>
<p align="center"><strong>Dob. Jevđević</strong></p>
<b class=medtxt><p><sup>1</sup>&nbsp; Original (pisan na malini, ćirilicom) u Arhivu VII, Ča, k. 171, reg. br. 17/5 (BH-X-61).</p>
<p><sup>2</sup>&nbsp; Odnosi se na Iliju Trifunovića Birčanina.</p>
<p><sup>3</sup>&nbsp; Misli se na sastanak u Pustom polju (vidi dok. br. 121, nap. 5).</p>
<p><sup>4</sup>&nbsp; Vidi &#187;Sporazum predsednika Crnogorskog nacionalnog pokreta i&nbsp; guvernera Crne Gore od 24. jula 1942. o zajedničkoj borbi
 protiv komunizma i formiranju letećih odreda&#171; &#8212; Zbornik NOR-a, tom III,
 knj. 4, dok. br. 219.</p>
<p><sup>5</sup>&nbsp; Odnosa se na plan Draže Mihailovića za uništenje
 partizanskih snaga u zapadnoj Bosni (vidi dok. br. 140 i 172 i Mišo
 Leković, Planovi Draže Mihailovića za uništenje &#187;partizanske države&#171; u
 zapadnoj Bosni u drugoj polovini 1942, Jugoslovenski istorijski časopis
 br. 1&#8212;2/1966, dalje: M. Leković, n.č.).</p>
<p><sup>6</sup>, <sup>7</sup> i <sup>8</sup> Pogrešno, radi se o 2. italijanskoj armiji sa sedištem u
 Sušaku, i o 6. italijanskom armijskom korpusu sa sedištem u Splitu
 (Zbornik NOR-a, tom XIII, knj. 2, dok. br. 18).</p>
<p><sup>9</sup> Posle drugog neuspelog napada na Bugojno (20/21. jula 1942)
 težište dejstava Grupe proleterskih brigada VS NOP i DVJ usmerio je ka
 Duvnu i Livnu, a radi obezbeđenja slobodne teritorije na prostoru
 Prozora i G. Vakufa ostavio je 4. proletersku brigadu sa Konjičkim NOP
 bataljonom i Prozorskom partizanskom četom. Opširnije, Zbornik NOR-a,
 tom II, knj. 5, dok. br. 43; M. Leković, n.d., str. 285&#8212;291.</p>
<p><sup>10</sup>&nbsp; Vidi dok. br. 127, nap. 7.</p>
<p><sup>11</sup>&nbsp; Vidi dok. br. 130, nap. 3.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_137.htm"><b>Prethodni dokument</b></a></TD><TD><a href="4_14_1_139.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>
