<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_125.htm"><b>Prethodni dokument</b></a></TD>
<TD><a href="4_12_3_127.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PODSETNIK OPERATIVNOG ODELJENJA VOJNOUPRAV-NOG 
KOMANDANTA SRBIJE OD 27. AVGUSTA 1943. O VOJNOUPRAVNOJ ORGANIZACIJI, SNAGAMA 
VERMAHTA I POLICIJE KAO I KOLABORACIONISTA, O NARODNO-OSLOBODILAČKOM POKRETU, 
STAVU PREMA STANOVNIŠTVU I MERAMA OBEZBEĐENJA U SRBIJI[1]</strong></p>
<p>H. Qu., 27. 8. 1943.</p>
<p align="center"><strong>Poverljivo</strong></p>
<p align="center">VOJNOUPRAVNI KOMANDANT SRBIJE</p>
<p align="center">Odelj. Ia, br. 23/43. pov.</p>
<p align="center"><em>Podsetnik za srpsko područje</em></p>
<p>&nbsp;</p>
<p>K-da 2. okl. armije [2]</p>
<p>Prim: 30. avg. 1943.</p>
<p>Br. 86/43</p>
<p>Odelj.</p>
<p>Ia</p>
<p align="center">OPŠTA SITUACIJA</p>
<p>1) Srbija je <em>operacijska zona</em>. Izvršnu vlast vrši vojno-upravni 
komandant Jugoistoka koji je istovremeno voj-noupravni komandant Srbije. Njemu 
je potčinjena vojna uprava. Ona vrši kontrolu nad srpskom državnom upravom, 
koja je potčinjena srpskom Ministarskom sa-vetu na čijem je čelu predsednik 
Nedić. U Srbiji su sledeći organi nemačke vojne uprave:</p>
<p>F. K.[3] 599 sa O. K.[4] 378 u Požarevcu, F. K. 816 u Šapcu sa K. K.[5] 861 
u Valjevu, F. K. 610 u Vrnjačkoj Banji sa K. K. 832 u Kragujevcu, K. K. 833 u 
Kruševcu, K. K. 834 u Jagodini,[6] K. K. 838 u Kos. Mitrovici, K. K. 847 u Užicu, 
F. K. 809 u Nišu sa K. K. 857 u Zaječaru, K. K. 867 u Leskovcu, K. K. 823 u 
Velikom Bečkereku.[7]</p>
<p>2) Srbija je posednuta nemačkim i bugarskim jedinicama.. Za podršku posade 
postoje:</p>
<p>a)<em>Ruski zaštitni korpus Srbije </em>(RZK), formiran od ruskih 
emigranata. Ruski zaštitni korpus je pridat sastavu nemačkog Vermahta, a 
njegovi pripadnici za sada nose još delimično tamnosmeđe pored sivih 
uniformi.</p>
<p>b) <em>;Srpski dobrovoljački korpus</em> (SDK), kao domaća jedinica, koja 
je operativno potčinjena delom nemačkim i delom bugarskim jedinicama. 
Pripadnici Srpskog dobrovoljačkog korpusa nose maslinastozelene uniforme 
(oficiri za sada još nose uniforme bivše jugoslovenske vojske), a za oznaku 
imaju na desnoj strani prsa krst sa sv. Đorđem. Srpski dobrovoljački korpus 
se dobro pokazao u borbi protiv komunističkih bandi i bandi Draže Mihailovića 
i jedinice treba da se prema njemu ophode na odgovarajući način.</p>
<p>3) Pored ovih nalaze se i nemačke policijske jedinice i ustanove:</p>
<p>a)<em>Nemačke policijske</em> <em>jedinice</em> se sastoje iz policijskih, 
bataljona i bataljona Pomoćne policije (folksdojčeri, ruski emigranti i 
Albanci u nemačkim policijskim uniformama). One su potčinjene komandantu SS i 
policije (komandantu Policije poretka) u Beogradu.</p>
<p>b)Njemu je potčinjena i Srpska državna straža (SDS). Kontrolu nad njom vrše 
nemačke policijske oblasne komandanture u Beogradu, Nišu, Kraljevu i Sapcu, 
kao i policijske okružne komande u Zaječaru, Le-skovcu, Požarevcu, 
Kragujevcu, Kos. Mitrovici, Užicu, Jagodini, Kruševcu, Valjevu i Bečkereku. 
Pripadnici SDS nose tamnozelene uniforme i treba smatrati da su pouzdani samo u 
borbi protiv komunista.</p>
<p>e) <em>Ispostave Pol. bezbednosti i SD</em>[8] u Nišu, Negotinu,. Leskovcu, 
Požarevcu, Kraljevu, Kragujevcu, Kos. Mitrovici, Uzicu, Kruševcu, Šapcu, 
Valjevu, Loznici i Bečkereku, koje su potčinjene komandantu SS i policije 
(komandantu Policije bezbednosti).</p>
<p>d) Pored toga postoji i <em>Granična straža</em>[9] (Srbi u uniformi SDS) 
koja je potčinjena vojnoj upravi, a služi za podršku <em>nemačke Carinske 
granične zaštite</em>[10] (graničnih kontrolnih stanica i karaula). O 
njihovoj pouzdanosti važi isto što i za SDS.</p>
<p align="center">PONAŠANJE NA TERENU I PREMA STANOVNIŠTVU</p>
<p>4) Srbija je samo prividno smirena. Iako se bespravno posedovanje oružja kažnjava 
smrću, u zemlji ima još mnogo oružja. Postoje dva stalna ustanička pokreta:</p>
<p>a)<em>Pokret bivšeg jugo slovenskog generalštabnog pukovnika Draže 
Mihailovića </em>(DM) je nacionalistički. On u zemlji ima komandnu mrežu koja 
potajno priprema mobilizaciju. U štabovima DM nalaze se mnogobrojni engleski 
oficiri, a u porastu je snabdevanje vazdušnim putem preko engleskih aviona. 
Bande DM još se uzdržavaju od otvorene borbe protiv okupacionih snaga (zbog 
odmazde), ali napadaju snage SDK, organe srpske uprave i komuniste.</p>
<p>b)<em>Komunistički pokret</em> je slabiji ali tamo gde postoji on je 
beskompromisan. On se ispoljava u prepadima, sabotažama i pohodima.</p>
<p>c) Vođe oba pokreta borave ,,u šumi&quot;, tj. u zabačenim planinskim 
selima (bačilima), okruženi bandama koje su dobro naoružane automatskim oružjem. 
One se pojavljuju kao naoružani seljaci, u uniformama SDS, u starim četničkim 
ili zaplenjenim nemačkim uniformama i engleskim uniformama izbačenim iz 
aviona.</p>
<p>d) Težište pokreta DM sada su jugozapadna Srbija, područje od planine 
Kopaonik do Lebana i Homolj-ske planine (severoistočna Srbija). Komunisti se, 
uglavnom, nalaze na području Lebana, Zaječara i s obe strane železničke 
pruge Beograd — Palanka.</p>
<p>5)a) Prema srpskom stanovništvu treba se ophoditi s krajnjim nepoverenjem. 
Srbin je po prirodi nacionalist i stalno misli na oslobođenje svoje otadžbine, 
pri čemu postoje razna mišljenja o načinu i tempu borbe.</p>
<p>Nasuprot načelno neprijateljskom stavu srpskog stanovništva, Muslimani na 
području Novi Pazar — Kos. Mitrovica — Podujevo su prijateljski raspoloženi 
prema Nemcima.[11]</p>
<p>b)Zbog verskih običaja Muslimana, treba se uzdržavati u izvesnim stvarima: 
ne posećivati mošeje bez izričitog poziva, ne snimati u mošejama i prilikom 
čitanja molitve na javnom mestu, ne pokušavati pozdravom ili rečima 
uspostaviti vezu sa muslimanskim ženama.</p>
<p>c)Treba imati u vidu jako razvijenu delatnost agenata, koja nalaže najveći 
oprez u saobraćaju sa svim Srbima, prilikom razgovora na javnim mestima, 
prilikom vođenja telefonskih razgovora itd.</p>
<p>6) <em>Pokrete treba vršiti samo uz marševsko obezbedenje</em>. Pokrete 
kroz uske doline osigurati pratnjom koja će se kretati brdima.</p>
<p>7) Zabranjeno je <em>pojedinačno </em>kretanje van naselja, putovanje 
motornim vozilima, motociklima i ostalim vozilima. Vozove obezbediti pratnjom.</p>
<p>Svaki vojnik mora uvek nositi vatreno oružje. Patrole ne srne ju biti 
slabije od poluvoda.</p>
<p>8)<em>Odbrana smeštajnih prostorija</em></p>
<p>Sve smeštajne prostorije treba urediti za odbranu. Odrediti rokove za 
pripremu za slučaj uzbune, izvoditi često vežbe uzbune, a pretpostavljeni 
treba da vrše kontrolu. Ako je glavnina jedinice (borbeni delovi, snabdevačke 
kolone, itd.) angažovana na drugom mestu, smeštajne prostorije treba da brani 
komora koja je ostala (Alarmne jedinice). Gotovost za odbranu mora stalno 
postojati. Za borbenu gotovost biće izdata zapovest i to:</p>
<p>a)I stepen uzbune: pojačanje obezbeđenja, izvršenje pripreme za pokret 
rezervi, zabrana odsustva i obustava radio-veze.</p>
<p>b) II stepen uzbune: posedanje odbrambenih položaja, dovlačenje rezervi na 
polazni položaj.</p>
<p>U slučaju opšteg ustanka u zemlji, smeštajne prostorije jedinica postaju 
uporišta za ugušivanje ustanka. Bez naređenja ne srne se napustiti ni jedna 
smeštajna prostorija.</p>
<p>9) Zbog podmuklih prepada i sabotaža vrše se mere odmazde, za koje naređenja 
izdaju feldkomandanture i krajskomandanture. U slučaju napada treba najoštrije 
intervenisati.</p>
<p align="center">C — ŽELEZNICKI SAOBRAĆAJ</p>
<p>10)<em> Bespravno korišćenje železnica</em></p>
<p>Stanje saobraćaja na Balkanu nalaže najstrožu disciplinu transporta. 
Jedinice treba da izbegavaju svako bespravno korišćenje železnice. Najstrože 
se zabranjuje samovoljno zadržavanje vozova, oduzimanje lokomotiva ili vagona, 
kao i zaliha, alata i mašina iz že-lezničkih radionica ili korišćenje tih 
radionica za potrebe jedinice.</p>
<p align="center">D — SNABDEVANJE I PRIVREDA</p>
<p>11) <em>Ishrana</em></p>
<p>Privredom u Srbiji jedinstveno rukovodi glavni opunomoćenik za privredu (G. 
B. W.),[12] s ciljem da sve zalihe namirnica, sirovina i minerala prikupi za 
ratne potrebe. Zato se jedinicama zabranjuje: aa) svako prisilno prikupljanje,</p>
<p>bb) slobodno kupovanje namirnica i stočne hrane, izuzev povrća, voća, sena 
i slame. U svakom slučaju treba plaćati srpskim novčanicama. Zabranjeno je 
izdavanje potvrda za uslugu. Treba poštovati propisane najviše cene; za njih 
treba pitati kod feid-komandantura i krajskomandantura. Stoka za klanje može se 
nabavljati samo preko ispostavo za otkup stoke po nalogu Uprave za snabdevanje. 
Ispostave se nalaze u Kos. Mitro-vici, Kraljevu, Nišu i Kragujevcu. Ispostave 
za izdavanje hrane nalaze se u Beogradu, Kragujevcu i Nišu.</p>
<p>12) <em>Novac</em></p>
<p>U Srbiji važe samo srpske novčanice. Jedna Marka = 20 dinara.</p>
<p>Obveznice Rajha su van kursa.</p>
<p>13) <em>Smeštaj</em></p>
<p>Zauzimanje smeštajnih prostorija vršiti samo uz prethodnu saglasnost nadležne 
kraj skomandanture, koju treba obavestiti i o odlasku. Kraj skomandan ture 
moraju imati tačnu sliku o popunjenosti svoga područja. Uprave za smeštaj 
nalaze se u Beogradu, Nišu i Užicu. Nabavka smeštaj ne opreme vrši se samo 
preko pomenutih uprava za smeštaj, ukoliko je opštine ne mogu staviti na 
raspolaganje uz davanje stana. Prilikom promene smeštaja zabranjeno je svako 
odnošenje smeštaj ne opreme.</p>
<p>14) <em>Sanitetska služba</em></p>
<p>a)<em>Venerične bolesti</em></p>
<p>Postoji velika opasnost od veneričnih bolesti, naročito sifilisa. Jedinica 
treba odmah po dolasku da stvori mogućnosti za pouzdano saniranje u mesnim 
bolničkim prostorijama.</p>
<p>b)<em>Pegavi tifus</em></p>
<p>Zbog nekih endemskih žarišta postoji još opasnost od zaraze pegavim 
tifusom. Izbegavati vašljive sme-štajne prostorije. Stalno vršiti raskuživanje 
u mnogobrojnim uređajima za raskuživanje kojima raspolažu jedinice i srpski 
zdravstveni organi (veliki raskužni centri u Beogradu i Nišu).</p>
<p>c)<em>Zaražene kuće </em>u Srbiji označene su tablom sa žutim krstom i 
podacima o postojećoj bolesti.</p>
<p>d)<em>Malarija</em></p>
<p>U slučaju svih oboljenja sa groznicom mora se pomisliti na malariju i 
sumnjive podvrgnuti detaljnom ispitivanju u bolnici. Službene zdravstvene 
stanice u stanju su da daju podatke o malaričnim područjima.</p>
<p>e)<em>Voda</em></p>
<p>Za pranje posuđa, kao i za piće i kuvanje upotrebljavati samo prokuvanu 
vodu.</p>
<p>f) Kod domaćih životinja jako je rašireno besnilo. Jedinice ne treba da drže 
pse i mačke. Treba izbegavati dodir sa svim domaćim životinjama. U slučaju 
da nekog ujede životinja, treba odmah potražiti trupnog lekara koji će 
narediti da se izvrši cepljenje protiv besnila u vojnoj bolnici u Beogradu.</p>
<p>g) <em>Trahom</em> (egipatsko oboljenje očiju) je naročito raširen u 
Banatu. Prenosi se dodirom sa obolelim i predmetima koje on upotrebljava (ručnik 
i ostalo), kao i preko muva.</p>
<p>h) <em>Tuberkuloza </em>je jako raširena među stanovništvom. Zabranjuje se 
uzimanje nekuvanog ili dimljenog mesa koje ne potiče od nemačkih ustanova za 
sna-bdevanje, jer postoji opasnost od zaraze trihinom.</p>
<p>15) <em>Veterinarska služba</em></p>
<p>Zabranjeno je rekviriranje i samostalna kupovina konja.</p>
<p>16) <em>Motorna vozila</em></p>
<p>Pogonsko gorivo se izdaje samo na vojnim benzinskim pumpama uz predaju bona. 
Pumpe se nalaze u Beogradu, Vršcu, Šapcu, Velikom Bečkereku, Valjevu, Pančevu, 
Mladenovcu, Kragujevcu, Nišu, Kos. Mitrovici, Kruševcu, Užicu, V. Kikindi, 
Kraljevu, Požarevcu i Rudom.</p>
<p>Zabranjeno je uzimanje goriva na privrednim pumpama, kao i oduzimanje i 
rasturanje vozila. Remontna služba: H. K. P.[13] 533 u Beogradu sa ispostavama 
u Nišu i Pančevu i ogrankom u Kragujevcu.</p>
<p>Rezervni delovi za motorna vozila: Z. E. L.[14] u Beogradu.</p>
<p>17)<em> Municija</em></p>
<p>Najveću pažnju treba posvetiti obezbeđenju i čuvanju oružja i municije, 
jer treba računati sa prepadima, naročito u večernjim i noćnim satima. Zbog 
povišene dnevne temperature municiju treba zaštititi od sunca.</p>
<p align="center">Za vojnoupravnog komandanta Srbije</p>
<p align="center">načelnik štaba</p>
<p align="center">Gajtner</p>
<p>1 Snimak originala (pisanog na mašini) u AVII, NAV-T-313, r. 174, s. 
7454202—6. Na margini originala prve i poslednje strane rukom je dopisano 
nekoliko nejasnih reči, parafa i brojeva.</p>
<p>2 Pečat primaoca.</p>
<p>3 Feldkommandantur (oblasna vojnoupravna komanda)</p>
<p>4 Ortskommandantur (komanda mesta)</p>
<p>5 K.reiskommandantur (okružna vojnoupravna komanda)</p>
<p>6 Sada: Svetozarevo.</p>
<p>7 Sada: Zrenjanin.</p>
<p>8 Sicherheitsdienst (Služba bezbednosti)</p>
<p>9 Grenzwache</p>
<p>10 ZoUgrenzschutz</p>
<p>11 Reč je o kolaboracionistima sa navedenih područja.</p>
<p>12 Generalbevollmachtigter fiir der Wirtschaft.</p>
<p>13 Heereskraftfahrpark (vojni auto-park)</p>
<p>14 Zentralersatzteilelager (Glavno skladište rezervnih delova)</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_125.htm"><b>Prethodni dokument</b></a></TD>
<TD><a href="4_12_3_127.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
