<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_69.htm"><b>Prethodni dokument</b></a></TD>
<TD><a href="4_14_4_71.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>DIREKTIVA ŠTABA 4.GRUPE JURIŠNIH KORPUSA OD 
13.SEPTEMBRA1944.KOMANDANTIMA JURIŠNIH KORPUSA ZA NAPAD NA 12. KORPUS NOVJ1</strong></p>
<p align="center">ŠTAB</p>
<p align="center">ČETVRTE GRUPE JURIŠNIH KORPUSA JUGOSLOVENSKE VOJSKE U OTADŽBINI</p>
<p align="center">O. Br. Službeno 13 septembra 1944 godine</p>
<p align="center">POLOŽAJ</p>
<p align="center">DIREKTIVA BR-7.</p>
<p>Vojvođanski korpus partizana prodro je u oblast Valjeva sa zadatkom da se 
probije prema Savi i tu ili da se prebaci in Srem ili sa Sremskom grupom blokira 
Savu, preseče saobraćaj na Savi i omogući obostrano prebacivanje njihovih 
snaga bilo. u Srem ili u Srbiju.2</p>
<p>Dve divizije ovoga korpusa nalaze se severno od Maljena na prostoru Maljen, 
Slovac, Valjevo.8</p>
<p>Protivu ove grupe crvenih akciju u glavnom preduzimajus Nemci i Dobrovoljci.4</p>
<p>Šesnaesta divizija ovoga korpusa koju su naše trupe odbacile na levu obalu 
reke Jablanice, maršuje u pravcu severoza-pada sa jednom kolonom prema Kamenici 
a sa drugom u pravcu Pecke. Ova divizija namerava prodor na sever na otseku 
Kamenica — Osečina i dalji prodor na sever.</p>
<p>Obe ove grupe istočno od Valjeva i zapadno od Valjeva teže da se spoje 
severno od Valjeva. Naše trupe će nastaviti tučenje šesnaeste divizije sa 
prvim ciljem da se ona odbaci od planinskog masiva Jablanika, Medvednika i da im 
se onemogući da se ponovo njih dočepaju. Zato je naša težnja da u prvoj fazi 
levim krilom odbacujemo komuniste na sever. No čim komunisti pređu drum 
Valjevo—Loznica, naša težnja će biti da jačim desnim krilom odbijemo 
komuniste više prema zapadu i nedozvolimo im da se spoje sa divizijama, koje 
operišu istočno od Valjeva.</p>
<p>Šesnaesta crvena divizija je sastavljena od Sremaca i u svim dosadašnjim 
borbama koje je vodila u istočnoj Bosni doživljavala je neuspehe, zbog slabog 
borbenog duha kod ljudstva. Samo u 1944 godini ova divizija je tri puta 
izbacivana iz stroja, neupotrebljiva za duže vreme. Otuda se našim trupama 
nameće potreba da se vrlo energično radi i iskoristi sadašnja odvojenost ove 
divizije da se potpuno uništi pre nego što bi joj ostale trupe pritekle u pomoć. 
Prostorno ova se divizija mora uništiti do njenog dolaska na Savu, a ovo će se 
postići najenergičnijim gonjenjem dok se ne baci u zaravnjeni deo pored Save, 
gde će se pogodnim manevrom na tom prostoru postići njeno uništenje, a naše 
trupe posle toga krenuti prema ostalim dvema divizijama ako i gde još budu 
postojale.5</p>
<p align="center">Dostavljeno: K-u I, II, III, V, i VI jug. korpusa.</p>
<p align="center">Komandant, potpukovnik</p>
<p align="center"><strong>Drag. S. Račić</strong></p>
<p align="center">Načelnik Štaba, kapetan</p>
<p align="center"><strong>Neš. Nedić</strong></p>
<p align="center">M.P.</p>
<p>1&nbsp; Original (pisan na mašini, ćirilicom) u Arhivu VII, Ča, k. 77,. 
reg. br. 11/4 (S-V-11320).</p>
<p>2&nbsp; Dvanaesti (vojvođanski) udarni korpus NOVJ je, posle nastupnog marša 
iz Pivske župe (Crna Gora) kroz istočnu Hercegovinu i deo istočne Bosne (vidi 
dok. br. 47, nap. 20), 5. i 6. septembra 1944. forsirao reku Drinu kod Starog 
Broda i izbio na ogranke planine Tare (Zbornik NOR-a, tom IV, knj. 29, dok. br. 
19, 26 i 27). Njegov sledeći zadatak je bio da, zatvaranjem puta Valjevo — 
Loznica i razbijanjem, četničkih jedinica na prostoriji zapadno od tog puta, 
sadejstvuje sa 1. proleterskim korpusom NOVJ u operaciji za oslobođenje Valjeva 
Zbornik NOR-a, tom I, knj. 11, dok. br. 166, knj. 12, dok. br. 32, 33,. 41 i 
55).</p>
<p>3&nbsp; i 4 Na toj prostoriji je tada dejstvovao 1. proleterski korpus-NOVJ 
(1. i 6. proleterska divizija). Posle prodora na prostoriju Užice — Požega i 
razbijanja 4. grupe jurišnih korpusa u rejonu Jelove gore (vidi dok. br. 43 i 
44), korpus je 12. septembra 1944. delom snaga izbio u neposrednu blizinu 
Valjeva (Zbornik NOR-a, tom I, knj. 12,. dok. br. 85; P. Višnjić, n.d., str. 
133—143). U daljim dejstvima korpus je napao fortifikacijski veoma utvrđeno 
Valjevo koje su branili dva bataljona nemačkog 5. policijskog puka, dva 
bataljona SDK i delovi SDS. Pod pritiskom jedinica NOVJ neprijatelj je bio 
prisiljen da 18.septembra 1944. napusti grad. Istog dana oslobođeni su 
Lazarevac i Lajkovac (Zbornik NOR-a, tom I, knj. 12, dok. br. 30 i 57; P. Višnjić, 
n.d., str. 143—148). Pored rečenog, vidi u Arhivu VII, k. 78, reg. br. 25/7: 
izveštaj Komande azbukovačkog sreza od 16. septembra 1944, k. 78, reg. br. 
26/5: izveštaj Štaba 3. jurišnog korpusa od 17. septembra 1944. i k. 69, reg. 
br. 19/2: izveštaj Komande valjevskog sreza od 19. septembra 1944.</p>
<p>5 U izvršenju tog zadatka glavnicu četničkih snaga sačinjavale su 
jedinice 4. grupe jurišnih korpusa. U zapovesti Štaba 3. iurišnog korpusa od 
13. septembra 1944, pored ostalog, piše:</p>
<p>»Naše snage iz drugog, trećeg i petog korpusa, koje obrazuju zapadnu grupu 
a prikupljene na polaznom položaju kota 316 zapadno od s. Sedlari — Veliko 
Brdo — Markovac krenuće u napad sa ciljem da komunističke snage, koje nadiru 
prema Stavama tuku i odbace prema zapadu.</p>
<p>Naš treći jurišni korpus ima zadatak da napada pravcem: k. 316 — zaseok 
Garčići — k. 477 — s. Balinović — Ukmirovača sa zadatkom da ovlada 
položajem Radijevica (581) — Čolinovac (k. 582).</p>
<p>Desno od nas u napadu treba da učestvuje jedan nemački ba-taljon, koji 
treba da krene pravcem: Valjevo — Stave sa zadatkom da se od Stava dočepa 
visa Okruglić i odatle dalje napada prema s. Rebelju.</p>
<p>Levo od nas napada drugi jurišni korpus pravcem: Tetrebovac (k. 489) — 
Visoka (k. 557) — Kik sa zadatkom, da ovlada Divljim brdom na levoj obali r. 
Jablanice.</p>
<p>Peti jurišni korpus u opštoj rezervi nastupa za drugim korpusom sa zadatkom 
zaštite levog boka napadne grupe i da potpomogne napad drugog korpusa.«</p>
<p>U daljem tekstu su izloženi zadaci 1, 2. i 3. jurišne brigade. Ishrana je 
regulisana preko SDS iz Valjeva, dok će ranjenici »kamionom biti 
transportovani za Valjevo« (Arhiv VII, Ca, k. 78, reg. br. 20/).</p>
<p>Sedmi (valjevski) jurišni korpus 4. grupe jurišnih korpusa sa-dejstvovao je 
s neprijateljem u odbrani Valjeva (vidi dok. br. 71).</p>
<p>Pored jedinica 4. grupe jurišnih korpusa, u napadu na 12. korpus NOVJ učestvovali 
su 2. mačvanska, Jadarska, Rađevačka, Azbukovač-ka i Cerska brigada Cerskog 
korpusa Cersko-majevičke grupe korpusa, delovi 3. puka SDK (Arhiv VII, Ća, k. 
77, reg. br. 50/3: naređenje Štaba Cersko-majevičke grupe korpusa od 5. 
septembra 1944) i Ma-jevička leteća brigada Majevičkog korpusa.</p>
<p>Napad četničkih jedinica je otpočeo 14. septembra 1944. U borbama do kraja 
meseca 12. korpus, u čiji je sastav ušla i 11. NOU divizija (Zbornik NOR-a, 
tom I, knj. 12, dok. br. 55), razbio je tu četničku grupaciju. Opširnije o 
tome vidi Zbornik NOR-a, tom I, knj. 12, dok. br. 32, 41, 55, 73, 94, 95, 99, 
100, 117, 120, 125—127; Arhiv VII, Ča, k. 78, reg. br. 25/2: izveštaj 
Komande azbukovačkog sreza od 16. 9. 1944. Vidi dok. br. 75.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_69.htm"><b>Prethodni dokument</b></a></TD>
<TD><a href="4_14_4_71.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
