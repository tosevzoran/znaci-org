<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 2</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 2</b><br> 

<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_3_45.htm"><b>Prethodni dokument</b></a></TD>
<TD><a href="4_12_3_47.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDUJUCEG GENERALA I KOMANDANTA U SRBIJI 
OD 1. APRILA 1943. GODINE 1. BRDSKOJ DIVIZIJI ZA ANGAŽOVANJE U REJONU RAŠKA 
— NOVI PAZAR — KOS. MITROVICA[1]</strong></p>
<p align="left">H Ou 1 4 1943</p>
<p>KOMANDUJUĆI GENERAL I&nbsp;KOMANDANT U SRBIJI&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Odelj. Ia, br. 1096/43. pov.</p>
<p><strong>Poverljivo!</strong></p>
<p align="center">ZAPOVEST ZA ANGAŽOVANJE 1. BRD. DIV.</p>
<p>1.) Neprijatelj</p>
<p>U razmeštajnom prostoru 1. brd. div.[2] momentalno se ne računa sa pojavom 
jačih neprijateljskih snaga. Nasuprot tome, na čitavom području moguće su 
diverzantske akcije manjih aktivnih banditskih grupa. Treba računati sa pojavom 
kako komunista tako i nacionalista (pristalica Draže Mihailovića).</p>
<p>U prostoru Prokuplje — Blace (24 km sev. od Prokuplja) kreće se jedna 
komunistička banda jačine 130—200 ljudi.[3] U rejonu Madljike (13 km zap. od 
Kuršumlije) javlja se o pojavi jedne jake komunističke bande (300 ljudi?) pod 
vodstvom Jamca.</p>
<p>Na planini Kopaoniku četnička grupa Keserović[4] (jačine oko 40 ljudi) u 
stalnom pokretu.</p>
<p>Četničke grupe Jankovića[5] (320 ljudi), Javorski[6] i Katanić[7] 350 
ljudi) treba uskoro da se povuku iz svog područja (zapadni deo razmeštajnog 
prostora divizije) pravcem preko granice.</p>
<p>Razračunavanja između snaga Draže Mihailovića i ostataka Titovih jedinica 
u hercegovačko-crnogorskom prostoru još nisu okončana, Njihov ishod još se 
ne može sagledati. Svakako se mora računati sa infiltracijom potisnutih delova 
obeju neprijateljskih grupa preko demarkacione granice u razmeštajni prostor 
divizije.</p>
<p>2.) Zadatak komandujućeg generala i komandanta u Srbiji je da kao šef izvršne 
vlasti uguši svaki ustanički pokret radi održavanja reda i mira, da obezbedi 
pravilno organizovanu vlast i neometani razvoj privrede i da osigura saobraćaj 
i veze, kao i zaštitu svih važnih vojnih i privrednih objekata.</p>
<p>3.) 1. brd. div. angažuje se u tu svrhu u prostoru:</p>
<p>Granica na severu i istoku za 24. i 27. bug. div.: Duga Poljana — k. 1795 
— k. 1075 — Ušće — k. 1785 — put: Ploča — Aleksandrovac — uključno 
Kondželj — Sokolovac — k. 1258 — vis 18 km istočno od puta: Prepolac — 
Lebane.[8] Granica na jugu i zapadu: demarkaciona linija. Zadatak;: umirivanje i 
obezbeđenje dodeljenog područja u smislu iznetog pod 2), pri tome naročito:</p>
<p>a)&nbsp; obezbeđenje ibarske železnice</p>
<p>b)&nbsp; obezbeđenje rudnika Trepča sa jamom Stari Trg i topionicom Zvečan, 
rudnika azbesta Korlaće sa žičanom železnicom i rudnikom Jarando</p>
<p>c)&nbsp; &nbsp;osmatranje granice prema zapadu.</p>
<p>4.) a) 1. brd. div. potčinjavaju se na njenom području sledeće jedinice:</p>
<p>II/3. puka Ruskog zaštitnog korpusa (R.S.K,) (obezbeđenje ibarske pruge) b) 
Dalje se u području nalaze: aa) Pomoćna policija u Mitrovici, Novom. Pazaru i 
Dugoj</p>
<p>Poljani</p>
<p>bb) jedinice Srpske državne straže</p>
<p>cc) jedan muslimanski dobrovoljački bataljon u Vučitrnu (u formiranju)</p>
<p>5.) Obezbeđenje, izviđanje, komandovanje trupama: Zapovesti izdate za područje 
komandujućeg generala i komandanta u Srbiji su priložene.[9]</p>
<p>6.) Izveštavanje:</p>
<p>1. brd. div. izveštava svakodnevno do 11 časova depešom o toku prethodnog 
dana komandujućeg generala i komandanta u Srbiji, imajući u vidu naređenje 
komandujućeg generala i komandanta u Srbiji — Ia, br. 1451/42. pov.[10]</p>
<p align="center"><strong>Bader</strong></p>
<p>Dostavljeno:</p>
<p>. . . [11]</p>
<p>1Snimak originala (pisanog na mašini) u AVII, NAV—T-501, r. 251, s. 
21—2.</p>
<p>2U zapovesti br. 18 Prve brdske divizije od 2. aprila 1943. piše da će biti 
iskrcana u rejonu Kruševac—Kraljevo—Kuršumlija—Niš, a zatim prikupljena 
u rejonu Raška—Novi Pazar—Kos. Mitrovica—Prokuplje (isključno). Vidi 
AVII, NAV—T-315, r. 64, s. 571—2.</p>
<p>3U tom rejonu se nalazio 1. južnomoravski NOP odred.</p>
<p>4Dragutin</p>
<p>5Milutin</p>
<p>6Božo</p>
<p>7Uroš</p>
<p>8U originalu ova rečenica za granicu na severu i istoku je vrlo nečitljiva 
i kraj nje je rukom dopisano: „Tiče se Ia, 1269/43, str. pov.&quot;</p>
<p>9i10Tim dokumentima redakcija ne raspolaže.</p>
<p>11Zbog ograničenog prostora, izostavljena su imena komandi i jedinica kojima 
je ova zapovest dostavljena.</p>
<p>
<br>
<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_3_45.htm"><b>Prethodni dokument</b></a></TD>
<TD><a href="4_12_3_47.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
