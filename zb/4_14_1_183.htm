<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_182.htm"><b>Prethodni dokument</b></a></TD>
<TD><a href="4_14_1_184.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 183</strong></p>
<p align="center"><strong>UPUTSTVO KOMANDE OPERATIVNIH JEDINICA ISTOČNE BOSNE I 
HERCEGOVINE OD 1. NOVEMBRA 1942. KOMANDANTIMA KORPUSA O POSTUPKU POVODOM 
ZAH-TEVA ITALIJANA DA U ČETNIČKE BATALJONE POSTAVE SVOJE OFICIRE I O NAČINU 
PRIMANJA PLATA OD ITALIJANSKIH VLASTI1</strong></p>
<p align="center">KOMANDA OPERATIVNIH JEDINICA ISTOČNE BOSNE I HERCEGOVINE</p>
<p align="center">Pov. Br. 256</p>
<p align="center">1 XI 19412</p>
<p align="center">POLOŽAJ</p>
<p align="center">Na ličnost</p>
<p align="center">KOMANDANTU TREBINJSKOG KORPUSA.</p>
<p>Talijani hoće da u svaki naš bataljon uvedu po jednog svog oficira, isto 
tako hoće da našim vojnicima isplaćuju neke plate preko tih oficira. Gospodin 
Ministar naredio je da ni jedan Talijan nesme da uđe u naša sela. Isto tako 
talijanski oficiri nesmeju deliti platu našim vojnicima. Da bi se znali ravnati 
dajem sledeće objašnjenje:</p>
<p>Talijanima na zgodan način predočiti da je nemoguće da njihovi oficiri 
budu u našim selima prvo što to narod ne gleda sa poverenjem, drugo da je rad 
komunista opet uzeo maha i da ti oficiri mogu i da poginu od trojki ili naročito 
spremljenih atentatora u kom bi slučaju talijanska komanda preduzela 
represalije protivu našeg naroda a mi nismo u stanju da im garantujemo život u 
svakom pojedinom slučaju. U koliko ostanu i dalje uporni da oni hoće po svaku 
cenu da dovedu oficire u naša sela onda odugovlačiti s tim da nema mogućnosti 
smeštaja dok se ne pripremi neka zgrada u kojoj bi se mogao smestiti. U tom slučaju 
zgradu nikada ne pronaći jer je stvarno i nema. Seljacima narediti da nesme ni 
jedan da primi talijanskog oficira u svoju kuću.</p>
<p>Što se tiče davanja plate talijanski oficiri nesmeju deliti platu. Naši 
komandanti mogu primiti novac i čekati do daljeg naređenja da ga isplate kad 
im se naredi.3 Isto tako komandanti brigada mogu da prime hranu za svoje 
ljudstvo i da je smeste u svoje magacine i od toga dele svakodnevno sledovanje.</p>
<p>Još jednom napominjem nesme se ni u kom slučaju dozvoliti da Talijani uđu 
u naša sela.</p>
<p>U koliko se u svemu ne postupi po ovom naređenju nadležne starešine smatraću 
nesposobnim i prema njima predu-zeti sve mere koje mi stoje na raspoloženju.</p>
<p align="center">S verom u boga za kralja i otadžbinu.</p>
<p align="center">Štab4 trebinjskog korpusa</p>
<p align="center">Str. pov. Br. 12</p>
<p align="center">8. XI 1942. g.</p>
<p align="center">POLOŽAJ</p>
<p align="center">Komandant major</p>
<p align="center"><strong>P. Baćević</strong></p>
<p>Po izdatom naređenju svim brigadama ovoga korpusa, stavljeno u akta.</p>
<p align="center">Po ovlaš, komandanta</p>
<p align="center"><strong>Vuko Glogovac</strong></p>
<p>1&nbsp; Original (pisan na mašini, ćirilicom) u Arhivu VII, Ča, k. 231, 
reg. br. 6/5 (BH-X-73).</p>
<p>2&nbsp;Greška, treba: 1942.</p>
<p>3&nbsp; Komandanti brigada su primljeni novac delili četnicima i njihovim 
starešinama (vidi dok. br. 191).</p>
<p>4 Pečat i tekst su na poleđini dokumenta.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_182.htm"><b>Prethodni dokument</b></a></TD>
<TD><a href="4_14_1_184.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
