<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_166.htm"><b>Prethodni dokument</b></a></TD>
<TD><a href="4_12_3_168.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA JUGOISTOKA OD 2. DECEMBRA 1943. 
VRHOVNOJ KOMANDI VERMAHTA O VOJNO-POLITICKOJ SITUACIJI I PRETENZIJAMA FAŠISTIČKE 
BUGARSKE U REJONU TETOVA, GOSTIVARA, DEBRA, KIČEVA I STRUGE[1]</strong></p>
<p align="center"><strong>Poverljivo</strong></p>
<p>KOMANDANT JUGOISTOKA K-da Grupe A. „F&quot;</p>
<p>Štab, 2. 12. 43.</p>
<p>Operativno odelj. br. 3940/43. pov.</p>
<p align="center">VRHOVNOJ KOMANDI VERMAHTA/ŠTAB OPERATIVNOG RUKOVOĐENJA/OPERATIVNO 
ODELJ. (KOPN. SNAGA) JUGOISTOKA</p>
<p align="center"><em>Stanje u srezovima Tetovo, Gostivar, Debar, Kičevo, 
Struga</em>[2]</p>
<p>Niže navedene ocene oslanjaju se na izveštaj jedne vojne komisije, koja je 
bila odaslana u predmetno područje u vremenu od početka do sredine novembra.</p>
<p>Bugari tvrde da je na hiljade Bugara—Makedonaca oterano od kuće i kućišta, 
da su njihovi domovi spaljeni, da su nekažnjeno vršena ubistva i pljačke, da 
su žene napadane i silovane. Stanovništvo da nije bilo nastrojeno komunistički 
nego uvek pronemački. Umirenje situacije i mogućnost da zemlja bude dovedena u 
stanje mira Bugari vide samo u okupaciji područja putem bugarske vojske i 
pripajanju bugarskom kraljevstvu.</p>
<p>Nasuprot tome se sa zvanične albanske strane konstatuje:</p>
<p>Makedonsko stanovništvo nije ni na koji način bilo sistematski proganjano. 
Albanci su voljni da sopstvenim snagama stvore mir i red i spremni su u svako 
doba da makedonsko-bu-garskom stanovništvu omoguće da dođe do svojih prava,</p>
<p>U porastu banditskog pokreta učestvuje ne samo albanski deo stanovništva, 
nego se pri bandama nalazi velik deo Crnogoraca, Srba i Makedonaca. Iz 
nacionalističkih albanskih krugova su se za borbu protiv komunista formirale 
protivbande, koje kao jedini cilj pred sobom vide uništenje komunista i 
razbojnika.</p>
<p>Prema ovim događajima vojna komisija zauzima stav kao što sledi:</p>
<p>Ako je u opštoj političkoj zbrci za poslednje dve godine došlo do borbi 
između nacionalističkih i komunističkih bandi, do nasilja, paljevina i tome 
slično, to krivicu u prvom redu treba tražiti u tipičnim balkanskim 
okolnostima na Balkanu. Pljačkanjem, paljevinama i ubistvima pogođeni su svi 
delovi stanovništva.</p>
<p>Nasuprot tome, Albanci se tuže na potlačivanje i progone albanskog stanovništva 
na novobugarskom području u rejonu Kačanik—Skoplje.[3] Tamo živi, u 
zatvorenim naseobinama, oko 250.000 Albanaca, koji ni na koji način nemaju mogućnosti 
da učestvuju u javnom životu.</p>
<p align="center"><em>Rezime:</em></p>
<p>Razlog za nemir u spornom području je uglavnom u tome što je albanski 
upravni aparat zatajio, odnosno u tome što nedostaje državna izvršna vlast a 
time i državni autoritet. Usled italijanskog perioda okupacije kao i usled 
kapitulacije italijan-ske vojske, kriminalni instinkti delova albanskog stanovništva 
našli su podesno tlo. Komunistička i bugarska propaganda su doprinele tome da 
zaoštre suprotnosti između albanskih i make-donsko-bugarskih elemenata. 
Postoji utisak da bugarska strana treba da prema nekom koji to spolja posmatra 
pokaže nužnost bugarske intervencije.</p>
<p>Albanska vlada pa i albanski narod pokazuju težnju da s Bugarima — 
Makedoncima žive u miru i prijateljstvu. Velik deo bugarsko-makedonskog 
stanovništva zato i ne želi pripajanje bugarskom kraljevstvu. Kod Bugara međutim 
nikad ne dolazi do izražaja volja da se slože s Albancima.</p>
<p>Albanci daju izvanredno borbeni utisak. Njih treba u tom pogledu oceniti 
znatno više nego Makedonce.</p>
<p>Bugarska okupacija u sadašnje vreme bi izazvala nove nemire. Određivanje 
jedne nove granice u korist Bugara osetljivo bi povredilo albanski nacionalni 
osećaj koji se budi.</p>
<p>U cilju upotpunjavanja slike prilažu se dva izveštaja.</p>
<p>U prilogu 1, major fon Štokhauzen [von Stockhausen], od vojnoupravnog 
komandanta Jugoistoka, daje kratak izveštaj o tome što je doživeo kao učesnik 
na gore navedenom putu vojne komisije.[4]</p>
<p>Sto se tiče priloga 2, to je prepis jednog izveštaja rukovodioca ratne 
organizacije Bugarske.[5]</p>
<p align="center">Za komandanta Jugoistoka</p>
<p align="center">(K-da Grupe A. ,,F&quot;)</p>
<p align="center">Načelnik štaba</p>
<p align="center">Po ovlašćenju</p>
<p align="center">Zelmajr [Selmayr]</p>
<p align="center"><em>Podela:</em></p>
<p align="center">K-da 2. okl. A.</p>
<p align="center">Vojnoupravni komandant Jugoistoka</p>
<p align="center"><em>u kući:</em></p>
<p align="center">Obavešt. odelj.</p>
<p align="center">Operativno odelj.</p>
<p align="center">Operac. dnevnik</p>
<p>1 Snimak originala (pisanog na mašini) u AVII, NAV-T-311, r. 188, s, 75—7.</p>
<p>2 Vidi dok. br. 159.</p>
<p>3 Reč je o teritoriji Jugoslavije koju su okupirale bugarske oružane snage, 
odnosno teritoriji SR Makedonije.</p>
<p>4 U izvežtaju majora Štokhauzena stoji da u struškom srezu živi 36.882 
Makedonca i 15.117 Albanaca, zatim piše o njihovim suprotnostima u verskom, 
kulturnom i političkom pogledu, kao i o nepostojanju želje kod Makedonaca za 
pripajanje Bugarskoj. U vezi s tim on predlaže da to područje okupira Nemaćki 
Rajh (AVII, NAV-T-311, r. 188, s. 72—3).</p>
<p>5 Rec je o izveštaju šefa Ispostave Abvera u Sofiji (kamufliran naziv: 
Kriegsorganisation) od 23. novembra 1943. o vojno-političkoj situaciji na području 
Tetovo — Gosti var — Debar — Kičevo — Struga (AVII, NAV-T-311, r. 188, 
s. 80—3).</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_166.htm"><b>Prethodni dokument</b></a></TD>
<TD><a href="4_12_3_168.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
