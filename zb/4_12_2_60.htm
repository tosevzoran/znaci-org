<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 2</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 2</b><br> 

<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_59.htm"><b>Prethodni dokument</b></a></TD>
<TD><a href="4_12_2_61.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p><strong>ZAPOVEST KOMANDANTA NEMAČKIH TRUPA U NDH OD 6. MAJA 1943. POTČlNJENIM 
JEDINICAMA ZA OPERACIJU „ŠVARC&quot; PROTIV JEDINICA GLAVNE OPERATIVNE GRUPE 
VRHOVNOG ŠTABA NA PROSTORU CRNE GORE, SANDŽAKA I HERCEGOVINE[1]</strong></p>
<p><strong>Strogo poverljivo</strong></p>
<p>Komandant nemačkih trupa u Hrvatskoj</p>
<p>O. U., 6. 5. 1943. Ia, br. 12/43, str. pov. načelnik</p>
<p>Za načelnika!</p>
<p>Samo po oficiru T</p>
<p>19/43. str. pov.</p>
<p>A. Fleps[2]</p>
<p align="center">OPERACIJSKA ZAPOVEST ZA OPERACIJU „ŠVARC&quot; 
[„SCHWARZ&quot;]</p>
<p>1.) Akcijom &quot;Vajs II&quot; [&quot;Weiss II&quot;][3] neprijatelj je 
potisnut u. jugoistočnom pravcu preko Neretve. Komunističke grupacije (oko 
15.000 ljudi) nalaze se u Hercegovini i u Crnoj Gori u borbi protiv brojno nadmoćnih 
četničkih grupacija.[4] Situacija može svakog časa da ugrozi nemačke 
interese, bilo za boksitna područja zapadno od Mostara, bilo za rudarska područja 
u jugozapadnoj Srbiji. Za taj slučaj treba da se izvrše pripreme za operaciju 
&quot;Švarc&quot;.[5]</p>
<p>2.) U slučaju potrebe da se interveniše nemačkim trupama, njihov je 
zadatak, da u sadejstvu s italijanskim okupacionim divizijama unište sve naoružane 
grupacije koje se nađu u rejonu, . a koje ne pripadaju regularnim nemačkim, 
italijanskim ili hrvatskim oružanim snagama, i da oduzmu svaku mogućnost života 
bandama koje bi se eventualno formirale (skrovišta, snabdevačka uporišta, 
vodostanice). Naročito treba Mihailovićev štab uhvatiti i uništiti ga sa 
svim njegovim pomagačima i oficirima za vezu.[6]</p>
<p>3.) Operacijama će komandovati komandant nemačkih trupa u Hrvatskoj.</p>
<p>Raspored prema prilogu I.[7]</p>
<p>1. brd. div., delovi puka „Brandenburg&quot; i delovi 104. lovačke 
divizije potčinjeni su za operaciju komandantu nemačkih trupa u Hrvatskoj. 
Delovi 104. divizije od X — 3 dana.</p>
<p>4.) Operacija se deli na 3 vremenska perioda:</p>
<p>A)&nbsp; Stešnjavanje neprijateljskih snaga na prostor: Savnik — Piva, 
sektor do crnogorsko-hrvatske granice, Pljevlja — Šahovići [sada: Tomaševo] 
— Kolašin, istovremeno čišćenje terena koji je pri tome preden, van tog 
kazana,</p>
<p>B)&nbsp; Smanjenje odstojanja grupacija, njihova pregrupacija i naknadno čišćenje.</p>
<p>C)&nbsp; Uništenje opkoljenih neprijateljskih snaga.</p>
<p>5.) Predvidljivo potrebno vreme za period A 10 dana B 10 dana C nekoliko 
nedelja.</p>
<p>6.) Početak operacije (dan X)[8] biće naređen od komandanta nemačkih 
trupa u Hrvatskoj tako da zauzimanje rasporeda za borbu može biti izvršeno na 
dan X — 1 dana.</p>
<p>7.) Plan operacija za period A vidi u prilogu 2.</p>
<p>8.) Zadaci i vođenje borbe za operacijski period A:</p>
<p>a) SS-dobrovoljačka divizija „Princ Eugen&quot; nastupa u 3 kolone prema 
jugoistoku i poseda sektor Pive kod Šavnika — istočno od Miloševića.[9] 
Pri tom je važno, da se jakim, pokretnim desnim krilom prodre preko Stolac — 
Bileća — Nikšić, da se sektor Pive s obe strane Šavnika rano dosegne i da 
se time prema jugu zatvori kazan koji treba formirati.</p>
<p>Desna kolona dosegnuće, kao međucilj, ponajpre drumsko raskršće Planu.</p>
<p>Srednja i severna kolona će, prodirući glavnim snagama južno odnosno 
severno od Velež-planine, najpre, kao međucilj, stići do druma Kifino Selo 
— Ulog, da bi zatim preko Gackog doprle do sektora Pive, koji treba zatvoriti. 
Kao prvo će im pripasti zadatak da potuku neprijateljske snage koje se u ovom 
času još nalaze oko Nevesinja. Predviđena je podrška 118. lov. divizije.</p>
<p>b) 118. lov. divizija s potčinjenom joj 4. hrv. lov. brigadom, nastupa u više 
kolona tako da, do stizanja na međucilj (drum Ulog — Kalinovik) pređeni 
teren bude sigurno očišćen.[10] Jednu kolonu treba staviti u pokret u dolini 
Neretve, a jedna da prodire na drumu Sarajevo — Kalinovik.</p>
<p>U prvom delu operacije, za diviziju je važno to da jakim snagama najbrže 
stigne do Kalinovika. Delovima treba držati Kalinovik, a jačim, po mogućstvu 
pokretnim snagama, zatvoriti: drum Kifino Selo — Kalinovik protiv pokušaja 
proboja protivnika prema jugoistoku ili u obratnom pravcu, a time istovremeno 
podržati SS--dobrovoljačku diviziju „Princ Eugen&quot;, koja će vero-vatno 
imati tešku borbu.</p>
<p>U sklopu daljeg pokreta iz međulinije, treba u tesnom sadejstvu sa 
SS-dobrovoljačkom divizijom „Princ Eugen&quot; zadobiti i zatvoriti sektor 
Pive do crnogorsko-hr-vatske granice Borje — Gradac (15 km zapadno od 
Pljevalja).</p>
<p>SS-dobrovoljačka divizija „Princ Eugen&quot; i 118. lov. divizija treba da 
svoja nastupanja podese jedna prema drugoj, i pobrinu se za to da, kako se 
predviđa, slabije neprijateljske snage, koje se nalaze u tom rejonu, budu tučene 
ili potisnute u jugoistočnom pravcu na Crnu Goru.</p>
<p>Nastupanje glavnih snaga iz međulinije 5. dana posle početka operacije (X + 
4). S izviđanjem otpočeti po prispeću dovoljno jakih snaga na međucilj. Od 
borbene grupe koja će biti u Foči, 2. bataljon 750. puka će u momentu početka 
operacije biti opet potčinjen 118. lov. diviziji. 369 (hrv.) pešadijska 
divizija treba da upotrebi svoje delove u svojoj zoni napada (vidi tač. 8c).</p>
<p>c)&nbsp; Pukovska grupa 369 (hrv.) peš. div. za vreme prve faze akcije čisti 
rejon Ustiprača — Goražde — Foča — Caj-</p>
<p>niče, zatim se oko Cajniča (međucilj) priprema za dalje nastupanje na 
Pljevlja i tamo sprečava pokušaje probijanja neprijatelja prema severu.[11] 
Nastupanje borbene grupe iz Cajniča biće već prema situaciji kod neprijatelja 
tako naređeno da bude obez-beđeno sadejstvo s levim krilom 118. lov. divizije. 
Za borbenu grupu 369 (hrv.) peš. div. u daljem će biti važno da što pre 
stigne u rejon Pljevalja i da tamo u sadejstvu sa 724. lov. pukom spreči proboj 
neprijateljskih snaga ka severoistoku prema Srbiji. U Višegradu treba ostaviti 
nemačku posadu. Treba stupiti u vezu sa severnim krilom bugarskih snaga koje vrše 
obezbeđenje oko Dobruna.</p>
<p>d)&nbsp; Borbena grupa 724. lov. puka zatvara najpre sektor Bistrica — 
Prijepolje — Brodarevo.[12]</p>
<p>U kasnijem se toku predviđa, srazmerno napredovanju borbene grupe 369 (hrv.) 
peš. div. iz Čajniča, nastupanje na Pljevlja, u cilju preprečavanja na 
liniji Vlaka — Gurdić. Zatim, treba uspostaviti vezu s borbenom grupom 369 
(hrv.) peš. div.</p>
<p>Delovima bugarske 24. divizije koji su potčinjeni diviziji[13], treba već 
rano pre početka, kao podrška, zatvoriti sve drumove koji vode iz Hrvatske i 
Crne Gore za Srbiju kao i mogućnosti prelaza na liniji Višegrad (isklj.) — 
Lešovići — Duga Poljana u sklopu srpsko--crnogorske granice. Desno krilo 
bugarskih snaga vrši obezbeđenje oko Dobruna i postaviće na drumu Do-brun — 
Priboj pokretne snage sa zadatkom da uhvate vezu sa snagama koje se nalaze oko 
Priboja.</p>
<p>e)&nbsp; &nbsp;1. brd. div. nastupa na liniji Berane (sada Ivangrad) — 
Andrijevica u dve kolone i stiže na liniju Sahovići — Polja u dolini Tare 
— Lipovo (10 km severozapadno od Kolašina) i zatvara je.[14] Važno je da račvanje 
puta za Mateševo i parče druma puno serpentina zapadno od Andrijevice budu 
brzo i sigurno zauzeti i da budu držani prohodnim za diviziju. U tu svrhu treba 
rano pripremiti jače snage od jedinica „Brandenburg&quot;. Priprema se tesno 
povezivanje s delovima komandanta vazduhoplovstva u Hrvatskoj.</p>
<p>Zatim će grupacija „Brandenburg&quot; dobiti zadatak[15] da brzo i 
iznenadno prodre sa račvanja puta za Mateševo i da onemogući glavni štab Draže 
Mihailovića (sada u Kolašinu ili severno odande). Posle izvršenja ovog 
zadatka i prispeća 1. brd. div. grupacija „Brandenburg&quot; stiže, potčinjavajući 
se 1. brd. div.[iziji], u rejon oko Podgorice, na raspolaganje komandantu nemačkih 
trupa u Hrvatskoj.</p>
<p>9.) Izviđanje. Pre početka napada, izviđanje se sme vršiti, izuzev ako o 
tome ne bude nikakvih posebnih naređenja, samo u tolikom obimu da.se time ne 
otkriju operacijske namere u momentu otpočinjanja operacija, za izviđanje u 
pravcu napada i u međuprostoru treba angažovati dovoljno snažne i odgovarajuće 
pokretne trupe koje imaju borbenu moć.</p>
<p>Naročiti značaj ima izviđanje međuprostora, koje treba koristiti za često 
povezivanje između marševskih kolona (i divizije koja obezbeđuje bokove).</p>
<p>10.) Sadejstvo Italijana će komanda Grupe armija ,,E&quot; blagovremeno da 
izdejstvuje od guvernera Crne Gore. Ono će se uglavnom ograničiti na ispomoć 
pri zatvaranju kazana, u prvom redu na jugu i istoku. U toku operacija, sve 
riemačke trupe treba da traže tesan kontakt sa italijan-skim trupama. Sve mere 
potrebne za postizanje cilja treba preduzeti na licu mesta u međusobnoj 
saglasnosti. 11.) Angažovanje svih raspoloživih snaga komandanta 
vazduhoplovstva u Hrvatskoj uslediće u najtešnjoj saradnji s operacijom 
jedinica Kopnene vojske. Težište će najpre da bude kod SS-dobrovoljačke 
divizije „Princ Eugen&quot; i kod 1. brd. div. Glavni štab Mihailovića je 
najvažniji cilj. O traženju podrške od divizije i saradnji vidi prilog 3. 
12.) Veze svih vrsta. Načelnik veza pri komandantu nemačkih trupa u Hrvatskoj 
će u saglasnosti sa načelnikom veza za Srbiju obezbediti:</p>
<p>a) Žičane veze za pripremu za početak operacije: od komandanta nemačkih 
trupa u Hrvatskoj do SS-dobrovoljačke divizije „Princ Eugen&quot;, 118. lov. 
div., borbene grupe 389 (hrv.) peš. div., ojačane grupe 724. puka, 1. brd. 
div. i komandanta vazduhoplovstva Hrvatske. U toku akcije žičana veza može da 
bude naknadno sprovedena samo tamo gde budu nađeni poštanski stubovi koje se 
može opraviti s malo sredstava, b) Radio-veza: od komandanta nemačkih trupa u 
Hrvatskoj do SS-dobrovoljačke divizije „Prin Eugen&quot;, 118. lov. div., 
borbene grupe 369 (hrv.) peš. div., ojačane grupe 724. puka i 1. brd. div.</p>
<p>Posebnu naredbu za veze svih vrsta vidi prilog 4. 13.) Trupe treba da prema 
stanovništvu koje bi se pokazalo neprijateljskim postupaju bezobzirno i s 
brutalnom čvrstinom i da neprijatelju oduzmu svaku mogućnost života 
razaranjem napuštenih mesta i pohranjivanjem postojećih zaliha. Važne 
vodostanice, koje s obzirom na sopstvene potrebe i potrebe prijateljskog 
stanovništva ne budu razorene, moraju da budu pod kontrolom.</p>
<p>Miroljubive delove stanovništva treba poštedeti i u najširem obimu 
upregnuti u službu za uništavanje neprijateljskih snaga. Muslimane treba naročito 
dobro tretirati, ukoliko se ne bi pokazali neprijateljskima. Biće ih moguće 
korisno upotrebiti, uz nagradu u novcu ili u životnim namirnicama, za usluge 
vodiča i informatora.</p>
<p>14.) Komuniste i četnike treba, ukoliko nisu uništeni u borbi, tretirati 
kao uhapšenike (ne kao ratne zarobljenike); ako budu upotrebljeni u pozadinskom 
području za radnu službu, potrebna je dovoljna stražarska kontrola. Četnike 
koji se sigurno nisu borili protiv nemačkog Vermahta treba također razoružati, 
ali ih tretirati kao ratne zarobljenike.</p>
<p>U slučaju prigovora italijanskih instanci protiv razoružanja četnika, koje 
treba bezobzirno izvršiti, svi nemački komandanti treba da se pozovu na 
poznato naređenje dučea za razoružanje četnika. Neizvršenje tog dučeovog 
naređenja treba označiti kao izdaju. S time treba upoznati sve oficire na X 
— 1. dan.</p>
<p>15.) Tajnost. Nameru izvršenja ove operacije i detalje treba držati u 
strogoj tajnosti. Znanje o tome treba unutar divizijskih štabova ograničiti na 
jedan, po mogućnosti, uski krug osoba. Ispod divizije smeju da budu upućeni za 
sada samo komandanti pukova i komandanti samostalnih bataljona i njihovi ađutanti 
u potrebnom obimu.</p>
<p>Dalje davanje u pismenom obliku ove zapovesti dozvoljeno je samo u izvodu.</p>
<p>Osobe, koje su van nemačkog Vermahta, pa i pripadnici savezničkih vojski, 
ne smeju o tome da budu informisani, pa ni u formi nagoveštavanja.</p>
<p>16.) Izveštavanje. O toku operacije treba izveštavati prema karti razmere 1 
: 100.000. Angažovane grupe će podnositi:</p>
<p>a)&nbsp; kratke izveštaje do 07.00 časova</p>
<p>b)&nbsp; glavni izveštaj do 11.00 časova.</p>
<p>Izveštaje treba tako odaslati da budu u korpusu bezuslov-no u naznačena 
vremena. Važne događaje treba povrh toga odmah javljati.</p>
<p>17.) Komandno mesto korpusa od dana X — 1 Sarajevo.</p>
<p>Priloga: 4&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Podela: . . .[16]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Liters</p>
<p>Strogo poverljivo</p>
<p>Prilog 3</p>
<p>uz akt komandanta nemačkih trupa u.</p>
<p>Hrvatskoj Ia, br. 12/43 str. pov.</p>
<p>od 6. 5. 43</p>
<p>Posebne odredbe za angažovanje vazduhoplovstva</p>
<p>1.) Komandant vazduhoplovstva Hrvatske je u operaciji</p>
<p>„Svare&quot; upućen na saradnju s komandantom nemačkih trupa u Hrvatskoj.</p>
<p>2.) Zahtevi za podršku vazduhoplovstva treba da budu upućeni Komandi 
korpusa. Težišne divizije će već prema situaciji biti posebnim naređenjem 
upućene na neposrednu saradnju s delovima vazduhoplovstva.</p>
<p>3.) SS-dobrovoljačkoj diviziji „Princ Eugen&quot; i 1. brd. div. biće 
blagovremeno pridat po 1 vazduhoplovni oficir za vezu.</p>
<p>4.) Predviđena je dodela po 1 radio-odeljenja C i F SS-dobrovoljačkoj 
diviziji „Princ Eugen&quot;, 1. brdskoj div. i 118. lov. diviziji.</p>
<p>5.) Naročito se upućuje na uvažavanje H. Dv.[17] 89/1, odeljak B, naročito 
odsek I i III i vojnu tablicu signala (H. DV. 425) odsek 6. (instrukcije 
Vazduhoplovstva 119).</p>
<p>6.) Žuta platna označavaju uvek prednju liniju.</p>
<p>7.) Bela platna i dimni znaci narandžaste boje, zajedno ili pojedinačno, 
znače sopstvene trupe ili „tu smo mi&quot;.</p>
<p>8.) Ako jedinica Kopnene vojske oslobodi neki cilj za bom-bardovanje, mora da 
se istakne znak ,,W&quot;. Ako neko zatraženo bombardovanije ne treba više da 
usledi, mora da se istakne znak strele u pravcu zatraženog cilja. Ako su utvrđena 
vremena po časovniku, mora se tačno njih i pridržavati.</p>
<p>9.) Znakovi raspoznavanja treba da se dadu sve do četa da ih ponesu sa 
sobom. Artiljerijsko gađanje s osmatranjem iz vazduha vrši se u skladu s 
instrukcijama br. 27, izdanje aprila 1942.</p>
<p>10.) Pre zahtevanja vazduhoplovne podrške divizije će odgovorno ispitati da 
li je zadatak kopnene jedinice moguće izvršiti bez podrške vazduhoplovstva. 
Svako ušteđeno vaz-duhoplovno angažovanje kasnije opet dobro dolazi kopnenoj 
jedinici, jer postoji mogućnost da se u stvarno teškim situacijama ušteđeno 
gorivo i municija za bacanje upotrebi za masirano angažovanje vazduhoplovstva 
na važnom mestu.</p>
<p>1 Snimak originala (pisanog na mašini) u AVII, NAV—T-501, r. 250, s. 
274—283. Na margini prve stranice originala rukom je dopisano nekoliko nečitljivih 
reci.</p>
<p>2 Dopisano rukom.</p>
<p>3 Vidi dok. br. 13, 35, 36, 37 i 38; tom IV, knj. 13, dok. br. 149—279.</p>
<p>4 Glavnu operat'vnu grupu VS sačinjavale su: 1. proleterska divizija, 
sastava tri brigade: 1. proleterska, 3. krajiška i 3. proleterska (sandžačka); 
2. proleterska divizija, sastava tri brigade: 4. proleterska (crnogorska), 7. 
krajiška i 2. dalmatinska; 3. udarna divizija, sastava tri brigade: 5. 
crnogorska, 1. dalmatinska i 10. hercegovačka; 7. banijska divizija, sastava 
tri brigade: 7, 8. i 16. banijska. U Glavnoj operativnoj grupi bile su još i 
sledeće brigade: 3. dalmatinska, 6. istočnobosanska i Majevička brigada. 
Procenjuje se da je jač'na ovih operativnih jedinica NOVJ bila oko 16.000 
boraca (Zbornik radova „Neretva—Sutjeska 1943&quot;, Trgo Fabijan, n.č., 
str. 57—58).</p>
<p>5&nbsp; Vidi dok. br. 42 i 73. S obzirom da se nije ostvarila zamisao da se 
partizanske snage unište u dolini Neretve operacijom „Vajs I i II&quot;, 
preduzeta je operacija „Švarc&quot; (u nas poznata kao 5. ofanziva ili bitka 
na Sutjesci) s ciliem da se unište NOVJ i rukovodstvo NOP-a sa Titom na čelu, 
a neke formacije Draže Mihailovića razoružaju u početku operacije, što je 
imalo samo sporedni značaj. U stvari, prihvaćen je stav italijanske Vrhovne 
komande da razoružanje četnika Draže Mihailovića može biti zadatak samo 
jednog kasnijeg trenutka (Zbornik radova „Neretva—Sutjeska 1943&quot;, Trgo 
Fabijan, n.č., str. 52—54).</p>
<p>6 Vidi dok. br. 42, objašnjenje 3.</p>
<p>7 U ovom prilogu je prikazan grafički pregled jedinica Vermahta za operaciju 
„Svare&quot; pod komandom Rudolfa Litersa.</p>
<p>8 Ova operacija je počela 15. maja 1943. godine.</p>
<p>9 Vidi dok. br. 76 i 89,</p>
<p>10 Vidi dok. br. 75, 76, 79, 90, 92 i 93.</p>
<p>11 Vidi dok. br. 85 i 91.</p>
<p>12 Vidi dok. br. 78, 83 i 87.</p>
<p>13 Vidi dok. br. 42, 44, 60, 69 i 87.</p>
<p>14 Vidi dok. br. 61, 64 i 70.</p>
<p>15 Vidi dok. br. 61 i 63.</p>
<p>16 Zbog ograničenog prostora izostavljena su imena jedinica, ko-mandanata i 
odeljenja kojima je ova zapovest dostavljena.</p>
<p>17 Heeresdienstvorschrift (vojno pravilo)</p>
<p>
<br>
<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_59.htm"><b>Prethodni dokument</b></a></TD>
<TD><a href="4_12_2_61.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
