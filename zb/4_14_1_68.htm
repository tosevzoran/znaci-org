<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_67.htm"><b>Prethodni dokument</b></a></TD><TD><a href="4_14_1_69.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 68</strong></p>
<p align="center"><strong>UPUTSTVO KOMANDANTA RASINSKOG ČETNIČKOG KORPUSA OD 15. APRILA 1942.
  ZA RAD NA ORGANIZACIJI I FORMIRANJU JEDINICA PRE OBJAVE MOBILIZACIJE<sup>1</sup></strong></p>
<p align="center">UPUTSTVO STR. POV. BR. 1</p>
<p>Za rad na organizaciji i formiranju jedinica pre objave mobilizacije<sup>2</sup></p>
<p align="center"><strong>I.</strong></p>
<p align="center">OPŠTA PRAVILA:</p>
<p>1.&#8212;  Svi  poslovi  na  organizaciji  i  formiranju  jedinica imaju se izvoditi u najvećoj tajnosti.</p>
<p>2.&nbsp;&#8212; Starešine kojima je poverena organizacija i formiranje
  jedinica imaju sami lično raditi na ovim poslovima. Po potrebi mogu u
  ovaj posao uvesti po jednog do dva pomoćnika, no za ovaj posao birati
  najpoverljivije, najumešnije i najagilnije ljude.</p>
<p>3.&nbsp;&#8212; U prepisci biti vrlo obazriv i ovu voditi u šiframa i
  ugovorenim znacima.<sup>3</sup> Sve što se može svršavati usmeno, izuzev onih
  poslova koji se moraju obavljati pismenim putem.</p>
<p>4.&nbsp; &nbsp;&#8212; Mobilizaciski materijal i ovu prepisku trajne
  vred-nosti čuvati na sigurno mesto; Prepisku trenutne vrednosti odmah
  uništavati spaljivanjem.</p>
<p>5.&nbsp; &nbsp;&#8212; Organi obaveštajno-propagandne službe obavljaće
  svoju službu vrlo pažljivo i smišljeno. Na ovim poslovima raditi tačno
  po uputstvima izdatim za otpravljanje ove službe.<sup>4</sup></p>
<p>6.&nbsp;&#8212; Za kraće i bliže razgovore upotrebljavati dobro uvežbane ordonanse za usmena saopštenja.</p>
<p align="center"><strong>II</strong></p>
<p align="center">FORMIRANJE JEDINICA:</p>
<p align="center">A.</p>
<p>Rad komandanta brigade na organizovanju brigade &#8212; priprema mobilizacije.</p>
<p>1.&nbsp;&#8212; Formira štab brigade, štabnu četu i potreban broj
  bataljona u svojoj brigadi, a na osnovi izda tih uputstava od strane
  Komandanta Korpusa.</p>
<p>2.&nbsp; &#8212; Uz pripomoć najpoverljivijih svojih saradnika izrađuje
  sav potreban mobilizacijski materijal; jedinične spiskove, preglede i
  dr.</p>
<p>3.&nbsp;&#8212; Lično čuva sam mobilizaciski materijal i sa ovim materijalom upoznava svoje komandante bataljona.</p>
<p>4.&nbsp;&#8212; Kontroliše rad svojih propagandno-obaveštajnih organa,
  prikuplja sve podatke od ovih, sređuje ih i dostavlja komandantu
  Korpusa. Radi obavljanja ovih poslova formira i to:</p>
<p>a) Obaveštajni otspk za brigadu koji se sastoji od 1 šefa i najmanje 2 pomoćnika.</p>
<p>Za ovu službu upotrebiti ljude sa dovoljnom inteligencijom. Šef da
  bude po mogućstvu oficir. Ljudi treba da su pošteni i da su kod naroda
  omiljeni &#8212; viđeni.</p>
<p>b) &#8212; U sporazumu sa svojim komandantima bataljona formira
  bataljonske propagandno-obaveštajne otseke, koji stoje neposredno pod
  komandom komandanta bataljona i pod komandom šefa
  propagandno-obaveštajnog otseka za brigadu.</p>
<p>v) Naređuje komandantima bataljona da formiraju obaveštajno
  propagandne sekcije za svaku opštinu-selo, ove sekcije su pod
  neposrednom komandom komandanta bataljona, odnosno šefa
  propagandno-obaveštajnog otseka za bataljon.</p>
<p>4.&nbsp;&#8212; Sav propagandni materijal primljen od komandanta Korpusa
  odmah pomoću svojih propagandno obaveštajnih organa, rastura po svome
  reonu, ili predaje licima kojima je upućen ovaj materijal.</p>
<p>5.&nbsp;&#8212; Najmanje jedanput mesečno obilazi svoj reon i tom prilikom
  uverava se, da li komandanti bataljona i ostale starešine vrše svoje
  dužnosti kako treba. Da li su komandanti bataljona izabrali dobra
  bataljonska zborišta, a tako isto da li su određena četna zborišta i da
  li ova odgovaraju svima potrebnim uslovima. Ako bude bilo potrebno čini
  potrebne izmene.</p>
<p>6.&nbsp;&#8212; Prilikom obilaska svoga reona obaveštava narod o situaciji
  i ovaj upućuje na dužnosti i vršenje službe odgovaranje obavezama prema
  Kralju i Otadžbini.</p>
<p>&nbsp;</p>
<p align="center">KOMANDA BR.  235</p>
<p align="center">JUGOSLOVENSKE VOJSKE U OTADŽBINI STR.</p>
<p align="center"> POV. BR. 20</p>
<p align="center">15 aprila 1942 godine</p>
<p align="center">POLOŽAJ. </p>
<p align="center">Komandant, major </p>
<p align="center"> <strong>Drag.</strong><sup>6</sup><strong> Keserović</strong>;</p>
<p align="center">M.P.<sup>7</sup></p>
<b class=medtxt><p><sup>1</sup>&nbsp; Original  (pisan na mašini,  ćirilicom)  u Arhivu VII,  Ča,  k.  79, reg. br. 4/5 (S-V-11689/1).</p>
<p><sup>2</sup>&nbsp; Postoji i Uputstvo pov. br. 2 od 20. 4. 1942. za rad
  komandanta rezervne vojske (sreskog komandanta) posle primljenog
  naređenja za mobilizaciju (Arhiv VII, Ča, k. 79, reg. br. 6/5). Pod
  rezervnom vojskom podrazumevaju se 1. i 2. četa (vidi dok. br. 59).</p>
<p><sup>3</sup>&nbsp; Sve do kraja II svetskog rata četničke jedinice, štabovi i
  komande, kao i funkcioneri četničkog pokreta DM (v.di dok. br. 65, nap.
  38), označavane su šiframa (brojčane oznake). Prve šifre za jedinice
  odredio je lično Draža Mihailović (Arhiv VII, Ča, k. 1, reg. br. 17/3:
  beležnica Draže Mihailovića) .</p>
<p><sup>4</sup>&nbsp; Vidi Uputstvo Draže Mihailovića br. 3 od 7. novembra 1941.
  za organizaciju i rad obaveštajno-propagandnih odseka (Arhiv VII, Ča,
  k. 12, reg br. 3/1).</p>
<p><sup>5</sup>&nbsp; Rasinski četnički korpus (teritorija župskog, kopaoničkog, kruševačkog, rasinskog i trsteničkog sreza).</p>
<p>Jačina četničkih korpusa nije odgovarala nazivu i bila je veoma
  različita (nekada pojedini korpusi nisu imali ni 100 ljudi). Najčešće
  su ih sačinjavali samo štab korpusa i štabovi brigada sa jedinicama za
  obezbe-đenje, a u jačem sastavu pojavljivali su se u vreme zajedničkih
  akcija sa okupatorima i kvislinzima protiv partizanskih jedinica. No ni
  tada se njihova jačina ne može pouzdano utvrditi na osnovu postojećih
  dokumenata, s obzirom da se u tim dokumentima stanje prikazuje prema
  mobilizacijskim spiskovima i uveličano, a ne prema stvarnom stanju.</p>
<p><sup>6</sup>&nbsp; Dragutin, major vojske Kraljevine Jugoslavije, jula 1941.
  komandant Rasinskog četničkog odreda Koste Pećanca. Januara 1942. sa
  odredom prešao pod komandu Draže Mihailovića. Do maja 1944. komandant
  Rasinskog četničkog korpusa, a od tada komandant Rasinsko-topličke
  grupe korpusa. Po završetku rata osuđen na smrt i streljan.</p>
<p>7&nbsp; Okrugli pečat:  &#187;Komanda jugoslovenske vojske u otadžbini &#8212; Gorski štab br. 23&#171;.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_67.htm"><b>Prethodni dokument</b></a></TD><TD><a href="4_14_1_69.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>