<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_103.htm"><b>Prethodni dokument</b></a></TD><TD><a href="4_14_1_105.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 104</strong></p>
<p align="center"><strong>NAREĐENJE ŠTABA DINARSKE ČETNIČKE DIVIZIJE OD 10. JUNA 1942.
  POTČINJENM JEDINICAMA ZA NAPAD NA PARTIZANE NA PRAVCU GRAHOVO &#8212; LIVNO I
  GRAHOVO &#8212; GLAMOČ<sup>1</sup></strong></p>
<p align="center">GORSKI ŠTAB DINARSKE ČETNIČKE DIVIZIJE</p>
<p align="center"> Strogo Pov. O. Br. si. 10 VI 1942</p>
<p align="center">DINARA</p>
<p align="center">KOMANDANTU PUKA &#187;KRALJA ALEKSANDRA&#171; &#187;GAVRILA PRINCIPA&#171;<sup>2</sup></p>
<p>B. Grahovo</p>
<p>Naše operacije širokih razmera na pravcu Grahovo &#8212; Livno, Grahovo &#8212;
  Glamoč počinju 12 juna 1942 godine u 10 sati posle podne.<sup>3</sup> Za ovu
  akciju pripremio sam 800 naših ljudi naoružanih i 200 nenaoružanih sa
  20 komada automatskog oružja. Biće nam stavljeno na raspoloženje suva
  hrana za 4 dana za sve ljudstvo 40.000 metaka i 800 komada bomba. Osim
  toga sa nama zajedno u akciji učestvovaće 500 Talijanskih vojnika sa
  topovima, bacačima mina, teškim mitraljezima i aviacijom. Plan je
  razrađen u detalje i dodeljena je svakom svoja uloga. U ovaj plan
  uključeno je i ljudstvo vašeg puka. Radi toga vam se naređuje da ovaj
  akt zadržite kao najveću tajnu za sebe i svoje pomoćnike oficire. Sve
  vaše ljudstvo ima da bude spremljeno i mobilisano za ovu akciju do 12
  juna 1942 godine u 6 sati posle podne pod Obijaj em đe će biti
  razdeljena hrana i municija. Iste večeri počeće operacije. Potrebno je
  da u ovim operacijama učestvuje lično i Komandant sa ostalim pomoćnim osobljem.</p>
<p align="center">Na znanje i izvršenje.<sup>4</sup></p>
<p align="center">Napred za narod, Kralja i otadžbinu.</p>
<p align="center">Po  Zapovesti   Komandanta  Divizije </p>
<p align="center">Pomoćnik, </p>
<p align="center"><strong>M. Đujić</strong></p>
<p align="center">M.P.</p>
<b class=medtxt><p><sup>1</sup>&nbsp; Original (pisan na mašini, ćirilicom) u Arhivu VII, Ča, k   159, reg. br. 8/2 (H-X-12).</p>
<p><sup>2</sup>&nbsp; Nazivi tih jedinica su dopisani mastilom.</p>
<p><sup>3</sup> Na tom području su tada dejstvovali delovi 3 i 5. krajiškog NOPO i
  NOP bataljoni &#187;Vojin Zirojević&#171; i &#187;Starac Vujadin&#171;. Opširnije o tome,
  vidi Zbornik NOR-a, tom IV, knj. 5, dok. br. 95; tom V, knj. 5, dok.
  br. 63.</p>
<p><sup>4</sup> Navedene četničke jedinice su se na toj teritoriji zadržale do 20.
  juna 1942, kada su se prebacile u rejon Knina. Pre toga one su (14.
  juna) u s. Vidimlje (Glamoč) iznenada napale jednu četu bataljona
  &#187;Vojin Zirojević&#171;, koja se, uz osetne gubitke, uspela povući. (Arhiv
  VII, Ča, k. 151, reg. br. 16/4). Po prebacivanju u rejon Knina usledio
  je četnički napad na jedinice NOPO za sjevernu Dalmaciju (Zbornik
  NOR-a, tem V, knj. 5, dok. br. 74 i 76; Arhiv VII, Ča, k. 159, reg. br.
  2/1).</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_103.htm"><b>Prethodni dokument</b></a></TD><TD><a href="4_14_1_105.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>