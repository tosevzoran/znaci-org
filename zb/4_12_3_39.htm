<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_38.htm"><b>Prethodni dokument</b></a></TD>
<TD><a href="4_12_3_40.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST SS-DIVIZIJE „PRINC EUGEN&quot; OD 16. MARTA 
1943. POTČINJENIM PUKOVIMA ZA POSEDANJE I ODBRANU PODRUČJA BOKSITNIH RUDNIKA 
KOD MOSTARA[1]</strong></p>
<p>O.U. 16. 3. 1943.</p>
<p>NA-76/43. pov. Prilog 43b</p>
<p><strong>Poverljivo</strong></p>
<p>Prema divizijskoj zapovesti br.26/43. od 22. 3, ova zapovest oglašena za 
„otvorenu&quot;.</p>
<p>&nbsp;<strong>Pahler</strong></p>
<p>SS-potpor. i ađutant[2]</p>
<p>SS-dobrovoljačka divizija</p>
<p>„Princ Eugen</p>
<p>Ia, Tgb. br. 168/43 pov.</p>
<p align="center">DIVIZIJSKA ZAPOVEST</p>
<p align="center">za posedanje i odbranu rudarskog područja zapadno od Mostara</p>
<p align="center">Karta 1 : 100.000</p>
<p>1.) Divizija treba da zaštiti rudarsko područje boksita zapadno od Mostara 
od unutrašnjih i spoljnih napada i da garantuje neometano iskorišćenje ove 
oblasti.[3]</p>
<p>2.) Divizijski prostor deli se na dva odseka, i to: Linija razgraničenja: 
istočna i južna ivica Mostarskog blata do Biogradci, onda ka zapadu na vis 
Dubovača, potom pravo ka severozapadu do pola puta od deonice druma Posušje 
— Gorica, dalje dolinom Ričine, onda ka severozapadu do visa Mošnjača.</p>
<p>3.) Grupisanje:</p>
<p>Borbeni odsek[4] Sever: SS-pukovnik H e d r i h, sa:</p>
<p>1 vodom protivavionskih oruđa</p>
<p>3&nbsp; kolone tovarnih grla grupiše se na sledeći način:</p>
<p>I bataljon:</p>
<p>na prostoru Britvica, obezbeđuje tamošnje jame boksita, koristeći se već 
izrađenim utvrđenjima od strane itaiijanskih trupa, koje dopunjava prema 
potrebi, imajući naročito u vidu pravac prodora sa severa.</p>
<p>Izviđanje obaviti što dalje napred, sve do grebena Čabulje planine i u šumski 
predeo južno od Ugrovače, do zaključno puta Posušje — Liše. Ssverozapadna 
linija ograničenja za izviđanje: nizija Okrugljača (južni deo istočno od 
Posušja), vis Ošljar, nizija Sutina (južni deo). Jugoistočna linija ograničenja: 
put koji od Liše vodi ka jugozapadu i dubinska klisurasta linija koja izbija ka 
severoistoku.</p>
<p>II&nbsp; bataljon:</p>
<p>obezbeđuje rudarska područja Knežpolje, Uzarići, iskorišća-vajući 
italijanska utvrđenja, uz potrebnu dopunu, imajući naročito u vidu pravce 
uticaja sa severa i severoistoka, kao i sa šumskog predela južno od Mostarskog 
blata.</p>
<p>Izviđanje u pravcu Čabulje planine i šumskog predela istočno od Goranci, 
kao i šumskog predela južno od Mostarskog Blata.</p>
<p>Borbeno komandno mesto puka sa štabnim jedinicama i pionirskom četom: Lise, 
s tim da zajedno sa divizijskim štabnim jedinicama preduzima potrebne mere za 
obezbe-đenje ovog snabdevačkog čvora.</p>
<p>III&nbsp; bataljon:</p>
<p>u Posušju, izgrađujući ovaj komunikacioni čvor za upornu odbranu, čvrsto 
zadržavajući u ruci dominirajuće visove sa severne i severoistočne strane. 
Oslanjajući se na Posušje, bezuslovno se mora obezbediti sigurnost 
komunikacija dotura između Tomislavgrada[5] i Lise, a isto tako i između 
Imotskog i Lise. Obezbeđenje ogarantovati patroli-ranjem i pridavanjem pratećeg 
ljudstva snabdevačkim kolonama.</p>
<p>Za ovu svrhu staviće štab puka bataljonu na raspolaganje nekoliko teretnih 
automobila iz sastava lake pešadijske kolone.</p>
<p>Izviđanje obavljati prema severu do nizinske linije Roško Polje i u južnom 
delu Duvaniskog Polja, potom u severo-istočnom pravcu do nizije Rakitno.</p>
<p>Od tri raspoložive kolone tovarnih grla, jednu ostaviti u Rastovači (istočno 
od Posušja), a dve grupisati u severoza-padnom delu Mostarskog Blata, gde ima 
vode i uslova za ispašu. Ove kolone upotrebiti za pribavljanje u brdskim 
predelima još postojeće zrnaste stočne hrane, a prema uput-stvima komandanta 
odseka i nadležnog odeljenja divizijskog štaba.</p>
<p>Borbeni odsek[6] Jug:</p>
<p>SS-potpukovnik Šmithuber, sa:</p>
<p>2.&nbsp; SS-brdskim lovačkim pukom 1 baterijom brdskih topova</p>
<p>3.&nbsp; divizionom SS-brd. art. puka 1 inžinjerijskom četom</p>
<p>1 vodom protivavionskih oruđa 3 kolone tovarnih grla</p>
<p>grupiše se na sledeći način:</p>
<p>Štab puka, III. bataljon, štabne jedinice i vod protivav. oruđa u Ljubuškom 
i njegovoj okolini.</p>
<p>Inž. četa, 2 kolone tovarnih grla i baterija brdskih topova: u Vitini i 
Proboju.</p>
<p>Jedna četa III bataljona u s. Lipnom ako dopuštaju uslo-vi snabdevanja 
vodom.</p>
<p>Obezbeđenje prostora do pola puta Ljubuški — Čitluk, odnosno Ljubuški 
— Čapljina, Ljubuški — Mostar, Ljubuški — Imotski.</p>
<p>Izviđanje šumskog područja sevemo od Ljubuškog sve do granice odseka.</p>
<p>Četa koja je ostala u Livnu mora da zadrži u svojim rukama ovaj važan 
saobraćajni čvor i da obavlja izviđanje puteva koji prilaze sa zapada i 
severozapada, sve do puta Vitina — Gruda.</p>
<p>II bataljon:</p>
<p>obezbeđuje rudarsko područje oko Čitluka, komore u prostoru Blizanci, koje 
su tamo smeštene da bi mogle lako da obavljaju pojenje konja i tovarnih grla u 
Neretvi kod že-lezničke stanice Žitomislić. Pre svega obezbeđuje u odnosu 
na unutrašnju sabotažu, a potom i u pravcu šumskog područja severoistočno 
od Čitluka. Održava red i disciplinu u ovoj rudarskoj oblasti i obezbeđuje 
komunikacije snab-devanja prema Ljubuškom i Mostaru.</p>
<p>Pitanju pribavljanja vode mora se u ovom žednom prostoru pokloniti naročita 
pažnja i puk mora u slučaju teškoća da ispomogna buradima za vodu.</p>
<p>III divizion SS-brdskog artiljerijskog puka:</p>
<p>nalaziće se u Bobanovoj Dragi, odakle će obezbeđivati se-verni pretprostor 
i pravac prema s. Drinovci, gde se nalazi dobrovoljačka četa italijanske 
divizije. Pored toga se stara da linija dotura između Grude i Imotskog ostane 
slobodna.</p>
<p>Konjički eskadron u Gorici:</p>
<p>obezbeđuje liniju snabdevanja prema Posušju i Imotskom,, izviđa u 
pretprostoru Imotskog Polja i održava vezu sa dobrovoljačkom četom u s. 
Drinovci.</p>
<p>I bataljon i 1 kolona tovamih grla: Imotski.</p>
<p>Obezbsđuje ovaj saobraćajni i privredni centar od neprijateljskih 
poduhvata. Održava slobodne puteve dotura prema Posušju i Bobanovoj Dragi, a 
izviđanje obavlja u se-vernom i severozapadnom pravcu, sve do nizinske linije 
Roško Polje, vis Zavelim, Rošnjača i mesto Studenci.</p>
<p>Borbena grupa „Štratman&quot;, sa 1 vodom protivavionskih oruđa, udarnom 
četom 1. i 2. puka, obezbeđuje saobraćajni čvor Tomislavgrad i odatle put 
dotura do Šujice i dalje ka jugu do s. Petrovići. Održava vezu sa garnizonom 
Livno-(ustaški bataljon).</p>
<p>Štab puka i štabna baterija brdskog artiljerijskog puka: kod III diviziona 
ovog puka u s. Bobanova Draga.</p>
<p>Divizijska rezerva:</p>
<p>oklopna četa</p>
<p>vod protivavionskih oruđa</p>
<p>lovačka četa divizijskog štaba,</p>
<p>štab i ostatak inžinjerijskog bataljona,</p>
<p>izviđačka četa 1. lovačkog brdskog puka, nalaziće se u mestu Liše, gde 
zajedno sa 1. brdskim lovačkim pukom obezbeđuje ovaj garnizon. Izviđa u 
neposrednoj okolini, održavajući vezu sa I i II bataljonom 1. brdskog lovačkog 
puka.</p>
<p>Divizijske službe:</p>
<p>štab službe dotura,</p>
<p>neborački bataljon sa ogrankom vojne pošte,</p>
<p>radionička četa,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
,</p>
<p>veterinarski park,</p>
<p>vod ratnih izveštača,</p>
<p>propagandni vod, u mestu Lise.</p>
<p>Divizijska bolnica: Široki Brijeg. Komandno mesto divizije: Lise (fabrika 
duvana).</p>
<p>4.) Obezbeđenje garnizona trebalo bi izvršiti po istim načelima po kojima 
se upravljalo u jugozapadnoj Srbiji, s tim da se pojedine oslone tačke ne izgrađuju 
kao karaule-brvnare, već u vidu kamenih karaula, slično onima već podignutim 
od Italijana, što se može uraditi lako i uspešno.</p>
<p>Smeštaj u postojećim kasarnama i kantonmanima, a gde se pokaže potrebno i 
u logorima pod šatorima.</p>
<p>Dalje obezbeđenje provesti živim krstarenjem u navedenim prostorima, 
patroliranjem, povremenim isticanjem predstra-ža na istaknutim zemljišnim tačkama, 
pre svega — međutim — ispitivanjem stanovništva i poverenika obaveštajne 
službe.</p>
<p>5.) U slučaju pojave neke neprijateljske bande na području odseka pojedinih 
borbenih grupa, ovakve bande treba juriti i uništiti prema metodama primenjenim 
u jugozapadnoj Srbiji.</p>
<p>U slučaju napada jačih snaga, mora se dati otpor u posed-nutim položajima 
i sačekati dok ne pristignu pojačanja.</p>
<p>Pojedini bataljoni, naročito oni u Imotskom i Posušju, kao</p>
<p>i južnom odseku Borbene grupe „Šmithuber&quot;, moraju uvek biti u 
pripravnosti da glavninom svojih snaga budu upo-trebljeni za ovaj napad 
(ostavljajući posadu za obezbeđenje).</p>
<p>6.) Komandanti pododseka moraju da obave iscrpno izviđanje putne mreže, pošto 
su posebno u rudarskom području izgrađeni novi putevi, a poneke brdske staze 
osposobljene su za prolaz kara i drugih lakih vozila. Rezultati ovih izviđanja 
moraju se što pre, preko borbene grupe, dostaviti štabu divizije, operativnom 
odeljenju.</p>
<p>7.) Snabdevanje se obezbeđuje staranjem divizijskog štaba, a prema posebnim 
uputstvima.</p>
<p>8.) Veze:</p>
<p>Žičane i bežične veze, a pored toga i kuriri na lakim i teškim 
motociklima.</p>
<p>Konjički eskadron dostavlja pismene izveštaje putem bata-ljona u Imotskom; 
telefonska veza neposredno.</p>
<p>9.) Izveštaje o situaciji dostavljati svakodnevno tačno do 18,00 č i ne 
srne se čekati na požurivanje.</p>
<p align="center">Komandant divizije</p>
<p align="center"><strong>A. Fleps</strong></p>
<p align="center">SS-grupenfirer i general-potpukovnik Vafen SS</p>
<p>Dostavljeno:</p>
<p>. . . 7</p>
<p>1Snimak originala (pisanog na mašini) u AVII, NAV—T-354, r. 145, s. 
3786379—83.</p>
<p>2Dopisano rukom.</p>
<p>3Vidi dok. br. 34. Opširnije o posedanju boksitnog područja oko Mostara 
vidi tom IV, knj. 11, dok. br. 234, 238, 242 i 258.</p>
<p>4i 6U originalu piše: Gefechtsabschnitt.</p>
<p>5Sada: Duvno.</p>
<p>7Zbog ograničenog prostora, izostavljena su imena potčinjenih jedinica i 
odeljenja kojima je ova zapovest dostavljena.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_38.htm"><b>Prethodni dokument</b></a></TD>
<TD><a href="4_12_3_40.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
