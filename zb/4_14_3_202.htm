<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_201.htm"><b>Prethodni dokument</b></a></TD>
<TD><a href="4_14_3_203.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>DOPIS KOMANDANTA NACIONALNIH TRUPA CRNE GORE OD 2. 
JULA 1944. FELDKOMANDANTURI U CETINJU O POTREBI ANGAŽOVANJA JAČIH NEMAČKIH 
SNAGA ZA BORBU PROTIV NOVJ1</strong></p>
<p>KOMANDA NACIONALNIH TRUPA</p>
<p>CRNE GORE</p>
<p>pov Broj 813.</p>
<p>2-VII 1944 god.</p>
<p>CETINJE&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p align="center">SAMOSTALNOJ FELDKOMANDANTURI Ia..—2</p>
<p>Ova komanda je pretstavkama svojim Pov. Br. 593 od 27 maja i Pov. Br. 658 od 
i6 juna t. g.3 iznela stanje kod jedinica, posle oslobođenja Katunske nahije do 
linije4: Danilovgrad — — Čevo — Čekanje i iznela potrebu, sa molbom da 
se pre-duzme čišćenje i ostatka Katunske nahije, do linije: Grahovo — 
Viluse — Trubjela — Nikšić — Dolina rijeke Zete.</p>
<p>Međutim, po ovim pretstavkama nije do danas ništa pre-duzeto. Kod vojnika 
koji su stalno na položajima, sa kojih jedan dijo gleda svoje domove i porodice 
pod vlašću partizanskom, izložene svim mogućim maltretiranjima i šikanira-njima, 
već se oseća zamor i depresija, koji prijete da se pretvore u potpunu apatičnost, 
prema svemu onome što se dešava ili će se desiti. Neprijateljska i komunistička 
propaganda, koje neumorno rade ovo stanje iskorišćuju, pa ono naroda što još 
pošteno i nacionalno misli i osjeća, počinje da strepi od sutrašnjice i traži 
spasa, kako zna i umije nemajući više vjere u vlasti i nacionalni pokret, da u 
njima nađe zaštite. Poslednji događaj na Meterizama i Cešljarima, gde su 82 
čovjeka predali oružje partizanima, bez da su i jedan metak opalili, nije slučaj, 
već posledica iznetog stanja, i ako se i dalje ograničimo, samo na manje 
akcije i nepreduzme se jedno radikalno čišćenje zemlje od partizana, ubijeđen 
sam, da će se pored represalija koje su za ovaj slučaj predviđene, ovakvi slučajevi 
ponavljati u mnogo većim razmerama.</p>
<p>Kakve posledice ovo može imati za zemlju i nas nacionaliste, lako je 
oceniti.</p>
<p>U gigantskom sukobu i borbi koja se danas u svijetu vodi, ja sam svjestan da 
mi nepretstavljamo ni zrno soli u bezkrajnom okeanu, ali i pored toga smatram da 
imamo pravo na život, a života nam nema ako ne raščistimo sa komunistima u 
zemlji. Sami, nemoćni smo to uraditi, potrebna nam je pomoć, koju jedino možemo 
dobiti i tražiti od vojske Velikog Njemačkog Rajha.</p>
<p>Svesan odgovornosti koju nosim zbog položaja koji zauzimam i duga prema 
ovome narodu, uzimam slobodu, da Vam se ponovo obratim G. Đenerale5 i molim da 
izdejstvujete, da se što hitnije preduzme čišćenje zemlje od partizana i 
komunista, počevši sa ostatkom Katunske nahije, pa onda dalje, zašto neće 
izostati blagonaklonost, koju će Vam vaš napaćeni narod dugovati.</p>
<p>Član resora za narodnu odbranu i komandant nacionalnih trupa art. major, J. 
Đ6</p>
<p>&nbsp;</p>
<p>1&nbsp; Kopija originala (pisana na mašini, ćirilicom) u Arhivu VII, Ča, 
k. 147, reg. br. 12/5 (CG-X-193).</p>
<p>2&nbsp; U Cetinju je bila feldkomandantura 1040.</p>
<p>3&nbsp; Navedena akta Redakcija nije pronašla.</p>
<p>4&nbsp; Na tom prostoru dejstvovale su jedinice 3. udarne divizije NOVJ.</p>
<p>5&nbsp; Odnosi se na generala Kajpera.</p>
<p>6&nbsp; Jovo Đukanović.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_201.htm"><b>Prethodni dokument</b></a></TD>
<TD><a href="4_14_3_203.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
