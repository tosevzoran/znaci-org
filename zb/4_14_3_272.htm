<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br>
PRILOG IV -   
DOKUMENTI NEMA&#268;KOG RAJHA 1943. I 1944.  


<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_271.htm"><b>Prethodni dokument</b></a></TD>
<TD><a href="4_14_3_273.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>INFORMACIJE VOJNOUPRAVNOG KOMANDANTA JUGOISTOKA OD 16. 
MAJA 1944. POTČINJENIM KOMANDAMA I&nbsp; ŠTABOVIMA O DRŽANJU PREMA ČETNICIMA1</strong></p>
<p>POVERLJIVO&nbsp;&nbsp;&nbsp;&nbsp;&nbsp;&nbsp;&nbsp; &nbsp;</p>
<p>Vojnoupravni komandant Jugoistoka</p>
<p>Odelj. Ia</p>
<p>Primlj. 28. V 44, Br. pov. 136/44 Vojnoupravni komandant Jugoistoka</p>
<p>O. U 16. 5. 44.</p>
<p>Odelj. Ia/O. Pov. br. 3380/44</p>
<p>Prilog 71</p>
<p>Predmet: Držanje prema pokretu DM.</p>
<p>Lokalna saradnja nemačkih i srpskih trupnih delova sa četnicima DM u borbi 
protiv Titovih bandi u zapadnom i jugozapadnom području Srbije, dovela je u 
nedoumicu nadležne instance u pogledu odnosa prema pokretu DM. Da bi se to 
pitanje razjasnilo, konstatuje se sledeće:</p>
<p>1.&nbsp; &nbsp;Pokret DM bio je i ostaje neprijateljski.</p>
<p>2.&nbsp; &nbsp;Njihova saradnja sa nemačkim i legalnim srpskim jedinicama 
protiv crvenih proističe samo iz saznanja da su komunisti u Srbiji njihov 
neprijatelj br. 1.</p>
<p>Neprijatelj br. 2 ostaje ipak okupaciona sila.</p>
<p>3.&nbsp; &nbsp;Saradnja se koristi radi popune zaliha municije, koje su se 
veoma smanjile (oružje se nije nikad davalo).</p>
<p>4.&nbsp; &nbsp;Prema dosad stečenim iskustvima, četnici se protiv crvenih 
angažuju u nekim slučajevima samo uzdržano, nastojeći po svoj prilici da 
suviše ne prolivaju krv.</p>
<p>Sa ponovnom neprijateljskom orijentacijom pokreta DM prema okupacionoj sili, 
mora se u svako doba računati, čak i u oblastima gde se dosad zajednički 
borilo protiv komunista.</p>
<p>Zbog toga treba postupati na sledeći način:</p>
<p>Sve mere pokreta DM koje bi mogle ugroziti interese ne-mačkih oružanih 
snaga, srpskih legalnih jedinica, Nedićeve vlade i njenih upravnih organa, 
dakle ne samo izvršene napade na naše trupe već i prisilnu regrutaciju, sprečavanje 
da se prikuplja stoka i žito, ugrožavanje srpskih činovnika uprave, 
predsednika opština, itd., treba smatrati »neprijateljskim postupcima«, 
preduzimati mere. Svim sredstvima treba sprečavati svaku novu ili ponovnu 
izgradnju pokreta DM, pre svega u njegovim štabovima i centralama, jer to treba 
smatrati merom koja ugrožava sigurnost okupacione sile. Četničke grupe koje 
se nalaze u borbi protiv komunista, ne treba nikako ometati niti ih napadati, već 
ih podupirati u borbi. Saradnja s četnicima u borbi protiv komunista, uz najšted-ljiviju 
isporuku municije i pod nadzorom okupacione sile, može biti samo lokalna i radi 
akutne borbe protiv partizanskih bandi. U tom slučaju potrebno je isporučivati 
i sanitetski materijal i negovati ranjenike.</p>
<p>Za svaku isporuku potrebno je odobrenje Vojnoupravnog komandanta Jugoistoka.</p>
<p>Preporučujemo da se u svim prilikama obraća nesmanjena pažnja pokretu DM i 
njegovim postupcima.</p>
<p>Dostavljeno: Kao u konceptu.</p>
<p>Vojnoupravni komandant Jugoistoka Felber2</p>
<p>Felber Hans Gustav.</p>
<p>&nbsp;</p>
<p>1 Snimak originala (pisanog na mašini) u Arhivu VII, NAV-T--501, r. 256, s. 
754-5.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_271.htm"><b>Prethodni dokument</b></a></TD>
<TD><a href="4_14_3_273.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
