<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_106.htm"><b>Prethodni dokument</b></a></TD>
<TD><a href="4_12_3_108.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>MESECNI IZVEŠTAJ KOMANDUJUĆEG GENERALA I KOMANDANTA 
U SRBIJI OD 19. JULA 1943. KOMANDANTU JUGOISTOKA O VOJNO-POLITIČKOJ SITUACIJI, 
ČETNICIMA DRAŽE MIHAILOVIĆA, DEJSTVIMA JEDINICA NOVJ, SOPSTVENIM PROTIVMERAMA 
I DIVERZIJAMA NA PRUGAMA U SRBIJ[1]</strong></p>
<p>KOMANDUJUĆI GENERAL I KOMANDANT U SRBIJI</p>
<p>Prilog 63[2]</p>
<p align="center"><strong>Poverljivo!</strong></p>
<p>Sadržaj: Izvestaj o situaciji za vreme od 16. 6 — 15. 7. 43.</p>
<p align="center">KOMANDANTU JUGOISTOKA (K-di GR. ARMIJA ,,E&quot;)</p>
<p align="center"><em>I Politička situacija</em></p>
<p>Politička situacija nalazi se pod utiskom vesti o uspešnom iskrcavanju 
saveznika na Siciliji[3] i početku velikih operacija na istoku. Široki slojevi 
naroda se nadaju da će se nastupajući događaji prebaciti preko i tako 
dovesti, u dogledno vreme, takođe do aktivnih napada Saveznika na teritoriji 
Balkana. Spremnost za ustanak je usled ovih događaja ponovo oživela, što se 
još povećala izdatim direktivama Draže Mihailovića za pripremu sabotažnih 
akcija[4], kao i sabotažom prikupljanja žetve, koju su preduzele obe ustaničke 
strane.</p>
<p>Nečovečni postupak vladajuće ustaške organizacije, koji se nedavno u pooštrenoj 
formi ponovo vrši u Hrvatskoj protiv srpskog stanovništva, izaziva baš u ovom 
trenutku naročito nepoželjnu uznemirenost srpskog nacionalnog osećanja. 
Akcije za smirivanje na srpskoj i hrvatskoj teritoriji ne mogu dati nikakav 
trajan uspeh ako se dopuštaju takve pojave, pošto se vera u bolju budućnost u 
savezu sa Nemačkom, pod takvim okolnostima, ne može očekivati ni od jednog 
naroda, a pogotovo ne od preterano nacionalno osetljivih Srba.</p>
<p>Srpska vlada[5] je dokazala svoju dobru volju za saradnju na likvidiranju 
organizacije Draže Mihailovića kroz podatke o boravištu štaba Draže 
Mihailovića, čija se verodostojnost mogla ustanoviti iz priloženih izveštaja.</p>
<p>Pritisak Moskve na jugoslovensku emigrantsku vladu smatra se tako jakim da 
stalno kruže vesti o abdikaciji kralja Petra u Eo-rist njegovog brata.</p>
<p>Antikomunistički stav Draže Mihailovića ponovo je dokazan. On borbu protiv 
komunizma pretpostavlja borbi protiv okupacionih sila.</p>
<p>Sloboda delanja nižih organa srpske uprave u mnogim oblastima je u sve većoj 
meri paralisana organizacijom Draže Mihailovića, zbog nedostatka dovoljne zaštite. 
Treba shvatiti da je srpski državni aparat široko protkan pristalicama Draže 
Mihailovića. Za ovo su karakteristični bekstvo u inostranstvo šefa kabineta 
Državnog saveta za bezbednost, šefa biroa agenata ovog ministarstva i nekih 
agenata, povodom hapšenja jednog konfidenta.</p>
<p>Široki narodni slojevi vide spasenje svih svojih nevolja u oslobođenju od 
strane saveznika.</p>
<p>U graničnom području Sandžaka, muslimanski problem postaje ponovo važan. 
Muslimanske dobrovoljačke jedinice, koje su pružile mnoge dragocene usluge 
nemačkim snagama za vreme junskih operacija, razoružane su delom od strane 
Italijana. Sprema se razoružanje i daljih jedinica. Postoji opasnost da tamošnje 
prijateljski raspoloženo stanovništvo prema Nemcima ne izgubi poverenje u nemačku 
vojsku, i da pod tim okolnostima bude oterano u neprijateljski lager.</p>
<p align="center"><em>II Neprijateljska situacija</em></p>
<p>Pripreme za opšti ustanak u slučaju savezničkog iskrcavanja na teritoriji 
Balkana nastavljaju obe ustaničke strane. I dok komunistički pokret u tom 
pogledu nije bio u stanju da pokaže bitnije rezultate zbog odbijanja seljačkog 
stanovništva, dotle je pokret Draže Mihailovića zabeležio veće uspehe. Ipak 
raspolagali smo podacima da su naoružani delovi pokreta Draže Mihailovića 
brojno daleko slabiji, nego što se to do sada pretpostavljalo. Sam Draža 
Mihailović, prema pouzdanim vestima, boravi u komandnom području, pa ipak se 
jedva mogao izvući sa svojim štabom, uključujući i englesku Vojnu misiju 
koja se kod ovog nalazi, od jednog poduhvata uperenog protiv njega. Pri tome se 
uspelo obezbediti dragoceni materijal.</p>
<p>Draža Mihailović je ponovo izdao jednu naredbu, prema kojoj treba pružiti 
aktivan otpor nemačkoj vojsci u slučaju napada, dok nemačke jedinice na koje 
se naiđe i koje ne nameravaju napadati, treba dalje neuznemiravano pustiti.[6] 
Protiv Ruskog zaštitnog korpusa i Srpskog dobrovoljačkog korpusa i dalje će 
se bande Draže Mihailovića žestoko boriti.</p>
<p>Na čitavoj teritoriji južne Srbije, neprijatelj je pojačao svoju aktivnost 
u obliku prepada na opštine i pojedine ličnosti, u pozivima na sabotažu 
liferovanja žetve i više slučajeva razaranja vršidbenih garnitura. Naročito 
su komunisti aktivni u istočnim i južnim delovima Srbije, dok u jugozapadnoj 
Srbiji pokret Draže Mihailovića pokušava da putem regrutacije dobije dalje 
borce.</p>
<p>Iz izveštaja se saznaje da su snage Draže Mihailovića koje se nalaze u 
severoistočnoj Srbiji koncentrisane između Velikog Gradišta i Negotina. Ove 
jedinice bez svake sumnje imaju zadatak da stalno ometaju dunavsku plovidbu.</p>
<p>U oblasti Rudnika ponova su se pojavile, pod komandom Kalabića[7], jače 
grupe Draže Mihailovića dobro naoružane automatskim naoružanjem.</p>
<p>Prostor južno od Ravne gore, dosadašnji organizacioni centar pokreta Draže 
Mihailovića, je raščišćen. Ipak, usled izvanredne neprijateljske obaveštajne 
službe, nije mogao biti zabeležen neki vidniji uspeh u odnosu na napred 
pomenuto obezbeđenje materijala engleske Vojne misije.</p>
<p>Hapšenjem vodećih ljudi štaba omladinskog pokreta Draže Mi-hailovića u 
Beogradu, razbijeno je rukovodstvo ovog pokreta o&nbsp; namerama jačih Titovih 
grupa, koje su pobegle iz Crne Gore, da prodru preko jugozapadne i zapadne 
srpske granice prema Srbiji bilo je različito javljeno; ipak, kao glavni marševski 
cilj ovih snaga treba pretpostaviti kasnije kao i ranije Slavoniju. Hrvati su 
morali privremeno napustiti Zvornik pred nadmoćnijim neprijateljskim pritiskom, 
ali je uspelo sa ruskim i nemačkim snagama da se otkloni ugrožavanje te 
oblasti sa ove strane Drine u ovom prostoru.[8] Draža Mihailović je izdao 
naredbu svojim pripadnicima da u većem stepenu osiguraju drinsku granicu u 
prostoru između Zvornika i Višegrada i da spreče prodiranje komunističkih 
snaga.</p>
<p>Povećava se podrška ustanika putem spuštanja materijala padobranima. 
Postoje izveštaji o bacanju materijala na Kopaoniku, Ravnoj gori i planini 
Deli-Jovan (zapadno od Negotina).</p>
<p>JU Sopstvena situacija i namere</p>
<p>S obzirom na pozive Draže Mihailovića i komunista, treba očekivati 
ozbiljno ugrožavanje sabiranja letine i sabotaže. Treba računati sa 
aktivnijim angažovanjem jedinica Draže Mihailovića kroz sabotaže na važne 
vojne objekte.</p>
<p>Za očekivati je da se znatan deo srpskog stanovništva pobuni protiv 
okupacionih sila u slučaju neprijateljskog iskrcavanja. U ovom slučaju 
izgledaju naročito ugroženi saobraćajni putevi. Na teritoriji južne Srbije, 
niz manjih bugarskih akcija protekao je bez naročitih rezultata.</p>
<p>Uostalom, period izveštavanja stajao je u znaku smenjivanja. Dosadašnji 
istočni i srednji odsek 297. peš. divizije preuzima novodovedena 25. bugarska 
pešadijska div. Značajnije operacije nisu se dešavale u ovom prostoru za 
vreme perioda o kom se izveštava.</p>
<p>U prostoru Ravna gora — Maljen — Medvednik za sada se razvija operacija 
protiv organizacije Draže Mihailovića. U njoj učestvuju 2 bataljona 297. pd, 
1 bataljon 5. pol. puka, 2 bugarska bataljona i 1 kombinovani bataljon. 
Postavlja se pitanje da li će se još u daljem toku operacije postići značajniji 
rezultati, pošto se neprijateljske snage, zahvaljujući svojoj špijunskoj mreži, 
pravovremeno obaveste o pretraživanju širokog prostora. Smenjeni bataljon 297. 
pd na Gvozdenim vratima treba da pređe u banatski deo Homoljske oblasti na marš 
za evakuaciju. 297. pd biće uskoro prikupljena sa glavninom u južnom Banatu, 
da tamo okonča svoje formiranje i obuku. Van ovog prostora ostaju angažovani: 
inžinjerijski bataljon 297 na Gvozdenim vratima, 1 bataljon gren. puka 522 u 
Boru, 1 bataljon gren. puka 523 radi ojačanja železničkog obezbeđenja na 
pruzi Beograd — Lapovo i 1 ojačani bataljon gren. puka 523 u Beogradu.</p>
<p>Ruski zaštitni korpus se ponovo pokazao (borba kod Zvornika). Kod Srpskog 
dobrovoljačkog korpusa i Srpske državne straže nikakvih bitnijih promena 
dosadašnjeg stanja.</p>
<p><em>Namere:</em></p>
<p>Uprkos tromosti bugarskih jedinica i neznatnoj jačini za borbu spremnih nemačkih 
snaga, u narednom periodu će se čvrsto insistirati na tome da se prodre u 
organizacioni centar pokreta D M i da se omete dalja mobilizacijska izgradnja. 
Preduslov za to je izvesno slabljenje mesnih obezbeđenja i to se mora pod-neti.</p>
<p>Na prvom mestu planirana je od 23. [7. 43] operacija protiv snaga Draže 
Mihailovića u oblasti Rudnika, koje sve više ugrožavaju glavnu železničku 
prugu. U operaciji učestvuju 1 ne-mački bat, 2 bug. bat. i 1 bat. SFK.</p>
<p align="center">VI[9]<em> Vazdušna situacija</em></p>
<p>Broj neprijateljskih uletanja, sa 19 aparata za 10 dana, održava se približno 
na istoj visini kao i u prošlom vremenu podnošenja izveštaja. Ponekada se 
uletanja izvode sa 1—4 aparata u ponoćnim časovima, uglavnom na teritoriji 
južne i srednje Srbije, a samo pojedinačno do Beograda i prostora neposredno 
južno od toga. Uletanja, kao i do sada, služe za dovlačenje dobara za 
sna-bdevanje, specijalista i ljudi za vezu sa ustanicima. Vlastito 
vazduhoplovstvo sprovodilo je razne noćne napade za uznemiravanje na 
neprijateljske prostorije za spuštanje padobrana i rasturilo ukupno 26.000 
letaka.</p>
<p>Uspostavljanje aktivne vazdušne odbrane za Gvozdena vrata, Bor i Beograd 
ostaje uvek neodložno.</p>
<p align="center">VII[10]<em> Saobraćajna situacija</em></p>
<p>Opšta eksploataciona situacija na beogradskoj železničkoj stanici je 
stalno teška, sa izuzetkom železničke stanice Topčider. Za-starela 
postrojenja i ranžirno-tehnička šinska postrojenja nisu više dorasla rastućim 
potrebama vojnih transporata za Beograd — mesto i prelaz. Usled toga proističe 
stalno zakašnjavanje vozova.</p>
<p>U ostalom saobraćajna situacija je zadovoljavajuća, znatnije smetnje nisu 
nastupile. Pruga Beograd — Grdelica bila je ukupno 10,5 časova zakrčena 
usled sabotaže, a pruga Kraljevo — Mitrovica 22 časa usled saobraćajnog 
udesa.</p>
<p>Lokalna situacija je zadovoljavajuća.</p>
<p>Postavljeni zahtevi pred saobraćaj u pogledu dotura i evakuacije prema Grčkoj 
bili su ispunjeni.</p>
<p align="center">VIII[11] <em>Situacija zbrinjavanja i snabdevanja</em></p>
<p align="left">. . . [12]</p>
<p align="center">IX[13] — Privredna situacija</p>
<p>Snabdevanje pogona važnih za rat i stanovništva Beograda i Niša obezbeđeno 
je do kraja jula meseca ako se iskoriste sve rezerve. Kada počne nova žetva, 
snabdevanje potrošača će se organizovati na novim osnovama. Pripremni radovi 
za otkup novih setvenih prinosa su završeni u toku juna. Očekuje se pro-sečan 
rod žita.</p>
<p>Proizvodnja u rudnicima odvija se i dalje normalno i eksploatacija rude je 
delom iznad normale. Do sada se najviše postiglo u proizvodnji magnezita. Zbog 
toga što kasne isporuke bušilica iz Rajha, opala je proizvodnja u rudniku 
bakra Bor. Snabdevanje Bora ugljem bilo je otežano zbog prepada koji je početkom 
meseca izvršen na rudnik uglja Bogovinu.</p>
<p>Na proizvodnju uglja i isporuku jamskog drveta delom negativno utiče to što 
se većina radnika regrutu je sa sela, a seljaci su sada zaposleni oko žetve. 
Verovatno će posle žetve otpasti te poteškoće. Opšta proizvodnja je nešto 
opala u odnosu na prošli mesec.</p>
<p>Cene za poljoprivredne proizvode su ponovo utvrđene. Za žito su morale biti 
malo povećane, a za stoku, meso i mleko znatnije. Održavanje niskih 
garantovanih cena u odnosu na cene na crnoj berzi (10—20%) ugrožava privredni 
moral a time i upravljanje privredom odozgo. Trpe uglavnom službenici i potrošači 
sa malim sredstvima. Stanje se još više pogoršava zbog znatnog povećanja 
cena proizvoda u Hrvatskoj, Mađarskoj i Rumuniji. Opticaj novca pokazuje i 
dalje tendenciju porasta i dostigao je iznos od 18,7 milijardi dinara.</p>
<p>Sprovođenje svih privrednih mera nailazi na sve veće poteškoće zbog 
opadanja autoriteta srpskih vlasti i otpora stanovništva protiv svake državne 
prisile na privrednom polju.</p>
<p align="center">X[14] — <em>Zdravstvo</em></p>
<p>. . . [15]</p>
<p align="center">XI[16] — <em>Stanje konja</em></p>
<p>. . . [17]</p>
<p align="center">XII[18] — <em>Stanje popune</em></p>
<p>Stanje popune je neizmenjeno u odnosu na prethodni izveštajni period. Akcija 
vrbovanja dobrovoljaca za rad u jedinicama nije donela znatnije rezultate. S 
obzirom na opštu situaciju, može se očekivati da će se prijaviti još samo 
poneko. Treba smatrati da je propala namera da se u području Srbije dobije pomoćna 
snaga vrbovanjem dobrovoljaca.</p>
<p align="center">Za komandujućeg generala i k-ta u Srbiji načelnik štaba</p>
<p align="center"><strong>Gajtner</strong></p>
<p>Dostavljeno:</p>
<p>. . .[19]</p>
<p>1 Snimak originala (pisanog na mašini) u AVII, NAV-T-501, r. 252,. s. 
1278—87.</p>
<p>2 Dopisano rukom.</p>
<p>3 Pomorsko-vazdušni desant 5. i 8. savezničke armije na Siciliju-počeo je 
10. jula 1943. godine (Hronologija, str. 505).</p>
<p>4i 6 Prema raspoloživim dokumentima, Draža Mihailović je 25. juna 1943. 
svojim potčinjenim naredio: „Ne možemo dići ustanak da bi spasili žetvu. 
Naša opšta akcija vezana je za invaziju, a invazija od nas ne zavisi&quot; 
(AVII, Ča, reg. br. 33/2, k. 292: knjiga poslatih depeša).</p>
<p>5 Misli se na vladu Milana Nedića.</p>
<p>7 Reč je o četničkom Korpusu Gorske garde pod komandom kapetana Nikole 
Kalabića.</p>
<p>8 Prva proleterska udarna brigada 1. proleterske udarne divizije i 2. vojvođanska 
udarna brigada 16. udarne divizije NOVJ zauzele su Zvornik 5. jula 1943, ali su 
ga pod pritiskom 370. puka 369. pd, ojačanog delovima 202. tenkovskog 
bataljona, izviđačkim bataljonom 369. pd i jednim domobranskim bataljonom, 8. 
jula 1943. morali napustiti (tom IV, knj. 10, dok. br. 14, knj. 15, dok. br. 17, 
20, 21, 35, 48, 178, 180, 202 i 268).</p>
<p>9, 10,11,13,14,16 i 18 Tako u originalu.</p>
<p>12,15 i 17 Izostavljeno zbog ograničenog prostora.</p>
<p>19 Zbog ograničenog prostora, izostavljena su imena komandanata i odeljenja 
kojima je ovaj. izveštaj dostavljen.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_106.htm"><b>Prethodni dokument</b></a></TD>
<TD><a href="4_12_3_108.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
