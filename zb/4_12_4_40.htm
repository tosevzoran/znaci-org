<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_39.htm"><b>Prethodni dokument</b></a></TD>
<TD><a href="4_12_4_41.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDE 21. BRDSKOG ARMIJSKOG KORPUSA OD 3. 
APRILA 1944. KOMANDI 2. OKLOPNE ARMIJE O PRIPREMAMA ZA DEJSTVA, U SARADNJI S ČETNICIMA, 
NA PROSTORU PODGORICA — CETINJE — NIKŠIĆ1</strong></p>
<p align="center">Tel[egram]</p>
<p align="center">R2</p>
<p align="center">K. T. B. 16</p>
<p align="center">POVERLJIVO</p>
<p align="center">K-di 2. OkA</p>
<p align="center"><em>Veza:</em> K-da 2. OkA, Ia, pov. br. 2375/44, od 1. 4. 
44.3</p>
<p>Sa procenom situacije u rejonu Podgorica - Cetinje — Nikšić, navedenom u 
g. n. aktu saglasni smo. K-da korp. namerava, posle sprovođenja operacije »Vindroze«4 
od strane V SS brd. korpusa, u dalje dve operacije raspoloživim snagama da očisti 
od bandi navedeni rejon kao i rejon severno od puta Podgorica — Nikšić.</p>
<p>Put Danilovgrad — Nikšić je već, kao uvod u ovu operaciju čišćenja, 
operacijom »Dombas«5 uspešno očišćen a bande u neposrednoj blizini, s obe 
strane puta, primorane na povlačenje.</p>
<p>Put za sada još osiguravaju delimične snage 363. g.[rena-dirskog] p.[uka] 
jz. od puta Danilovgrad — Podgorica. Pojedinosti o ovoj operaciji javljene su 
armiji sa konspirativnim nazivom »Nahvinter«.6 Početak verovatno 4—5 dana 
po završetku »Vindroze«. Za otklanjanje neprijateljskog pritiska iz sev. 
pravca na Podgoricu i Danilovgrad 181. peš. div. priprema jednu drugu operaciju 
protiv rejona Nikšić — G. Morakovo (10 ji. Nikšić) — Klopot (8 si. 
Podgorica) — Podgorica. S tim u vezi biće privučena glavnina 363. 
g.[renadirskog] p.[uka]. Pojedinosti o tome biće još javljene.7</p>
<p align="center">K-da XXI brd. AK Ia, pov. br. 2340/44</p>
<p align="center">od 3. 4. 44. u 23.30&nbsp;časova.</p>
<p align="center"><strong>R.</strong>8&nbsp;</p>
<p align="center">...9</p>
<p>1Snimak telegrama (pisanog na mašini) u AVII, NAV-T-314, r. 663, s. 298.</p>
<p>2Verovatno paraf majora Hana Raša (Han Rasch), načelnika Operativnog 
odeljenja K-de 21. BAK-a.</p>
<p>3Redakcija ne raspolaže tim dokumentom.</p>
<p>4»Windrose« (»Vetrokaz«). K-da 21. BAK-a prvobitno nije imala nameru da učestvuje 
u ovoj operaciji, pošto je smatrala da 181. peš. divizija i četnici Ivana 
Janičića, komandanta Vučedolske četničke brigade, nisu spremni da učestvuju 
usled iscrpljenosti u dotadašnjim borbama. Međutim, K-da 2. OkA nije se 
saglasila s prednjim stavom 21. BAK-a, pa je jedan ojačani bataljon 181. peš. 
divizije, u sadejstvu s delovima 369. legionarske divizije, učestvovao u ovoj 
operaciji u rejonu Vilusa protiv jedinica 29. NOU divizije. Operacija je počela 
6, a završila se 8. aprila 1944. (vidi tom IV, knj. 24, dok. br. 17, 31, 37 i 
44; AVII, NAV-T-314, r. 663, s. 258: obaveštenje K-de 21. BAK-a od 30. marta 
1944, upućeno K-di 5. SS-BAKa, o nemogućnosti učestvovanja u operaciji »Vindroze«, 
s. 733: ratni dnevnik K-de 21. BAK-a za 31. mart s podacima o stavu 2. OkA, s. 
291: obaveštenje K-de 21. BAK-a od 3. aprila, upućeno K-di 5. SS-BAK-a, o učešću 
u operaciji s jednim bataljonom, s. 345, 355, 749, 755 i 756: izveštaji K-de 
21. BAK-a i podaci u ratnom dnevniku od 6, 7. i 8. aprila o toku operacije).</p>
<p>5To je bila operacija izvedena protiv jedinica Primorske operativne grupe u 
okviru opšte operacije »Hazenjagd« (vidi dok. br. 39). U operaciji su učestvovale 
dve borbene grupe: Sevema i Južna, obe jačine oko 4 bataljona Nemaca i četnika 
(od toga i 1 1/2 bataljon Nemaca i 750 četnika, žandarma i milicije). Počela 
je 27. a završila se 31. marta (vidi tom III, knj. 7, dok. br. 119, 121—124, 
127, 129 i 143; Grupa autora, ORNJ, knj. 2, str. 215; AVII, NAV-T-314, r. 663, 
s. 221, 238, 248—9, 256—7 i 261—2: izveštaji K-de 21. BAK-a od 26. do 31. 
marta 1944).</p>
<p>6»Nachwinter« (»Posle zime«). Tu operaciju K-da 2. OkA nije odobrila 
(AVII, NAV-T-314, r. 663, s. 267—8).</p>
<p>7To je akcija »Forfriling« (vidi dok. br. 48).</p>
<p>8Paraf majora Hana Raša.</p>
<p>9Nečitak paraf.</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_39.htm"><b>Prethodni dokument</b></a></TD>
<TD><a href="4_12_4_41.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
