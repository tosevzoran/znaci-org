<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRAŽE MIHAILOVI&#262;A - KNJIGA 1</b><br>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_49.htm"><b>Prethodni dokument</b></a></TD><TD><a href="4_14_2_51.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<p>
<b>BR. 50</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>MOLBA ŠTABA ZETSKOG ČETNIČKOG ODREDA OD 24. FEBRUARA 1943. UPUĆENA GLAVNOJ NACIONALNOJ KOMANDI DA ZA FORMIRANJE NOVIH ČETNIČKIH BATALJONA OBEZBEDI NAORUŽANJE OD ITALIJANA</b><sup>1</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Štab zetskog četničkog odreda
<br>&nbsp;&nbsp;&nbsp;&nbsp;Pov. Br. 53824. II. 1943 g.
<br>&nbsp;&nbsp;&nbsp;&nbsp;M. Ostrog 
<br>&nbsp;&nbsp;&nbsp;&nbsp;Koncept
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;GLAVNOJ NACIONALNOJ KOMANDI CETINJE.—
<br>&nbsp;&nbsp;&nbsp;&nbsp;Za formiranje novih četničkih bataljona<sup>2</sup> na teritoriji ovog odreda kao i štabske čete, neophodno je potrebno što prije izdejstvovati odobrenje od Italijanskih vlasti, da se dodeli obećana sprema i naoružanje.
<br>&nbsp;&nbsp;&nbsp;&nbsp;Formacija bataljona je 350 četnika, a štabske čete 90 četnika.
<br>&nbsp;&nbsp;&nbsp;&nbsp;Novoformirane jedinice ni za polovinu brojnog stanja nemaju naoružanja. Od naoružanja potrebno bi bilo izdejstvovati odobrenje, pored pušaka, još i najmanje 8—10 puškomitraljeza na bataljon, po 2 teška mitraljeza i po 2 bacača. Ovo važi i za štabsku četu.
<br>&nbsp;&nbsp;&nbsp;&nbsp;Od opreme Talijanske vlasti obećale su izdati na svakog četnika: par cipela, po 1 par veša, 2 ćebeta i 1 šatorsko krilo.
<br>&nbsp;&nbsp;&nbsp;&nbsp;Uz dodeljeno naoružanje obećana je i odgovarajuća šarža municije i bombi.
<br>&nbsp;&nbsp;&nbsp;&nbsp;Molim ovo smatrati kao <b>vrlo hitno.</b>
<br>&nbsp;&nbsp;&nbsp;&nbsp;ZASTUPA KOMANDANTA ppukovnik, <b>Todor Pajović</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<sup>1</sup><b class=medtxt> Original (pisan na mašini, ćirilicom) u Arhivu VII, Ca, k. 133,reg. br. 15/6 (CG-V-326).</b>
<br>&nbsp;&nbsp;&nbsp;&nbsp;<sup>2</sup><b class=medtxt> Formiranje je usledilo nakon odlaska bataljona Zetskog četničkogodreda u borbu protiv jedinica NOVJ u dolini r. Neretve. O tome vidi dok. br. 48, 53, 70, 74, 75 i 140.</b>
<br>&nbsp;&nbsp;&nbsp;&nbsp;Prema naredbi komandanta Zetskog četničkog odreda od 21. februara 1943. o odlasku bataljona u borbu u dolinu r. Neretve, na teritoriji odreda su se trebala formirati 4 nova bataljona, koja će ostati na toj teritoriji do povratka Zetskog četničkog odreda (Arhiv VII, Ca, k. 133, reg. br. 11/6: pomenuta naredba).
</p><CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_49.htm"><b>Prethodni dokument</b></a></TD><TD><a href="4_14_2_51.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body></html>

