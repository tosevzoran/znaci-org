<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_83.htm"><b>Prethodni dokument</b></a></TD>
<TD><a href="4_14_4_85.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-right:1.9pt;text-align:center;
background:white"><b><span lang="HR" style="font-size:11.0pt;font-family:&quot;Times New Roman&quot;;
letter-spacing:-.1pt;mso-ansi-language:HR">NAREĐENJE POMOĆNIKA KOMANDANTA 
OPERATIVNIH </span><span lang="HR" style="font-size:11.0pt;font-family:
&quot;Times New Roman&quot;;mso-ansi-language:HR">JEDINICA ISTOČNE BOSNE I 
HERCEGOVINE OD 13. OKTOBRA 1944. KOMANDANTU NEVESINJSKOG KORPUSA <span style="letter-spacing:
-.05pt">ZA OKUPLJANJE RAZBIJENIH JEDINICA<sup>1</sup></span></span></b><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:17.3pt;tab-stops:219.85pt;background:
white"><span lang="HR" style="font-family:&quot;Times New Roman&quot;;mso-ansi-language:
HR">KOMANDA </span><span lang="HR" style="font-size:11.0pt;font-family:&quot;Times New Roman&quot;;
mso-ansi-language:HR">200<o:p>
</o:p>
</span></p>
<p class="MsoNormal" style="margin-right:17.3pt;tab-stops:219.85pt;background:
white"><span lang="HR" style="font-size:11.0pt;font-family:&quot;Times New Roman&quot;;
mso-ansi-language:HR">Pov. Br. službeno<o:p>
</o:p>
</span></p>
<p class="MsoNormal" style="margin-right:17.3pt;tab-stops:219.85pt;background:
white"><span lang="HR" style="font-size:11.0pt;font-family:&quot;Times New Roman&quot;;
mso-ansi-language:HR">13. oktobra 1944 g</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="tab-stops:230.4pt 266.15pt;background:white"><span lang="HR" style="font-size:11.0pt;font-family:&quot;Times New Roman&quot;;mso-ansi-language:
HR">Položaj</span></p>
<p class="MsoNormal" align="center" style="text-align:center;background:white"><span lang="HR" style="font-size:11.0pt;font-family:&quot;Times New Roman&quot;;mso-ansi-language:
HR">KOMANDANTU 210.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:1.2pt;text-align:justify;background:
white"><span lang="HR" style="font-size:11.0pt;font-family:&quot;Times New Roman&quot;;
mso-ansi-language:HR">11. o.m. idući od s. D. Zimlje ka Hanskom Polju saznao 
sam da je ljudstvo gatačke brigade napustilo jedinicu i otišlo po partijama 
samovoljno svojim kućama.<sup>2</sup> Neznam, ali pretpostavljam da će ovako 
uraditi i ljudstvo nevesinjske brigade. Svo ovo ljudstvo neće otići u 
komuniste već će da se krije kod svojih kuća za izvesno vreme i ako ga mi 
pustimo na milost i nemilost ono će potpasti pod uticaj komunističke 
propagande i stupiti u redove partizana. Da do ovog nebi došlo potrebno je 
uraditi sledeće:</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:.95pt;text-align:justify;background:
white"><span lang="HR" style="font-size:11.0pt;font-family:&quot;Times New Roman&quot;;
mso-ansi-language:HR">Komandanti brigada odmah sa svojim štabnim četama da 
krenu na svoj teren i organizuju održavanje ljudstva po trojkama i desetinama 
oko svojih kuća uvek sa težnjom da budu spremni da se na poziv odazovu. Svima 
objasniti da nam je sada cilj izbegavati svaku odsudnu borbu sa komunistima a na 
slučaj nužde braniti se.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:1.45pt;text-align:justify;tab-stops:
33.6pt;background:white"><sup><span lang="HR" style="font-size:7.0pt;mso-bidi-font-size:
9.0pt;font-family:&quot;Times New Roman&quot;;mso-ansi-language:HR">1</span></sup><span lang="HR" style="font-size:7.0pt;mso-bidi-font-size:9.0pt;font-family:&quot;Times New Roman&quot;;
mso-ansi-language:HR"> Original (pisan na mašini, ćirilicom) u Arhivu </span><span style="font-size:7.0pt;mso-bidi-font-size:9.0pt;font-family:&quot;Times New Roman&quot;">VII</span><span lang="HR" style="font-size:7.0pt;mso-bidi-font-size:9.0pt;font-family:&quot;Times New Roman&quot;;
mso-ansi-language:HR">, </span><span lang="DE" style="font-size:7.0pt;mso-bidi-font-size:
9.0pt;font-family:&quot;Times New Roman&quot;;mso-ansi-language:DE">Ca</span><span lang="HR" style="font-size:7.0pt;mso-bidi-font-size:9.0pt;font-family:&quot;Times New Roman&quot;;
mso-ansi-language:HR">, </span><span lang="DE" style="font-size:7.0pt;mso-bidi-font-size:
9.0pt;font-family:&quot;Times New Roman&quot;;mso-ansi-language:DE">k</span><span lang="HR" style="font-size:7.0pt;mso-bidi-font-size:9.0pt;font-family:&quot;Times New Roman&quot;;
mso-ansi-language:HR">. 173, </span><span lang="DE" style="font-size:7.0pt;
mso-bidi-font-size:9.0pt;font-family:&quot;Times New Roman&quot;;mso-ansi-language:DE">reg</span><span lang="HR" style="font-size:7.0pt;mso-bidi-font-size:9.0pt;font-family:&quot;Times New Roman&quot;;
mso-ansi-language:HR">. br. 38/4 (BH-V-2359).</span><span lang="HR" style="font-size:7.0pt;mso-bidi-font-size:10.0pt;mso-ansi-language:HR"><o:p>
</o:p>
</span></p>
<p class="MsoNormal" style="margin-right:.95pt;text-align:justify;tab-stops:33.6pt;
background:white"><i><sup><span lang="HR" style="font-size:7.0pt;mso-bidi-font-size:
9.0pt;font-family:&quot;Times New Roman&quot;;mso-ansi-language:HR">2</span></sup><span lang="HR" style="font-size:7.0pt;mso-bidi-font-size:9.0pt;font-family:&quot;Times New Roman&quot;;
mso-ansi-language:HR"> </span></i><span lang="HR" style="font-size:7.0pt;
mso-bidi-font-size:9.0pt;font-family:&quot;Times New Roman&quot;;mso-ansi-language:HR">U 
drugoj polovini septembra 1944. Gatačka i Nevesinjska bri gada Nevesinjskog 
korpusa nalazile su se u sastavu jedinica Komande operacija u Hercegovini i južnoj 
Dalmaciji koje su dejstvovale na prostoriji Bileća — Ljubomir — Trebinje. 
Posle razbijanja te četničke grupacije od strane jedinice 29. hercegovačke 
divizije NOVJ, ostaci pomenutih brigada su se početkom oktobra vratili na svoju 
terito riju (vidi dok. br. 63).</span><span lang="HR" style="font-size:7.0pt;mso-bidi-font-size:10.0pt;mso-ansi-language:HR"><o:p>
</o:p>
</span></p>
<p class="MsoNormal" style="margin-right:.25pt;text-align:justify;background:
white"><span lang="HR" style="font-size:11.0pt;font-family:&quot;Times New Roman&quot;;
mso-ansi-language:HR">Kod nevesinjske brigade ima 4, 2 i 3 bataljon na okupu. 
Ovim bataljonima izdati naređenje da i dalje ostanu u stanju u kome su. 4 
bataljon koji je paktirao sa muslimanima neka ostane ovakav kakav je, bolje i 
ovako već da ga nema nikako samo da ne odu u komuniste.<sup>3</sup> 2 bataljon 
koji je oko Koleška može i dalje ostati oko svojih kuća i može se održati 
kao i do sada dok se ne ukaže prilika da se opet skupimo. 3 bataljon Rudanov<sup>4</sup> 
verujem da će ostati kompaktan samo sa njim treba uhvatiti vezu i davati mu 
moralne inekcije. O ovome svemu ću izdati naređenje komandantu brigade 
neposredno.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:.7pt;text-align:justify;tab-stops:33.6pt;
background:white"><sup><span lang="HR" style="font-size:7.0pt;mso-bidi-font-size:
9.0pt;font-family:&quot;Times New Roman&quot;;mso-ansi-language:HR">3</span></sup><span lang="HR" style="font-size:7.0pt;mso-bidi-font-size:9.0pt;font-family:&quot;Times New Roman&quot;;
mso-ansi-language:HR"> U muslimanskim selima Postoljani — Bijenja nalazili su 
se delovi 3. bojne (bivša Domdo bojna) ustaško-domobranskog 9. posadnog 
zdruga, koji su se početkom septembra 1944. povukli iz Fazlagića Kule </span><span lang="HR" style="font-size:7.0pt;mso-bidi-font-size:11.0pt;font-family:&quot;Times New Roman&quot;;
letter-spacing:-.15pt;mso-ansi-language:HR">(vidi dok. br. 47, </span><span style="font-size:7.0pt;mso-bidi-font-size:11.0pt;font-family:&quot;Times New Roman&quot;;
letter-spacing:-.15pt">nap</span><span lang="HR" style="font-size:7.0pt;
mso-bidi-font-size:11.0pt;font-family:&quot;Times New Roman&quot;;letter-spacing:-.15pt;
mso-ansi-language:HR">. 36). Prilikom napada delova 10. i 11. hercego</span><span lang="HR" style="font-size:7.0pt;mso-bidi-font-size:11.0pt;font-family:&quot;Times New Roman&quot;;
letter-spacing:-.1pt;mso-ansi-language:HR">vačke brigade 10. oktobra 1944, četnički 
bataljoni i delovi pomenute </span><span lang="HR" style="font-size:
7.0pt;mso-bidi-font-size:11.0pt;font-family:&quot;Times New Roman&quot;;mso-ansi-language:
HR">bojne su se, bez borbe, povukli ka Kruševljanima (Zbornik NOR-a, tom </span><span style="font-size:7.0pt;mso-bidi-font-size:11.0pt;font-family:&quot;Times New Roman&quot;">IV</span><span lang="HR" style="font-size:7.0pt;mso-bidi-font-size:11.0pt;font-family:&quot;Times New Roman&quot;;
mso-ansi-language:HR">, knj. 30, dok. br. 65).</span><span lang="HR" style="font-size:7.0pt;mso-bidi-font-size:10.0pt;mso-ansi-language:HR"><o:p>
</o:p>
</span></p>
<p class="MsoNormal" style="tab-stops:27.35pt;background:white"><sup><span lang="HR" style="font-size:7.0pt;mso-bidi-font-size:11.0pt;font-family:&quot;Times New Roman&quot;;
mso-ansi-language:HR">4</span></sup><span lang="HR" style="font-size:7.0pt;
mso-bidi-font-size:11.0pt;font-family:&quot;Times New Roman&quot;;mso-ansi-language:HR"> 
<span style="letter-spacing:-.05pt">Krsto Rudan, žandarmerijski narednik.</span></span><span lang="HR" style="font-size:7.0pt;mso-bidi-font-size:10.0pt;mso-ansi-language:
HR"><o:p>
</o:p>
</span></p>
<p class="MsoNormal" style="text-align:justify;background:white"><span lang="HR" style="font-size:11.0pt;font-family:&quot;Times New Roman&quot;;mso-ansi-language:HR">Gatačku 
brigadu po svaku cenu održati kod svojih kuća po mogućstvu da se grupiše i 
makar samo kreće po srezu izbegavajući svaku borbu sa komunistima. Sa tim ćemo 
postići dve stvari prvo održaćemo brigadu a drugo za ovu grupu vezaćemo 
izvesne komunističke snage a time postižemo cepanje njihovih snaga. Dalje 
vezivati snage nevesinjske i gatačke brigade tako da stoje u vezi i da se oseća 
uticaj jedne grupe na drugu.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:.25pt;text-align:justify;background:
white"><span lang="HR" style="font-size:11.0pt;font-family:&quot;Times New Roman&quot;;
mso-ansi-language:HR">Imati na umu da moramo sve učiniti da ne dozvolimo da 
ljudstvo potpadne pod uticaj komunista u protivnom sav naš trud, muka i<i> </i>trogodišnje 
žrtve bile su uzaludne. Na ovo stalno apelovati kod ljudstva. U ovom cilju 
iskoristiti sve uticajne ljude i starešine koje mogu uticati na borce.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:.5pt;text-align:justify;background:white"><span lang="HR" style="font-size:11.0pt;font-family:&quot;Times New Roman&quot;;mso-ansi-language:
HR">I pored svih teškoća ja sam čvrsto uveren da će uskoro nastati neka 
promena u našu korist i mislim da se neću prevariti.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:.25pt;text-align:justify;background:
white"><span lang="HR" style="font-size:11.0pt;font-family:&quot;Times New Roman&quot;;
mso-bidi-font-family:Arial;mso-ansi-language:HR">Što se tiče puta u Bosnu ili 
Srbiju to sve otpada ni tamo stanje nije ni malo bolje.<sup>5</sup> Ja sam danas 
poslao opširan izveštaj Čiči o situaciji kod nas, kazao pravo stanje i tražio 
objašnjenje o situaciji kod njih i u drugim krajevima.<sup>6</sup> Baćović i 
Ostojić nisu ni malo u boljem položaju.<sup>7</sup> Njihov pohod ovamo nije ništa 
drugo već izvlačenje pred komunistima ali izgleda da ni sami neznaju kuda da 
prodru. Snage koje idu sa njima neznatne su i sa te strane ne možemo mnogo očekivati.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="tab-stops:27.35pt;background:white"><sup><span lang="HR" style="font-size:7.0pt;mso-bidi-font-size:11.0pt;font-family:&quot;Times New Roman&quot;;
mso-ansi-language:HR">5</span></sup><span lang="HR" style="font-size:7.0pt;
mso-bidi-font-size:11.0pt;font-family:&quot;Times New Roman&quot;;mso-ansi-language:HR"> 
<span style="letter-spacing:-.15pt">Vidi dok. br. 85.</span></span><span lang="HR" style="font-size:7.0pt;mso-bidi-font-size:10.0pt;mso-ansi-language:HR"><o:p>
</o:p>
</span></p>
<p class="MsoNormal" style="margin-right:1.45pt;text-align:justify;tab-stops:
27.35pt;background:white"><sup><span lang="HR" style="font-size:7.0pt;mso-bidi-font-size:
11.0pt;font-family:&quot;Times New Roman&quot;;mso-ansi-language:HR">6</span></sup><span lang="HR" style="font-size:7.0pt;mso-bidi-font-size:11.0pt;font-family:&quot;Times New Roman&quot;;
mso-ansi-language:HR"> <span style="letter-spacing:-.1pt">Taj izveštaj nije 
pronađen. O stanju četničkih jedinica u Her </span>cegovini vidi dok. br. 92.</span><span style="font-size:7.0pt;mso-bidi-font-size:10.0pt"><o:p>
</o:p>
</span></p>
<p class="MsoNormal" style="tab-stops:27.35pt;background:white"><sup><span lang="HR" style="font-size:7.0pt;mso-bidi-font-size:11.0pt;font-family:&quot;Times New Roman&quot;;
mso-ansi-language:HR">7</span></sup><span lang="HR" style="font-size:7.0pt;
mso-bidi-font-size:11.0pt;font-family:&quot;Times New Roman&quot;;mso-ansi-language:HR"> 
<span style="letter-spacing:-.05pt">Vidi dok. br. 92.</span></span><span style="font-size:7.0pt;mso-bidi-font-size:10.0pt"><o:p>
</o:p>
</span></p>
<p class="MsoNormal" style="margin-right:.25pt;text-align:justify;background:
white"><span lang="HR" style="font-size:11.0pt;font-family:&quot;Times New Roman&quot;;
mso-ansi-language:HR">Iz svega vidite da situacija momentalno nije nigde ružičasta 
ali to nesme da nas baci u očajanje već sad baš u ovom momentu moramo da uložimo 
sav trud da se održimo do iskrcavanja koje negde mora biti. Ako ništa drugo 
kad se jasno ispolji u Albaniji da grupišemo snage i da krenemo tamo makar se 
probijali.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;font-family:&quot;Times New Roman&quot;;mso-ansi-language:HR">Javite mi 
mesto gde ćete biti a najbolje bi bilo ako bi se mogli prebaciti negde na 
sredokraću Nevesinjske i Gatačke</span><span lang="HR" style="font-family:&quot;Times New Roman&quot;;
mso-ansi-language:HR"> </span><span style="font-family:&quot;Times New Roman&quot;">brigade</span><span lang="HR" style="font-family:&quot;Times New Roman&quot;;mso-ansi-language:HR"> 
i tako vršiti uticaj i na jednu i na drugu. Ja ću os- <sub>5 </sub>tati na 
Borcima nekoliko dana a potom ću da se krenem u srez<sub>; </sub>nevesinjski 
odakle ću Vam se javiti. Pošaljite kurira Kurešu. i tražite situaciju kod 
njih.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
9.0pt;font-family:&quot;Times New Roman&quot;;mso-ansi-language:HR">S VEROM U 
BOGA ZA KRALJA I OTADŽBINU!</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:20.15pt;tab-stops:201.35pt;background:
white"><span lang="HR" style="font-family:&quot;Times New Roman&quot;;mso-ansi-language:
HR">Po ovlaštenju komandanta<o:p>
</o:p>
</span></p>
<p class="MsoNormal" style="margin-right:20.15pt;tab-stops:201.35pt;background:
white"><span lang="HR" style="font-family:&quot;Times New Roman&quot;;mso-ansi-language:
HR">pomoćnik major</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" align="right" style="margin-right:18.95pt;text-align:right;
background:white"><b><span lang="HR" style="font-family:&quot;Times New Roman&quot;;
mso-ansi-language:HR">Dan.<sup>8</sup> N. Salatić</span></b></p>
<sup><span lang="HR" style="font-size:7.0pt;mso-bidi-font-size:10.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
HR;mso-fareast-language:EN-US;mso-bidi-language:AR-SA">8</span></sup><span lang="HR" style="font-size:7.0pt;mso-bidi-font-size:10.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:HR;mso-fareast-language:
EN-US;mso-bidi-language:AR-SA"> <span style="letter-spacing:-.2pt">Danilo.</span></span>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_83.htm"><b>Prethodni dokument</b></a></TD>
<TD><a href="4_14_4_85.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
