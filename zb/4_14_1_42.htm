<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_41.htm"><b>Prethodni dokument</b></a></TD><TD><a href="4_14_1_43.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 42</strong></p>
<p align="center"><strong>IZVEŠTAJ DELEGATA ČETNIČKIH ODREDA NA PODRUČJU VIŠEGRADA, FOČE I ROGATICE OD 15. JANUARA 1942.</strong></p>
<p align="center"><strong>0&nbsp; SPORAZUMU SA NEMAČKOM I ITALIJANSKOM   KOMANDOM U VIŠEGRADU O MEĐUSOBNOJ SARADNJI<sup>1</sup></strong></p>
<p align="center">TELEFONSKA DEPEŠA OD 15-1-1942 GODINE.</p>
<p align="center"> ČETNIČKOM ŠTABU</p>
<p>Rogatica</p>
<p>Obavijestite sve naše četnike i komandire četa, koji se nalaze na
  domaku Rogatice, da su danas 15 januara 1942 godine, delegati Srpskih
  četnika Bosne vodili pregovore sa Njemačkom</p>
<p>i&nbsp; Italijanskom komandom u Višegradu.<sup>2</sup> Rezultati su povoljni.
  Četnici i Nijemci neće imati nikakva sukoba niti sukoba sme biti. Naši
  četnici imaju ostati na svojim dosadašnjim mestima i dužnostima ili
  tamo, gde se ukaže potreba. Naša borba protivu ustaša produžava se bez
  ikakove promene. Nemojte dozvoliti, da se u Vašoj blizini nalaze
  komunisti progonite ih i pokazujte ih Nijemcima. Pred njemačkom
  vojskom pojavite se kao srpski nacionalni četnici. Prema njemačkoj
  vojsci budite korektni. Nemojte dozvoliti, da se desi ma kakav incident
  sa njemačkom vojskom. Prolaz njemačkih trupa je slobodan ne šteti
  interesima naše borbe. Detaljan izveštaj o toku pregovora o zajedničkim
  zaključcima dobićete ubrzo.</p>
<p align="center">Delegati:</p>
<p align="center">Poručnik <strong>Bulovan</strong>,<sup>3</sup> </p>
<p align="center">P.poručnik <strong>Antonić</strong>,<sup>4</sup> </p>
<p align="center">P.poručnik <strong>Jovanović</strong>,</p>
<p align="left">Komandiru 6. čete bratu R. Pušonji.</p>
<p>Dostavlja se gornja depeša naših delegata na znanje i strogo pridržavanje.</p>
<p>Preporučite svima našim četnicima, kako na položaju, tako i u pozadini, a tako isto i svim Srbima i Srpkinjama, da u svakom susretu sa njemačkim vojnicima pokažu dostojanstvenost
  srpskog imena, t.j. da budu korektni, ljubazni i da im izađu u susret u
  svakom pogledu, jer će se samo na taj način moći sačuvati srpski narod
  i domovi. Naša sveta borba protiv ustaša nastavlja se i dalje bez
  ikakove promene, do konačne pobede.</p>
<p align="center">S VEROM U BOGA ZA KRALJA I OTADŽBINU! ŽIVIO KRALJ PETAR II. ŽIVIO SRPSKI NAROD! ŽIVELI ČETNICI!</p>
<p align="center">ŠTAB</p>
<p align="center">ROGATIČKOG ČETNIČKOG ODREDA</p>
<p align="center">Za četnički štab</p>
<p align="center">četnik  poručnik,</p>
<p align="center"><strong>Bran.</strong><sup>5</sup><strong> V. Tomašević</strong></p>
<p align="center">ROGATICA</p>
<b class=medtxt><p><sup>1</sup> Original (pisan na mašini, ćirilicom, umnožen na
  šapirografu) u Arhivu VII, Ča, k. 232, reg. br. 1/1 (BH-X-23O). Postoji
  i tekst na nemačkom jeziku (Arhiv VII, Ca, k. 231, reg. br. 9/6).</p>
<p><sup>2</sup> Pregovori su vođeni po naređenju majora J. Dangića (vidi dok. br  40  41 i 48)</p>
<p>g br. 40, 41 i 48).</p>
<p><sup>3</sup> Milorad.</p>
<p><sup>4</sup> Stanoje.</p>
<p><sup>5</sup> Branislav.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_41.htm"><b>Prethodni dokument</b></a></TD><TD><a href="4_14_1_43.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>