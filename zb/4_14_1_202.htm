<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_201.htm"><b>Prethodni dokument</b></a></TD>
<TD><a href="4_14_1_203.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 202</strong></p>
<p align="center"><strong>IZVOD IZ KNJIGE POSLATIH TELEGRAMA ŠTABA DRAŽE 
MIHAILOVIĆA OD 24. NOVEMBRA DO 6. DECEMBRA 1942. GODINE1</strong></p>
<p>24. XI 1942.</p>
<p>1857&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Orel — 262 — 8</p>
<p>Nema mimoilaženja između mene i pretsedni-ka vlade Slobodana. On poručuje 
mir u pogledu glavne akcije a i ja ne naređujem još glavnu akciju. Sve su ovo 
samo faze naše uporne ali još ne glavne borbe. Objasnite narodu da je u tome 
pogledu najveći sporazum. Veza vaš br. 192.2</p>
<p>25. novembra 1942.</p>
<p>1866&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Herman — 4 — 
352</p>
<p>Englezi pitaju da li Vi imate naših ljudi u Skoplju u varoši. Isto tako traže 
sigurne kanale sa našim ljudima u Đevđeliji, Negotinu, Velesu, Skoplju kao i 
u drugim gradovima na ovom pravcu isto to na pravcu Bitolj, Kičevo, Tetovo, 
Skoplje. Ovome pridaju veliku važnost jer bi nas tim putem doveli u vezu sa 
Grcima.</p>
<p>26. novembra 1942.</p>
<p>1886&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Ištvan — 
3 — 406</p>
<p>Trojicu uhvaćenih komunista, Vojina Jauko-vića, Branka Mirkovića, Momira 
Jakića odmah likvidirajte ako niste to već svršili.3 Preko Ružica4 pošaljite 
njihova saslušanja sa podatcima: — kod koga su dolazili — koje su grupe još, 
poimenično ostale na terenu, — da li imaju ostava municije i hrane i gde, kao 
i ostale podatke. Izvestite da li ste likvidirali pomenute komuniste. Pavle5 i 
Ružić ih optužuju kao velike dželate.</p>
<p>28. novembra 1942. g.</p>
<p>1887&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Iliev</p>
<p>2—354&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Primio izvetaj Ljube Jovanovića.6 Broj 505</p>
<p>ima da radi samo sa zemljoradnicima iz Bugarske, na reonu Srbije nema u lome 
pogledu nikakva ov-lašćenja. Ovo samo radi vašeg obaveštenja jer sam broju 
505 tačno dao zadatak kad je pošao.7 Mi ne radimo sa partijama kod nas u 
zemlji. Za nas postoji samo narod. Partije imaju opozicije a vojska ne sme da 
ima opoziciju.</p>
<p>19,83&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ištvan — 7 — 
394</p>
<p>Zadovoljan sam vašim uspehom protivu ustaša. Budite i dalje na oprezi dok 
sigurno ne odu. I pored garancije da Nemci vas neće napasti ne ve-rovati im 
isto toliko. Stari su to naši poznanici. Dobiveno odelo ne samo prebojit u crno 
nego i kroj menjati koliko god možete. Ponovno ponavljam svoje zadovoljstvo na 
uspehu uz potrebnu opreznost. Primio sam znanju da je Popović krenuo ovamo. 
Pozdravite mnogo gospodina Grđića.</p>
<p>1. decembra 1942.</p>
<p>1920&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Orcl — 8 — 406</p>
<p>Ako Slepčević8 ne može na Dr Onju uputite ga bilo na Daču u Dragačevu 
bilo na kapetana Cve-tića na Goliji. Vojnog činovnika Spasoja Popovića 
uputite na raspored doktoru Onji. Uvek protestu-jem kad London pravi gluposti, a 
vi propagandom parirajte odmah. Mi nemamo ništa protivu Rusije i radujemo se 
njenim pobedama ali ne -želimo da nam se niko meša u uređenje naše kuće. 
Dalje u narodu govorite da su naše komuniste trockisti koji su protivnici 
Moskve.</p>
<p>1921&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ištvan — 2 — 
139</p>
<p>Baćović je stigao danas dobro i zdravo sa celom pratnjom. Ostaće ovde 
nekoliko dana.9</p>
<p>4. decembra 1942. g.</p>
<p>1934&nbsp;&nbsp;&nbsp;&nbsp;&nbsp;&nbsp;&nbsp; &nbsp;Ištvan — 7 — 544</p>
<p>Salatić neka naredi da auto čeka šestog u podne u Brezoviku Stop. Vrlo je 
važno da Salatić što pre dođe do tačnih podataka o situaciji kod 
Dinara-ca.10 Moramo tačno znati koje položaje drže naše trupe koji odredi i 
sa koliko ukupno snage. Zatim koliko je komunista prema njima. Dalje akcije koje 
se sada vode, držanje naših trupa, moral kod Di-naraca. Ove podatke što 
hitnije tražim od Ivaniše-vića11 kao i podatke o našim trupama u Lici pod 
komandom majora Bjelajca. Spremamo akciju da pomognemo Dinarce ali bez ovih 
podataka ne možemo ništa preduzimati. Sto pre poslati mi ove podatke.</p>
<p>5. decembra 1942.</p>
<p>1952&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Marino12</p>
<p>280—4&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
G. pukovniče, k-dl je naredio da sa Vašeg reona pripremite jednu brigadu 
dobrih boraca protiv komunista jačine od 500 ljudi za rad u Hercegovini i 
dalje. Ovim radom rukovodiću ja. Treba uzeti ljude sa granice Hercegovine i 
prikupljanje izvesti potpuno tajno. Početak pokreta sa Vaše zone treba da bude 
15-tog o.m. ako se drukče ne naredi. K-dt ove brigade da bude kapet. Jakov 
Jovo-vić. Pravac Bileća. Pre polaska dobićete putovanje. Hranu poneti za put 
do Bileća. Ljudi da budu što bolje obuveni i odeveni. Zadatak će dobiti po 
dolasku u Hercegovinu. Važno je da se po svaku cenu očuva apsolutna tajnost 
priprema Ljude izabrati i naći načina da se tajno prikupe na granici 
Hercegovine. O ovome Vam je sigurno govorio Lašić.13 Molim što pre odgovorite 
o pripremama. Pozdrav major Ostojić.</p>
<p>6. decembra 1942.</p>
<p>1960&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Bordo 4 — 342</p>
<p>Preduzmite energično rad da se na Majevici prvo propagandom pa potom i 
borbom komunisti apsolutno onemoguće. To isto će se preduzeti i sa juga. 
Potpomognite kapetana Damjanovića u ovoj borbi.11 Zbog dugotrajnog prekida veze 
nisam vam mogao šiljati materijal. Javite hitno gde da vam šaljem.</p>
<p>1961&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na koje mesto. 
Poslao sam Vam direktivu za glavnu akciju. Vaše snage grupisane u dva korpusa a 
ne divizije. Mačvanski korpus srezovi mačvanski, pocerski, posavo-tamnavski 
stop Cerski korpus srezovi jadarski, rađevski, azbukovački. Kad dobijete 
direktivu javite mi kao i vaše primedbe. Sve što mogu učiniću da vas snabdem 
oružjem i novcem. Do tog vremena radite sve što možete da Majevicu vratite 
pod našu vlast i komandu.</p>
<p>1962&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ištvan 3—412</p>
<p>Nikakve ogorčene borbe nisu vođene na Majevici već usled nesloge naših 
oni su tamo vrlo lako prodrli. Naredio sam Račiću da preko Drine od Lo-znice 
dejstvuje prema njima sa istoka a vi naredite vašima sa juga da ih zadrže i 
odbace ponovo na Savu. Oni su prešli iz Srema. Ni po koju cenu ne smeju ponovo 
doći u Sekoviće. Prema Turcima koji su se odmetnuli iz Kladnja a nisu sa nama 
preduzeti sve mere da se razoružaju i razjure.</p>
<p>1969&nbsp;&nbsp;&nbsp;&nbsp;&nbsp;&nbsp;&nbsp; &nbsp;Ištvan — 10 — 322</p>
<p>Naredite komandantu Drinskog korpusa da vrši potrebne koncentracije snaga i 
neka napadne Turke a ne da im dozvoli da ga oni tuku. Zabranjujem reč biti 
razbiven. Neka preduzme sve da Turci budu tučeni. Nije smeo dozvoliti da 
njegove male snage budu razbivene kako on kaže. Zašto</p>
<p>1970&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; nije imao veće 
snage. /// Od kud partizani imaju to-10—383 pove i to baš 12 topova. To bi 
moglo biti samo ako su</p>
<p>se udružili sa ustašama. Izvidite i u tom pravcu. Da bi smo olakšali 
situaciju u Dalmaciji naredite da naši odredi sa Borja i ostali između reke 
Bosne i Vrbasa napadaju na partizane u pravcu Bosanske Krajine.15 Hitno naredite 
potrebno svim odredima</p>
<p>1971&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; preko kapetana 
Mitranovića. /// Dostavite tačne po-10—383 datke šta Italijani evakuišu i 
šta od njihovih trupa ostaje i koje trupe tačno po imenima odlaze. Javite od 
kuda partizanima tenkovi Molim Vas proveravajte stvari da mi se ne dostavljaju 
podatci begunaca koji u strahu izmišljaju nemogućnosti. Neka Jevđa gleda da 
dobije topove brdske na prvom mestu na poslugu a vratićemo im kad na vrbi rodi 
grožđe.</p>
<p>1&nbsp; &nbsp;Original (pisan olovkom, ćirilicom) u Arhivu VII, Ča, k. 299, 
reg. br. 15/1. Najveći broj telegrama pisao je Draža Mihailović. Od ovih koje 
redakcija objavljuje, on nije pisao telegrame br. 1886 i 1952</p>
<p>2&nbsp; Tim telegramom je 18. novembra 1942. major Dragutin Keserović 
(komandant Rasinskog korpusa) obavestio Dražu Mihailovića da je posle poruke 
predsednika izbegličke jugoslovenske vlade S. Jovanovića preko Radio-Londona 
narodu da »ostane miran« došlo njegovo (Dražino) naređenje o tzv. građanskoj 
neposlušnosti i sabotaži i da je to narod shvatio kao da se ide »u raskorak 
sa vladom« (Arhiv VII, Ča, k. 278, reg. br. 19/1: knjiga poslatih telegrama Štaba 
Rasinskog korpusa 1942, 1943. i 1944. godine).</p>
<p>Tekst pomenute poruke predsednika izbegličke jugoslovenske vlade prenet je 
preko Radio-Londona 12. novembra 1942. uveče (Arhiv VII, A EV, k. 162, reg. br. 
19/1).</p>
<p>Naređenje za »građansku neposlušnost« Draža Mihailović je izdao 7. 
novembra 1942. i kao »Raspis svima u Srbiji« preneo ga telegramom br. 1648 — 
1650. Naređenje glasi:</p>
<p>»Raspis. Proglašavam građansku neposlušnost prema okupatorskim vlastima i 
prema svima vlastima koje su u saradnji sa okupatorom. Za seljake: da više ne 
daju ni trunku namirnica ni stoke. Da više ne priznaju opštinske uprave. 
Jedina vlast u selima biće četnička. Predsed-nicima opština i opštinarima 
narediti da odmah podnesu ostavke a drugi se ne smeju primiti. Naterati ih da 
pobegnu u šumu. Naterati ih svima sredstvima da izvrše ova naređenja. 
Najstariji četovođa je kdt sela. Predsednik opštine i odbornici ako se plaše, 
neka dadu svoje. Neka se sve sakriva i neka građanska neposlušnost plane 
jednovremeno u svim selima od 12. o.m. Činovnici sviju struka neka sabotiraju 
rad, i sve na-traške rade što je na štetu neprijatelja i Nedićevog upravnog 
sistema, činovnici da znaju da će veštim sabotiranjem i naopakim radom mnogo 
doprineti pobedi. Radnicima preporučiti sabotažu u svakom pogledu. Građanskom 
življu preporučiti prezir okupatora i svih onih koji za njega rade. Preko r. 
Londona često će se objavljivati sledeće: Mrki vuče po-digni brkove, da Ti 
vidu toke na prsima. To će biti znak građanske ne-poslunšosti« (Arhiv VII, 
Ča, k. 299, reg. br. 14/1: knjiga predatih telegrama Štaba Draže Mihailovića 
od 7. do 23. novembra 1942).</p>
<p>3&nbsp; Vojina K. Jankovića, Branka Mirkovića (članovi Mjesnog komiteta 
KPJ Savnik) i Momira Jakića su, polovinom novembra 1942, u selu Jeleču na 
prevaru zarobili četnici Kalinovičke brigade (bio je zarobljen i Radomir Jakić, 
ali je on prilikom sprovođenja uspeo da po-begne). Partizane su četnici 
predali Italijanima koji su ih nakon mesec dana vratili četnicima radi 
streljanja. Prilikom streljanja, Janković i Mirković su pali smrtno pogođeni, 
dok je Momir Jakić bio samo ranjen i uspeo je da se spase (Istorijski arhiv 
KPJ, tom I, knj. 2, str. 448). U obaveštenju Draži Mihailoviću da su, na 
zahtev Dobrosava Jevđevića, pomenuti komunisti predati Italijanima, između 
ostalog, piše da su saslušanja »vršena na najdrastičniji način, ali ništa 
nije pomoglo, jer su isti idealni komunisti koji ginu za idej.u ali ne odaju ništa« 
(Arhiv VII, Ca, k. 280, reg. br. 6/1: knjiga poslatih telegrama Komande 
operativnih jedinica istočne Bosne i Hercegovine oktobar — novembar 1942, 
tel. br. 195).</p>
<p>4&nbsp; Ivan, kapetan, komandant 2. durmitorske brigade.</p>
<p>5&nbsp; Đurišić.</p>
<p>6&nbsp; Taj izveštaj redakcija nije pronašla.</p>
<p>7&nbsp; Na povezivanju sa pripadnicima bugarske Zemljoradničke stranke Lazar 
Trklja je radio od oktobra 1942. do druge polovine januara 1943. Koristeći se 
radio-vezom Štaba Mlavskog korpusa on je o tome redovno obaveštavao Dražu 
Mihailovića. Iz raspoloživih dokumenata proizlazi da nije postigao značajnije 
rezultate, osim što se u vidinskom srezu uspeo povezati sa nekim licima u 
zagraničnom delu (Arhiv VII, Ca, k. 20, reg. br. 3P/7: izveštaj Lazara Trklje 
od januara 1943, isto, k 275, reg. br. 22/1, telegrami od 505).</p>
<p>O ranijim akcijama Draže Mihailovića radi povezivanja sa nacionalističkim 
snagama u Bugarskoj i sa oficirima bugarskih okupacionih trupa u Srbiji, vidi 
dok. br. 72, 81. 83 i 88.</p>
<p>8&nbsp; Aćim Slijepčević (ne Slepčević).</p>
<p>9&nbsp; Za vreme Baćovićevog boravka u Štabu Draže Mihailovića razrađena 
je odluka da se, u saradnji sa okupatorom, preduzme operacija protiv jedinica 
NOV i POJ na teritoriji zapadne Bosne, Like i severne Dalmacije radi njihovog 
potpunog uništenja. Opširnije o tome, vidi dok. br. 204, 205, 206, 211, 215 
— 218.</p>
<p>10&nbsp; Reč je o Dinarskoj četničkoj diviziji.</p>
<p>11&nbsp; Radovan.</p>
<p>12&nbsp; Bajo Stanišić.</p>
<p>13&nbsp; Đorđije.</p>
<p>14&nbsp; O akcijama četničkih jedinica protiv partizanskih snaga na području 
Majevice decembra 1942, vidi dok. br. 201, 213 i Arhiv VII, Ča, k. 176, reg. 
br. 34/1: izveštaj Štaba Romanijskog korpusa od 26. decembra 1942.</p>
<p>15 Reč je o četničkim odredima sa područja srednje Bosne pod komandom 
Komande bosanskih četničkih odreda. Oni su u operacijama protiv jedinica NOV i 
POJ u zapadnoj Bosni bili predviđeni da dejstvuju kao 5. korpus. Opširnije o 
tome, vidi dok. br. 205, 206, 212, 216 — 218 i Arhiv VII, Ča, k. 213, reg. 
br. 16/4: relacija komande bataljona »Kralj Petar II« o borbama bataljona od 
4. decembra 1942. do 28. fefaruara 1943.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_201.htm"><b>Prethodni dokument</b></a></TD>
<TD><a href="4_14_1_203.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
