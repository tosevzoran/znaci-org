<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_50.htm"><b>Prethodni dokument</b></a></TD><TD><a href="4_14_1_52.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 51</strong></p>
<p align="center"><strong>OBAVEŠTENJE   KOMANDE   ČETNIČKOG   PUKA   &#187;PETAR MRKONJIĆ&#171; OD 30. JANUARA 1942. O IMENOVANJU POVERENIKA U KNINSKOM SREZU<sup>1</sup></strong></p>
<p align="center">ŠTAB   PUKA &#187;PETRA  MRKONIĆA&#171;<sup>2</sup> NARODNO   OSLOBODILAČKIH ČETNIČKIH ODREDA</p>
<p align="center">30 januara 1942 god.</p>
<p align="center">U PLANINI</p>
<p>Braći:</p>
<p>Mili Sinobadu, Branku Jeliću, Stevi Kesiću, Milanu Bjedovu, Stevi Martiću, Đuri Dobriću, Budi Joviću, Petru Kesiću &#8212; Knin.</p>
<p>Ovim vas imenujemo glavnim povjerenicima našeg štaba u Dinari te smo
  uvjereni da ćete predano i ispravno snama sarađivati. Mi smo u Dinari.
  Upozorite svu našu braću Srbe neka dobro paze šta rade i zakim se
  povode i neka budu uvjereni da će biti ugušen u krvi svaki pokret koji
  bude stajao izvan naše oslobodilačke akcije i Organizacije. Svak je
  obavezan da radi u duhu naših naređenja. Mi stojimo pod komandom Draže
  Mihailovića. Mi smo vojska Kralja Petra i zaloga za slobodu našega
  naroda. Zato radite nikoga se ne-bojte mi smo ovamo u Dinari vaša
  garancija i vaša zaštita. Mi nevodimo narod putem avantura već sigurnim
  putevima ka konačnoj slobodi. Bratski pozdrav svima od vaših bjelih
  orlova sa Dinare.<sup>3</sup></p>
<p align="center">Komandant: </p>
<p align="center"><strong>Momčilo R. Đujić</strong><sup>4</sup></p>
<b class=medtxt><p><sup>1</sup> Original (pisan na mašini, latinicom) u Arhivu VII, Ča, k. 151, reg. br. 1/3 (H-V-56).</p>
<p><sup>2</sup> Četničke jedinice u Dalmaciji, Lici i u zapadnoj Bosni
  nazivane su imenima poznatih ličnosti iz istorije borbe srpskog naroda
  za slobodu. U ovom slučaju uzeto je ime Petra I Karađorđevića, kralja
  Srbije od 1903, koji je kao Petar Mrkonjić komandovao jednim ustaničkim
  odredom u bosansko-hercegovačkom ustanku 1875&#8212;78. Međutim, iako su
  nosile nazive pukova, njihova jačina i sastav nisu odgovarali tom
  nazivu. U ostalim krajevima jedina četnička jedinica kao puk pojavila
  se početkom septembra 1941. u istočnoj Bosni &#8212; &#187;Planinski četnički puk&#171;
  (Arhiv VII, Ca, k. 174, reg. br. 3/3).</p>
<p><sup>3</sup> Vidi: Đuro Stanisavljević, Pojava i razvitak četničkog
  pokreta u Hrvatskoj 1941&#8212;1942. godine, Istorija XX veka, Zbornik
  radova, Beograd, 4/1943. i J. Marjanović, Draža Mihailović između
  Britanaca i Nemaca, Beograd, 1979, str. 205&#8212;212.</p>
<p><sup>4</sup> Pravoslavni sveštenik (pop) iz s. Topolja (Knin). Avgusta
  1941. jedan od vođa ustanika u Kninskoj krajini. Još za vreme
  kratkotrajne saradnje sa partizanima (u toku leta 1941) u borbama
  protiv ustaša, bio je povezan sa italijanskim okupatorom sa kojim je sarađivao sve do
  kapitulacije Italije. Saradnju nastavio sa nemačkim okupatorom posle
  kapitulacije Italije. Do kraja rata bio komandant Dinarske četničke
  divizije. Počinio mnoge zločine nad hrvatskim narodom, naročito nad
  simpatizerima i pripadnicima NOP-a Pred kraj rata, sa delom jedinica,
  pobegao u inostranstvo i našao utočište kod zapadnih saveznika.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_50.htm"><b>Prethodni dokument</b></a></TD><TD><a href="4_14_1_52.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>