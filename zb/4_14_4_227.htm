<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b> 
<p><strong><span lang="DE" style="font-size:12.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:DE;mso-fareast-language:EN-US;mso-bidi-language:AR-SA">PRILOG 
II DOKUMENTI NEMAČKOG RAJHA 1944. </span><span style="font-size:12.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:EN-US;mso-fareast-language:EN-US;mso-bidi-language:AR-SA">GODINE</span></strong><br>

<CENTER></p>
<TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_226.htm"><b>Prethodni dokument</b></a></TD>
<TD><a href="4_14_4_228.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZABELEŠKA OBAVEŠTAJNOG ODELJENJA KOMANDANTA 
JUGOISTOKA OD 11. AVGUSTA 1944. O RAZGOVORIMA SA PREDSTAVNICIMA DRAŽE 
MIHAILOVICA O USLOVI-MA ZA SASTANAK DRAŽE MIHAILOVICA SA NOJBAHEROM1</strong></p>
<p align="center">POVERLJIVO</p>
<p>Vojni komandant na Jugoistoku</p>
<p>Obaveštajno odeljenje/Abveroficir</p>
<p>Pov. br. 6263/44</p>
<p>rejon razmeštaja 13. 8 1944.</p>
<p>Grupi Armija F (Obaveštajno odeljenje) oficir Abvera Specijalnom opunomoćeniku 
Min. spolj. poslova za Jugoistok2</p>
<p>— na ličnost tajnom savetniku Junkeru (Junker) — U prilogu se dostavlja 
pribeleška o razgovoru održanom 11. 8. u Topoli između Ritmajstera princa fon 
Vredea (Furst von Wrede) s jedne strane i majora Račića3 (Racic) odnosno 
kapetana Neška Nedića4 (Nesko Nedic) s druge strane.</p>
<p align="center">Za Vojnog komandanta na Jugoistoku Načelnik generalštaba</p>
<p align="center">Po naređenju Princ fon Vrede (Furst v. Wrede)</p>
<p>Prilog 1.</p>
<p>Komandant Jugoistoka Komanda grupe armija F grupa k/abver oficir</p>
<p>Pov. br. 6103 13. avgust 1944.</p>
<p>Obaveštajno odeljenje Pov. br. 6203/44.</p>
<p>Pribeleška o razgovorima sa predstavnicima pokreta Draže Mihailovića (DM) 
u Topoli 11. 8. 1944.</p>
<p>Sastanak je orgasnizovan po želji ministra Nojbahera (Neu-bacher), da se 
prouče nove osnove, na kojima Draža Mihailo-vić želi sastanak sa jednom 
odgovornom nemačkom ličnošću. Prisutni: Ritmajster .princ Vrede (Fiirst von 
Wrede) Ritmajster fon Hervart (von Herwarth) Sonderfirer vođa Horah 
(Sonderfuhrer Horak) Vodnik Fidler »Egon« (Fiedler »Egon«) Od strane Draže 
Mihailovića:</p>
<p>Major Račić (Racic), kapetan Neško Nedić (Nesko Nedic), kapelan Kalabić5 
(Kalabic) Početak: u 14,20 kraj u 15,45 časova.</p>
<p>Ritmajster princ Vrede: kapetan Neško Nedić izneo je gotovost Draže 
Mihailovića da se neke stvari pretresu. Jedna visoka nemačka ličnost, svakako 
specijalni Firerov opunomoćenik za Jugoistok, je spremna, da se pod izvesnim 
uslovima odazove želji Draže Mihailovića. radi ličnog razjašnjavanja. Princ 
Vrede je ovlašćen da razjasni sledeće: prvo, uslovi pod kojima Draža 
Mihailović želi objašnjenje i drugo da sa-opšti da sa nemačke strane ne bi 
trebalo biti pismeno potvrđen neki definitivni ugovor. Sa nemačke strane vodiće 
se računa o želji da razgovori ostanu tajni. Na pitanje ritmajstera princa 
Vredea, da li major Račić i kapetan Neško Nedić govore kao ovlašćenici Draže 
Mihailovića, objasnio je major Račić da su oni 10. 8. bili kod Draže 
Mihailovića i izričito opunomoćeni za današnje razgovore.</p>
<p>Princ Vrede objasnio je sa svoje strane, da je on isto tako ovde po naređenju 
svog pretpostavljenog i podvlači, da bi se danas moglo raditi samo o jednom 
preliminarnom dogovoru, o mogućnosti ostvarenja jednog razgovora između 
Nojbahera (Neubacher) i Draže Mihailovića (DM). Naročito on nije ovlašćen, 
sa svoje strane, da pravi nikakve sporazume. On moli majora Račića da mu saopšti 
na kakvim bi novim postavkama mogao biti pripremljen jedan razgovor između Draže 
Mihailovića i Nojbahera.</p>
<p>Major Račić složio se sa izlaganjem princa Vredea. On naglašava da se do 
sada sarađivalo samo u pojedinačnim pitanjima.6 No obzirom ma situaciju moralo 
bi doći do jednog celovitog rešenja. Političko zauzimanje stava Draže 
Mihailovića i njegovog pokreta potpuno se izmenilo. Oni su spremni da u 
potpunosti sa nama sarađuju. Oni predlažu stvaranje jednog nacionalnog fronta 
koji bi obuhvatio Srpsku državnu stražu, Srpski dobrovoljački korpus, 
formacije Draže Mihailovića i sve nacionalne snage orijentisane protiv 
komunista. Pokret Draže Mihailovića je spreman da ide u celosti u ovaj front. 
Osnovni zadatak je opšta mobilizacija i stvaranje jedne srpske nacionalne 
armije, za uništenje komunizma u Srbiji. Kada komunizam u Srbiji bude pobeđen, 
pokret Draže Mihailovića spreman je da se uključi prema naređenju nemačkog 
rukovodstva na Balkanu i ma gde drugo.</p>
<p>Bugari nisu nikakvi dostojni okupatori, Nemci su dali oružje Albancima, 
Hrvatima itd. jer oni umeju da laskaju Nemcima. Danas su Nemci od njihove strane 
prevareni. Nemci nisu pravilno procenili ove ljude. »Srbi, boje vi niste 
poznavali, ipak se bore za vas. Mi se obavezujemo našom časnom oficirskom rečju 
da ćemo biti verni. Pokret Draže Mihailovića je spreman da da sve garancije 
koje Nemci budu zahte-vali. Naše smrtno neprijateljstvo protiv komunizma je 
najbolja garancija naše vernosti. Nas ne interesu je budućnost, svejedno kako 
će se rat završiti, mi smo odlučili, ako tako mora biti, da viteški 
propadamo.«</p>
<p>Draža Mihailović je spreman za razgovor sa poslanikom Nojbaherom. On moli 
samo da se razgovor ne održi u Beogradu ili nekom većem gradu. Major moli da 
se razgovori ubrzaju, jer se mora delati. Komunisti planiraju jednu veliku 
operaciju. Princ Vrede odgovori, da on ne može dati nikakav termin, pošto 
poslanik Nojbaher privremeno boravi van zemlje. Neško Nedić potom ukaza, da 
zaključenje jednog usmere-nog sporazuma mora biti vezan za dva uslova: Naime da 
prvo: Drža Mihailović lično ostane ilegalan i drugo : Da se pokret Draže 
Mihailovića neće obući u nemačke uniforme.</p>
<p>Cilj pokreta Draže Mihailovića je stapanje pokreta Draže Mihailovića sa 
celokupnim nacionalno orijentisanim srpskim narodom.</p>
<p>Princ Vrede izjavi, da bi za slučaj ostvarivanja razgovora, on predložio 
svojim pretpostavljenima kraljevski dvorac na Op-lencu. Potom major Račić i Neško 
Nedić odmah predložiše jedno mesto u blizini Čačka, što je bilo odbijeno. 
Oni zatim izjaviše da su sporazumni sa nemačkim predlogom.</p>
<p>Iako se nije htelo ulaziti u detalje, ukazalo se na to, da uslov jednog 
sporazuma mora biti priznanje nemačkih vojnih vlasti i obustava svih prepada 
protivu njih. Račić dotače pitanje razgraničenja srpske teritorije i tom 
prilikom postavi pitanje da li bi se pokret Draže Mihailovića borio i protiv 
komunista u Crnoj Gori, Istočnoj Bosni i Sremu. Princ Vrede odgovori, da on ne 
može po ovom pitanju zauzeti stav.</p>
<p>Princ Vrede je tada rezimirao predloge i želje predstavnika Draže Mihailovića 
u sledećem:</p>
<p>1)&nbsp; &nbsp;Draža Mihailović želi da razgovara sa Firerovim opunomoćenikom 
Komandanta za Jugoistočni prostor.</p>
<p>2)&nbsp; On zahteva prikupljanje svih nacionalnih srpskih snaga.</p>
<p>3)&nbsp; &nbsp;Mobilizacija i naoružanje svih borbeno sposobnih nacionalnih 
Srba za borbu protiv komunizma. Naoružanje i rukovodstvo obezbeđuje nemačka 
vojska.</p>
<p>4)&nbsp; &nbsp;Draža Mihailović moli da lično ostane ilegalan.</p>
<p>5)&nbsp; &nbsp;Pripadnici pokreta Draže Mihailovića ne treba da oblače 
nemačke uniforme.</p>
<p>6)&nbsp; &nbsp;Mesto sastanka ne treba niukom slučaju da bude Beograd ili 
neki veći grad.</p>
<p>Na suprot ovom naše sopstvene želje:</p>
<p>1)&nbsp; &nbsp;Draža Mihailović je sporazuman sa jednim usmenim a ne 
pismenim sporazumom.</p>
<p>2)&nbsp; Obećava se obustava svih mera uperenih protivu nemačkih vojnih 
vlasti i njihova zaštita.</p>
<p align="center"><strong>Vrede (Wrede) Ritmajster</strong></p>
<p>1Snimak originala (pisanog na mašini) u Arhivu VII, NAV-T-311, r. 286, s. 
508—511. Svi nemački dokumenti koji se objavljuju u ovom prilogu pisani su na 
nemačkom jeziku pa se to, dalje, neće posebno označavati.</p>
<p>2Dr Herman Nojbaher (Hermann Neubacher), tada nemački poslanik u Beogradu i 
specijalni opunomoćenik Ministarstva spoljnih poslova Trećeg Rajna za 
Jugoistok.</p>
<p>3Dragoslav, komandant 4. grupe jurišnih korpusa.</p>
<p>4Načelnik Štaba 4. grupe jurišnih korpusa.</p>
<p>5Nikola, komandant 2. jurišnog korpusa 4. grupe jurišnih korpusa.</p>
<p>6O saradnji četnika i Nemaca od 1941. do druge polovine 1944 vidi Zbornik 
NOR-a tom XIV, knj. 1, dok. br. 209, prilog II, dok. br. 1—7; knj. 2, dok. br. 
17, 57, 67, 75, 129, 177, 202 i Prilog IV; knj. 3, pored ostalih, dok. br. 2, 
34, 43, 51, 65, 76—78, 80, 83, 87, 95, 101, 120, 126, 135, 157, 160, 168, 200, 
202, 224, 225, 227 i Prilog IV.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_226.htm"><b>Prethodni dokument</b></a></TD>
<TD><a href="4_14_4_228.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
