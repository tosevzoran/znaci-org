<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br>  

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_144.htm"><b>Prethodni dokument</b></a></TD>
<TD><a href="4_14_4_146.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p><span lang="DE" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:DE;mso-fareast-language:
EN-US;mso-bidi-language:AR-SA">ZAPOVEST ŠTABA VRHOVNE KOMANDE OD 24. JANUARA 
1945. ŠTABOVIMA NEPOSREDNO POTČINJENIH JEDINICA ZA DEJSTVA PROTIV JEDINICA 
NOVJ NA PROSTORIJI GRADACAC—MODRIČA1</span></p>
<p>ŠTAB VRHOVNE KOMANDE</p> 
<p>O. Br. 232 24 januara 1945 god.</p>
<p>Položaj U 23.50 časova</p>
<p>ZAPOVEST Sekcija Derventa — Tuzla 1 :100.000</p>
<p>Danas 24. ov. mes. u 8 časova ovladali smo Gradačcem.2 Neprijatelj otstupio 
u glavnom pravcu s. Smiče. Na levoj obali r. Bosne ima izvesnih komunističkih 
snaga u pokretu u oblasti Dervente, Prnjavora, Teslica i Tešnja.3</p>
<p>Prostorija kojom sada vladamo ima se držati potpuno u našim rukama i sa ove 
vršićemo sve akcije protivu crvenih, a prema situaciji.</p>
<p>NAREĐUJEM:</p>
<p>1.&nbsp; — Gorska Garda Nj. V. Kralja Petra II. ostaće do daljeg naređenja 
u Gradačcu. Odmah će uzeti pod svoju komandu 1 i 3 Trebavsku brigadu 
Trebavskog Korpusa, koje odmah upotrebiti za dejstvo u pravcu s. Kerepa i s. 
Srnice.</p>
<p>2.&nbsp; — Smederevski korpus majora Lazovića vratiće se na svoje staro 
mesto za zaštitu Modrica sa istočne strane i zatvaranje pravca od s. Garevca i 
s. Kladari. Produžiće da radi kao i&nbsp;do sada.</p>
<p>3.&nbsp; —. Avalski korpus ppukovnika Trifkovića, delom svojih snaga koje 
su dejstvovale prema Gradačcu prečice odmah u s. Skugrić gde će ostati do 
daljeg naređenja, kao rezerva.4</p>
<p>4.&nbsp; — Timočki korpus ppukovnika Ljube Jovanovića, dej-stvovaće 
prema dobijenoj zapovesti na određenom pravcu iz oblasti Srpske Zelinje.5 Odmah 
će uzeti pod svoju komandu</p>
<p>2&nbsp; i 4 Trebavsku brigadu Trebavskog korpusa, koje odmah upotrebiti za 
puno dejstvo u pravcu s. Međeđa i s. Srnice.</p>
<p>5.&nbsp; — Sve sadanje snage kapetana Neška Nedića dejstvo-vaće prema 
dobijenoj zapovesti na određenom pravcu iz oblasti s. Skipovac.6</p>
<p>6.&nbsp; — Rasinsko Toplička grupa pukovnika Keserovića obez-beđuje 
Modrić i osmatra r. Bosnu od s. Garevca pa sve do ušća potoka Rijeke, koja 
prolazi pored Vranjačke opštine, zaključno.</p>
<p>7.&nbsp; — Štab V. K. sa svima delovima prelazi u s. Koprivna, a sa svojim 
obezbeđujućim delovima štiti r. Bosnu od ušća potoka Rijeka pa sve do 
naspram Gradine.</p>
<p>8.&nbsp; — Mlavski korpus ppukovnika Siniše Ocokoljića pre-baciće se 
odmah u s. Kožuhe i primiče zaštitu i odbranu r. Bosne od Gradine pa sve do 
naspram Rudanke. U tome cilju jedan deo svojih snaga prebaciće u s. Bušletić, 
a drugi deo ostaće u s. Kožuhe.</p>
<p>9.&nbsp; &nbsp;— Južno moravski korpus ppukovnika Mladenovića7 ostaje i 
dalje u oblasti s. Sjenine kao opšta rezerva celokupne snage.</p>
<p>10.&nbsp; — Mobilizacija svih Trebavsko Posavskih snaga ima se najbrže 
sprovesti i uputiti svo mobilisano ljudstvo u sastav njihovih brigada.8</p>
<p>11.&nbsp; — Pukovnik Keserović imaće stalnu i čvrstu vezu sa komandantom 
Vučjaka bratom Brankom Kovačevićem kako bi imao stalno obaveštenja o stanju 
tamo.</p>
<p>Dostavljeno:</p>
<p>Đen. Trifunoviću, puk. Keseroviću, p.puk. Sveti Trifkoviću, Siniši 
Ocokoljiću, Ljubi Jovanoviću, Mladenoviću, majoru Kalabiću, Lazoviću 
kapetanu Nešku Nediću.</p>
<p align="center">NAČELNIK ŠTABA VRHOVNE KOMANDE ARMIJSKI ĐENERAL,</p>
<p align="center"><strong>Drag. M. Mihailović</strong></p>
<p>1&nbsp; Original (pisan na mašini, ćirilicom) u Arhivu VII, Ča, k. 6, reg. 
br. 34/1 (VK-V-438).</p>
<p>2&nbsp; Vidi dok. br. 140 i 142.</p>
<p>3 Na toj prostoriji su u to vreme dejstvovale jedinice 53. divizije NOVJ. Opširnije 
o njenim dejstvima vidi Zbornik NOR-a, tom IV, knj. 32, dok. br. 6 i 144.</p>
<p>4&nbsp; Reci »kao rezerva« su na originalu dopisane mastilom.</p>
<p>5&nbsp; i 6 Zapovesti Vrhovne komande za dejstva Timočkog i Valjevskog 
korpusa nisu pronađene.</p>
<p>7 Mladen.</p>
<p>8 Draža Mihailović je svojom naredbom od 19. januara 1945. proglasio opštu 
mobilizaciju na teritoriji Trebavskog korpusa naredivši: da se svi oni koji se 
ne odazovu pozivu, osude na smrt kao begunci; da izvršilac mobilizacije bude 
pukovnik Dragutin Keserović, komandant Rasinsko-topličke grupe korpusa; da se 
na izvršenju mobilizacije anga-žuju svi komandanti bataljona i brigada 
Trebavskog korpusa i da lično oni odmah po mobilizaciji sve ljudstvo odvedu na 
položaje protiv jedinica NOVJ; da se mobilišu i uključe u jedinice i svi oni 
koji nemaju ili prikrivaju oružje, kao i da se u Štab Rasinsko-topličke grupe 
korpusa formira »preki sud za sve one koji se uhvate van svojih jedinica bilo 
kod svojih kuća bilo u pozadini« (Arhiv VII, Ca, k. 6, reg. br. 22/1).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_144.htm"><b>Prethodni dokument</b></a></TD>
<TD><a href="4_14_4_146.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
