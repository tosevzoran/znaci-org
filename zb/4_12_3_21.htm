<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_20.htm"><b>Prethodni dokument</b></a></TD>
<TD><a href="4_12_3_22.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA JUGOISTOKA OD 15. FEBRUARA 1943. 
ZA ORGANIZACIJU ODBRANE I REGULISANJE KOMANDNIH ODNOSA NA BALKANU[1]</strong></p>
<p>Strogo poverljivo</p>
<p>Komandant Jugoistoka (Komanda Grupe armija ,,E&quot;)</p>
<p>Ia, br. 025/43 str. pov.</p>
<p>Samo za načelnika Preko oficira</p>
<p>H. Qu., 15. 2. 43.</p>
<p>. . . [2]</p>
<p>Gen. St. d. H, 2. odelj.</p>
<p>Br. 1044/43, str. pov. prim.: 13. 4. 43.</p>
<p>18 priloga</p>
<p>Gen. St., Oper. odelj. grupa II[3]</p>
<p>23. 2. 1943. br. 430200/43 za načelnika 18 April.</p>
<p>50 primeraka</p>
<p>18. primerak</p>
<p align="center">ODBRANA I KOMANDOVANJE NA JUGOISTOKU</p>
<p>I) Situacija na Sredozemlju omogućava da u dogledno vre-me dođe do napada 
na Krit, nemačka i italijanska uporišta u Jegejskom moru i na Balkanskom 
poluostrvu.</p>
<p>Mora se računati sa time da će ovaj napad biti podržan od strane ustanika 
u zapadnim balkanskim zemljama.</p>
<p>Pojačani uticaj anglosaksonskih sila na držanje Turske ta-kođe zahteva da 
se tome pitanju pokloni odgovarajuća pažnja.</p>
<p>II) 1) Odbrana Jugoistoka, uključujući i ostrva koja se nalaze u njegovoj 
zoni, stavljena je pod komandu komandanta Jugoistoka (Komanda Grupe armija 
,,E&quot;), koji po tom pitanju sadejstvuje sa komandantom Juga, Mornaričkom 
komandom Grupe „Jug&quot; i odgovarajućim italijanskim i bugarskim komandama.</p>
<p>Komandant Jugoistoka neposredno je potčinjen fireru.</p>
<p>2) Zadaci komandanta Jugoistoka su sledeći:</p>
<p>a)&nbsp; Priprema i izvođenje odbrane obala, koje treba utvrditi</p>
<p>sa težištem na Peloponezu [Peloponnes], Kritu [Kreta] i Dodekanezu 
[Dodekanes] u skladu sa firerovom direktivom br. 40. Od utvrđivanja su izuzeti 
Hios [Chios] i Mitilena [Mvtilene].</p>
<p>Odredbe u pogledu sprovođenja napred rečenog vidi u prilogu 1.[4]</p>
<p>b)&nbsp; Pripremu i komandovanje po pitanju protivvazdušne odbrane vršiti 
prema direktivama komandanta Juga.</p>
<p>Odredbe u pogledu sprovođenja ovoga vidi u prilogu 2.[5]</p>
<p>c)&nbsp; Preduzeti konačno smirenje pozadine i uništenje ustanika i bandi 
svih vrsta u sadejstvu sa italijanskom 2. armijom.[6]</p>
<p>U ovom pogledu će se izdati specijalna naređenja.</p>
<p>d)&nbsp; Pripremu svih mera koje su potrebne u slučaju neprijateljskog 
napada na Balkan vršiti uz pomoć ili saglas-nost Turske i u sporazumu sa 
bugarskom vrhovnom komandom.</p>
<p>U ovom pogledu će se izdati specijalne direktive. U pogledu nemačkog 
okupacionog prostora:</p>
<p>e)&nbsp; Obezbediti jedinstveno rukovođenje pomorskim transportom u 
Jegejskom moru, uključujući Krit i osiguranje tog prostora (vidi zadatke date 
admiralu Jegeja— prilog IO).[7]</p>
<p>f)&nbsp; Usmeravanje snabdevanja na kopnu i moru svih nemač-kih jedinica 
koje se nalaze na Jugoistoku vršiti prema njihovom zahtevu i prema potrebama i 
raspoloživom transportnom prostoru (vidi pitanje snabdevanja — prilog 21).[8]</p>
<p>g) Odluku o svim pitanjima koja se odnose na jedinstveno rukovođenje 
transportom i upotrebom sredstava veze na okupiranom Jugoistoku za sva tri vida 
oružanih snaga izdaje komandant Jugoistoka.</p>
<p>III) Regulisanje pitanja komandovanja</p>
<p>1) Komandant Jugoistoka je vrhovni predstavnik Vermahta na Jugoistoku i ima 
sva prava teritorijalnog komandanta:</p>
<p>a)&nbsp; u odnosu na sva tri vida nemačkog Vermahta i formacija SS u 
oblastima koje su okupirale nemačke trupe u Hrvatskoj, Srbiji i Grčkoj, uključujući 
grčka ostrva i delove Hrvatske u kojima nemačke trupe izvode operacije,dalje</p>
<p>b)&nbsp; u odnosu na savezničke trupe koje su okupirale određene delove 
Srbije.</p>
<p>Komandant Jugoistoka vrši izvršnu vlasi naročito nad lokalnom civilnom 
upravom na teritorijama koje su okupirale nemačke trupe preko komandanata, 
odnosno ko-mandanture utvrđenog Krita, koji su mu potčinjeni (direktive 
uputstva vidi u prilogu 3).[9]</p>
<p>Područja koja su naznačena pod III) 1) predstavljaju operacijske 
prostorije.</p>
<p>2) Komandantu Jugoistoka su potčinjeni:</p>
<p>a) za područje Hrvatske</p>
<p>„nemački opunomoćeni general u Hrvatskoj&quot;, izuzimajući ga od ovoga 
u svojstvu vojnog izaslanika (njegove zadatke vidi u prilogu 4)[10] i 
„komandant nemačkih trupa u Hrvatskoj&quot; (zadatke vidi u prilogu 5),[11]</p>
<p>b) za područje stare Srbije„komandujući general i komandant u 
Srbiji&quot; (zadatke vidi u prilogu 6),[12]</p>
<p>c)&nbsp; za područje Soluna i ostrva Lemnosa, Mitilene, Hiosa i Stratia 
[Strati], kao i za neutralnu zonu prema Turskoj i Trakiji, „komandant Soluna i 
Jegeja&quot; (zadatke vidi u prilogu 7),[13]</p>
<p>d)&nbsp; za područje ortskomandanture Pireja [Piraus] (uključujući Melos), 
kao i za garnizone i područje nemačkih trupa na Atici i Peloponezu 
„komandant južne Grčke&quot; (zadatke vidi u prilogu 8),[14]</p>
<p>e)&nbsp; za područje Krita „komandant utvrđenog Krita&quot; (zadatke vidi 
u prilogu 9),</p>
<p>f)&nbsp; „admiral Jegeja&quot; po svim pitanjima odbrane obale (zadatke 
vidi u prilogu 1O),[15]</p>
<p>g) „vojni izaslanik u Sofiji&quot;, izuzimajući ga od ovoga u svojstvu 
vojnog izaslanika (zadatke vidi u prilogu 11),[16];</p>
<p>h) „Nemačka vazduhoplovna misija u Bugarskoj&quot; (zadatke vidi u prilogu 
12),[17]</p>
<p>i) „Nemačka vazduhoplovna misija u Rumuniji&quot; (zadatke vidi u prilogu 
13),[18]</p>
<p>Detalje u vezi potčinjenosti vidi u prilogu 14.[19]</p>
<p>3)&nbsp; Rukovođenje ratom na moru</p>
<p>Rukovođenje ratom na moru na području Jegejskog mora vrši Mornarička 
komanda Grupe „Jug&quot; i admiral Jegeja, admiral Dodekaneza, koji su joj potčinjeni, 
a u izvesnim slučajevima i starešine pridatih pomorskih snaga prema odgovarajućem 
uputstvu komande pomorskih operacija.</p>
<p>Upotreba pomorskih oružanih snaga i ratnih sredstava na moru vrši se na 
osnovu naređenja Mornaričke komande Grupe „Jug&quot;, a prema direktivama Štaba 
za rukovođenje operacijama na moru, a u izvesnim slučajevima od italijanske 
Komande Ratne mornarice, na osnovu sopstvene procene situacije na moru, tako da 
se najefikasnije spreče neprijateljske operacije na moru.</p>
<p>Odredbe u pogledu izvođenja odbrane obala vidi u prilogu 1.</p>
<p>4)&nbsp; Rukovođenje ratom u vazduhu na celokupnom području Sredozemlja 
spada u nadležnost komandanta Juga. Da bi se obezbedilo usko sadejstvo sa 
komandantom Jugoistoka kao odgovornim komandantom na Jugoistoku, 10. 
vazduhoplov-ni korpus, koji je potčinjen komandantu Jugoistoka, ima zadatak da 
sarađuje sa komandantom Jugoistoka po svim pitanjima rata u vazduhu pri zajedničkom 
vođenju borbe pre svega kada se radi o odbrani obala (vidi prilog 1).</p>
<p>5) Regulisanje komandnih odnosa italijanskih kopnenih snaga na prostoru Grčke 
vidi u prilogu 15,[20] u Hrvatskoj, Crnoj Gori i Albaniji vidi u prilogu 
16.[21]Službena uputstva nemačkih štabova za vezu pri italijan-skim komandama 
vidi u prilogu 17.[22]</p>
<p>6)&nbsp; Regulisanje komandnih odnosa bugarskih kopnenih snaga na Jegeju vidi 
u prilogu 18.[23]</p>
<p>7)&nbsp; Regulisanje pitanja transporta vidi u prilogu 19.[24]</p>
<p>8)&nbsp; Pitanje saniteta vidi u prilogu 20.[25]</p>
<p>IV) (Važi samo za nemačko okupaciono područje). 1) Pitanje snabdevanja 
vidi u prilogu 21.[26]</p>
<p>2)&nbsp; Politička pitanja, kontraobaveštajna služba i moralno-poli-tički 
rad vidi u prilogu 22.[27]</p>
<p>3)&nbsp; Inžinjerijska pitanja vidi u prilogu 23.[28]</p>
<p>4)&nbsp; Pitanja sredstava veze vidi u prilogu 24.[29]</p>
<p>5)&nbsp; Pitanja u vezi vojne privrede vidi u prilogu 25.[30]</p>
<p>6)&nbsp; Pitanja sudstva vidi u prilogu 26.[31]</p>
<p>7)&nbsp; Pitanja administrativnog saobraćaja vidi u prilogu 27.[32]</p>
<p>8)&nbsp; Izveštaje vidi u prilogu 28.[33]</p>
<p>V) 1) Ovo naređenje treba dati izvodno, izostavljajući ono što je dato pod 
I), kao II) 2) d) i to utoliko ukoliko je to samo neoohodno ootrebno nižim 
komandama. Ste-pen poverljivosti priloga je naznačen na samim prilozima.</p>
<p>2) Naređenja „komandanta oružanih snaga na Jugoistoku (Komanda 12. 
armije) — Ia, br. 1000/42. str. pov. od 1. 5. 42&quot;[34] kao i „komandanta 
oružanih snaga na Jugoistoku (Komanda 12. armije) — Ia, br. 3000/42. str. 
pov. od 5. 11. 42&quot;[35] stavljaju se van snage i treba ih uništiti.</p>
<p align="center">Komandant Jugoistoka istovremeno komandant Grupe armije 
,,E&quot;</p>
<p align="center"><strong>Ler [Lohr]</strong> general-pukovnik</p>
<p>1Snimak originala (pisanog na mašini) u AVII, NAV—T-78, r. 344, s. 
6301552—7. Na margini prve stranice originala rukom je dopisano nekoliko reci, 
slova i brojeva.</p>
<p>2&nbsp; i 3Četvrtasti pečat primaoca.</p>
<p>4Vidi AVII, NAV—T-78, r. 344, s. 6301558—65.</p>
<p>5U ovim odredbama za protivvazdušnu odbranu na Jugoistoku, komandant 
Jugoistoka je preneo nadležnost za okupaciono područje Srbije na komandujućeg 
generala i komandanta u Srbiji, a za područje NDH na nemačkog opunomoćenog 
generala u NDH, koji je obezbeđivao i sadejstvo s vazduhoplovstvom NDH. U 
materijalnom pogledu za ovo područje bila je nadležna Vazduhoplovna komanda 
XVII u Beču. Naročito je skrenuta pažnja na obezbeđenje železničke pruge 
Beograd— Grdelica i industrijskog bazena Bor (AVII, NAV—T-78, r. 344, s. 
6301566—70).</p>
<p>6Vidi dok. br. 42.</p>
<p>7, 13, 14, 15, 16, 17, 18, 20 i 23 Ti prilozi su izostavljeni, jer se ne 
odnose na teritoriju Jugoslavije.</p>
<p>8Vidi AVII, NAV—T-78, r. 344, s. 6301610—2.</p>
<p>9U ovom uputstvu za vršenje potpune vojnoupravne vlasti piše: ,,1) Opšte 
odredbe</p>
<p>Izvršna vlast obuhvata celokupnu najvišu državnu vlast (uporedi Službeno 
pravilo Kopnene vojske br. 90, I deo, tačka 20), to znači da ona predstavlja 
zbir svih ovlašćenja koja uživa nemačka okupaciona vlast s obzirom na vojnu 
hegemoniju u odnosu na vladu dotične teritorije, ustanove i stanovnike 
okupiranih područja. Ona obuhvata zakonodavstvo, sudsku vlast i upravu.</p>
<p>Izvršna vlast je u rukama komandanta Jugoistoka. Komandant Jugoistoka izvršnu 
vlast sprovodi preko potčinjenih mu komandanata i komandanta utvrđenog Krita, 
kojima su dalje potčinjeni oblasni i okružni komandanti.</p>
<p>Izvršnu vlast u delovima Srbije koje su okupirale bugarske snage vrši 
komandant Jugoistoka, prema uputstvima komandanta Vermahta na Jugoistoku, u 
saglasnosti sa bugarskim Ministarstvom rata od 17. 1. 42 (Odeljenje za 
pozadinu), Odeljenje za upravne poslove A 3 pov. uz dopis 2/4-2.</p>
<p>U delovima Hrvatske u kojima nemačke trupe izvode operacije, komandant 
Jugoistoka ima izvršnu vlast u okviru uputstava koja su utvrđena u zajednici 
sa hrvatskom vladom.</p>
<p>Naređenja koja se izdaiu pojed'nim ustanovama koje su potčinjene komandantu 
Jugoistoka, a tiču se izvršne vlasti, i uz to imaju veći politički, 
ekonomski ili inače značajniji uticaj, moraju imati prethodnu sa-glasnost 
komandanta Jugoistoka.</p>
<p>Izvršna vlast se vrši samo utoliko, ukoliko se odnosi na odbranu, 
bezbednost okupacionih snaga i javni red i poredak.</p>
<p>2)&nbsp; Zakonodavstvo</p>
<p>Komandant Jugoistoka, u cilju izvršavanja zadataka koji su mu postavljeni, 
ima neograničeno pravo izdavanja pravnih propisa. Isto-pravo imaju i [njemu potčinjeni] 
komandanti, kao i komandant utvrđenog Krita uzimajući u obzir ograničenja 
koja su navedena u tački 1, stav 5. Feldkomandanti i krajskomandanti imaju 
pravo da izdaju pravne odredbe samo u okvirima koji su im dati od komandanata, 
odnosno od komandanta utvrđenog Krita.</p>
<p>Pravne uredbe koje je do sada izdala Komanda 12. armije i komandant Vermahta 
na Jugoistoku, a objavljene su u „Uredbama za okupirane teritorije Grčke&quot;, 
ostaju i dalje na snazi na teritorijama Grčke koie su okunirale nemačke snage. 
Nove uredbe komandanta Jugoistoka biće objavljivane u službenom listu 
komandanta Jugoistoka za okupirane grčke teritorije (nroduženje ranijih uredbi 
Komande 12. armije i komandanta Vermahta Jugoistoka), a u Srbiji u službenom 
listu komandanta Srbije.</p>
<p>Zakoni pojedinih pokrajina ostaju na snazi ukoliko nisu u suprot-nosti sa 
vojnim odredbama. Mogu se donositi i novi zakoni. Izdavanje zakona koje vrše 
pojedine pokrajine kontrolišu nadležne vojne ustanove tako da oni budu u 
skladu sa interesima nemačkog Vermahta (vidi tačku 1, poslednji stav). U tom 
smislu nadležnost je sledeća:</p>
<p>a)&nbsp; za Grčku komandant Jugoistoka u sporazumu sa nadležnim 
ita-lijanskim komandama.</p>
<p>Onunomoćenik Rajha za Grčku se stara o tome da grčka vlada pre izdavanja 
zakona, uredbi itd. koji se tiču bezbednosti okunacionih snaga, javnog reda i 
poretka, kao i protivvazdušne zaštite, dobije prethodnu saglasnost komandanta 
Jugoistoka;</p>
<p>b)&nbsp; u Srbiji, po naređenju komandanta Jugoistoka, nadležan je 
ko-mandujući general i komandant u Srbiji.</p>
<p>3)&nbsp; Pravosuđe</p>
<p>Za ratne sudove važi prilog 26.</p>
<p>Civilno sudstvo ostaje u osnovi i dalje ukoliko ne prelazi u nadležnost 
ratnih sudova.</p>
<p>4)&nbsp; Uprava</p>
<p>Uprava u načelu ostaje u nadležnosti pokrajinskih upravn;h vlasti. Izuzetno 
vojne ustanove koje su nadležne za vršenje izvršne vlasti (vidi tačku 1, 
stav 2 — 4) preduzimaju neophodne mere umesto pokrajinskih vlasti ukoliko 
pokrajinske vlasti u pojedinim slučajevima nisu u mogućnosti da te mere 
preduzmu.</p>
<p>Pokraj nske uprave kontroliše neprestano komandant Jugoistoka, njemu potčinjeni 
komandanti, komandant utvrđenog Krita, niži feldkomandanti i krajskomandanti, 
svaki na svom području, i to tako daje to u skladu sa interesima nemačkog 
Vermahta (vidi tačku 1, poslednji stav).</p>
<p>Kontrola nad pokrajinskim upravama pretpostavlja takođe i po-sedanje 
rukovodećih mesta u upravi. Na području Grčke koje su okupirale nemačke 
trupe, opunomoćenik Rajha za Grčku je dužan da pribavi mišljenje 
komandanata, odnosno komandanta utvrđenog Krita, ukoliko se radi o generalnom 
guverneru odnosno ministru guvernera ili o&nbsp; njihovim generalnim 
sekretarima, preko komandanta Jugoistoka.</p>
<p>Kontrola nad upravnim aparatom ne obuhvata staranje o ekonomskim pitanjima 
Rajha. Ova pitanja spadaju u Grčkoj u nadležnost opunomoćenika Rajha za Grčku 
(vidi prilog uz direktivu firera br. 47), u Srbiji u nadležnost generalnog 
opunomoćenika za privredu u Srbiji. Komandanti, komandant utvrđenog Krita, kao 
i niže feldkomandanture i &nbsp;krajskomandanture imaju zadatak da imenovane 
organe podržavaju&quot; (AVII, NAV—T-78, r. 344, s. 6301571—4).</p>
<p>10 i 11Ovi prilozi nedostaju.</p>
<p>12U ovom službenom uputstvu za komandujućeg generala i komandanta u Srbiji 
piše:</p>
<p>,,1) Komandujući general i komandant u Srbiji je vrhovni predstavnik 
Vermahta i vojne uprave na svojoj teritoriji. On je potč-njen komandantu 
Jugoistoka.</p>
<p>2)&nbsp; Komandujući general i komandant u Srbiji drži u svojim rukama izvršnu 
vlast prema prilogu 3.</p>
<p>3)&nbsp; U njegove specijalne zadatke spadaju:</p>
<p>a)&nbsp; Temeljito ugušivanje svakog ustaničkog pokreta u Srbiji.</p>
<p>b)&nbsp; Afirmacija neokrnjenog autoriteta Nemačke, javni red, bezbed-nost i 
poredak, staranje i obezbeđenje efikasne uprave i neometani razvitak privrede, 
saradnja sa italijanskim susedima po pitanju zajedničkih zadataka smirivanja 
teritorije.</p>
<p>c)&nbsp; Obezbeđen'e saobraćaja i sistema veza, pri čemu težište mera 
obezbeđenja treba da bude na železničkoj pruzi Beograd—Niš—Solun i 
Lapovo—Kraljevo—Skoplje.</p>
<p>d)&nbsp; Zaštita svih vojnih i vojnoprivrednih važnih objekata i skladišta 
snabdevanja i ustanova koji se nalaze na području komandanta Jugoistoka.</p>
<p>e)&nbsp; Rukovođenje snabdevanjem svih jedinica nemačkog Vermahta koje se 
nalaze na teritoriji Srbije.</p>
<p>4)&nbsp; Komandujući general i komandant u Srbiji je teritorijalni komandant 
svih ustanova i jedinica nemačkog Vermahta koje se nalaze na njegovoj 
teritoriji. U taktičkom i trupnom pogledu njemu su rotči-njene sve jedinice 
kopnene vojske prema „Formaciji komandanta Jugoistoka (Komande Grupe armija 
,,E&quot;).</p>
<p>Bugarske okupacione snage u Srbiji potčinjene su mu posebnim naređenjem. 
Njegov je zadatak da bude obavešten o snabdevanju i materijalnoj opremljenosti 
tih jedinica. Predloži i inicijative u odnosu na ove snage upućuju se vojnom 
izaslaniku u Sofiji, ali se o istim tim stvarima obaveštava komandant 
Jugoistoka.</p>
<p>5)&nbsp; Vojna uprava je potčinjena komanduiućem generalu i komandantu u 
Srbiji. U njegovom štabu nalazi se Upravno odeljenje koje se stara o ovim 
pitanjima. Komandujući general i komandant u Srbiji ima pravo izdavanja 
direktiva i kontrole nad srpskom vladom, koju on postavlja, i nad njenom aktivnošću. 
O osnovnim odlukama prethodno-upoznaje komandanta Jugoistoka. Za sva policijska 
pitanja komandu-jućem generalu i komandantu u Srbiji potčinjen je viši SS i 
policijski vođa lično i neposredno. Njegovi zadaci i ovlašćenja su 
regulisani posebnim firerovim naređenjem.</p>
<p>6)&nbsp; Komanđujući general i komandant u Srbiji sadejstvuje sa 
„Generalnim opunomoćenikom za privredu&quot; u čije zadatke spada ekonomska 
eksploatac ja zemlje.</p>
<p>7)&nbsp; Za sva naređenja koja mogu imati spoljnopolitičke posledice 
potrebno je uspostaviti usku saradnju sa „opunomoćenikom Ministarstva 
spoljnih poslova pri komandujućem generalu i komandantu u Srbiji&quot; Takve 
uredbe podležu prethodnom odobrenju komandanta Jugoistoka.</p>
<p>U ove ne spadaju:</p>
<p>a)&nbsp; zadaci vojne uprave koji su neophodni radi rešavanja vojnih 
zadataka;</p>
<p>b)&nbsp; čisto vojne mere, koje proizilaze iz borbe protiv ustaničkog 
pokreta i saradnje sa delovima oružanih snaga savezničkih država.</p>
<p>8)&nbsp; Komandujućem generalu i komandantu u Srbiji potčinjeni su:</p>
<p>a)&nbsp; za pitanja Abvera, nadleštvo Abvera u Beogradu; stručna uput-stva 
dobij a od Komande Abvera u Solunu;</p>
<p>b)&nbsp; za pitanja propagande, propagandne trupe u Srbiji.</p>
<p>9)&nbsp; Kada se radi o pitanjima koja se tiču Hrvatske [NDH] potrebno je 
obezbediti konsultaciju sa nemačkim opunomoćenim generalom u Hrvatskoj i 
komandantom nemačkih trupa u Hrvatskoj&quot; (AVII, NAV—T-78, r. 344, s. 
6301580—2).</p>
<p>19U ovom prilogu, komandant Jugoistoka razlikuje tri vrste potčinjenosti: 
trupnu, taktičku i teritorijalnu (AVII, NAV—T-78, r. 344,. s. 6301596—7).</p>
<p>21Ovaj prilog nedostaje.</p>
<p>22Vidi AVII, NAV—T-78, r. 344, s. 6301601—2. 24 Vidi AVII, NAV—T-78, r. 
344, s. 6301606—7.</p>
<p>25,26,30,31,32 i 33Vidi NAV—T-78, r. 344, s. 6301608—38.</p>
<p>27Ovaj prilog sadrži zadatke po pitanjima izviđanja, politike, kon-traobaveštajne 
službe, propagande i moralnog vaspitanja. U dodatku ovog pr loga, pod a), piše:</p>
<p>„Komanda Abvera, Tajna vojna policija i cenzura:</p>
<p>1)&nbsp; Na području komandanta Jugoistoka su potčinjeni:</p>
<p>a)&nbsp; Komanda Abvera u Solunu komandantu Jugoistoka, kao Komanda Abvera, a 
komandantu Soluna — Jegeja kao teritorijalno nad-leštvo Abvera.</p>
<p>b)&nbsp; Nadleštvo Abvera u Atini komandantu južne Grčke.</p>
<p>c)&nbsp; Nadleštvo Abvera u Beogradu komandujućem generalu i komandantu u 
Srbiji.</p>
<p>d)&nbsp; Ispostava Abvera u Hrvatskoj nemačkom opunomoćenom generalu u 
Hrvatskoj.</p>
<p>e)&nbsp; Ratna organizacija (Abver) Bugarske vojnom izaslaniku u Sofiji.</p>
<p>f)&nbsp; Grupa Tajne vojne policije u teritorijalnom pogledu je potči-njena 
Komandi Abvera. Za Grupu Tajne vojne policije 510, koja je neposredno potčinjena 
komandantu Jugoistoka, obaveštajnom oficiru, postoji specijalno naređenje. Jed 
nstveno rukovođenje Tajnom vojnom policijom spada u nadležnost glavnog 
komandanta vojne policije pri komandantu Jugoistoka.</p>
<p>g)&nbsp; Cenzura je neposredno potčinjena komandantu Jugoistoka, obaveštajnom 
oficiru.</p>
<p>2)&nbsp; Dostavljanje izveštaja vrši se prema specijalnom naređenju, a u 
dodatku pod b) piše:</p>
<p>Propagandne jedinice i ustanove za moralno-političko vaspitanje 1) Na 
teritoriji komandanta Jugoistoka se nalaze:</p>
<p>a)&nbsp; Propagandna četa 690 u Solunu,</p>
<p>b)&nbsp; Propagandno odeljenje Jugoistoka u Beogradu, sa propagandnim ekipama 
u Hrvatskoj, Srbiji, Solunu—Egeji i južnoj Grčkoj,</p>
<p>c)&nbsp; Propagandni vod na Kritu,</p>
<p>d)&nbsp; Ispostava Vrhovne komande u Beogradu,</p>
<p>e)&nbsp; opunomoćenik Rajha nacionalsocijalstičke zajednice „Snaga kroz 
radost&quot;, u Beogradu, sa ispostavama ove organizacije u Beogradu, Solunu i 
Atini,</p>
<p>f)&nbsp; opunomoćenik rukovodstva Rajha za pitanja propagande za 
prikazivanje filmova na celokupnom komandnom području Jugoistoka [...] &quot; 
(AVII, NAV—T-78 r. 344, s. 6301613—6).</p>
<p>28Vidi AVII, NAV—T-78, r. 344, s. 6301617—20.</p>
<p>29Vidi AVII, NAV—T-78, r. 344, s. 6301621—2.</p>
<p>34Vidi knjigu 2, dok. br. 66.</p>
<p>35Isto, dok. br. 205.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_20.htm"><b>Prethodni dokument</b></a></TD>
<TD><a href="4_12_3_22.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
