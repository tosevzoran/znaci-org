<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_58.htm"><b>Prethodni dokument</b></a></TD>
<TD><a href="4_12_4_60.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" style="text-align: center;" align="center"><strong><span>INFORMACIJA 
VOJNOUPRAVNOG KOMANDANTA JUGOISTOKA OD 16. MAJA 1944. O DRŽANJU PREMA ČETNICIMA1 
</span></strong><span><o:p>
</o:p>
</span></p>
<p style="text-align: center;" align="center">POVERLJIVO!</p>
<p style="text-align: center;" align="center"><span lang="DE">K. T. B. Ia<o:p>
</o:p>
</span></p>
<p style="text-align: center;" align="center"><span lang="DE">Vojnoupravni 
komandant Jugoistoka<o:p>
</o:p>
</span></p>
<p style="text-align: center;" align="center"><span lang="DE">Odelj. Ia <o:p>
</o:p>
</span></p>
<p style="text-align: center;" align="center"><span lang="DE">Primlj. 28 5. 44 
Br. pov. 136/44<o:p>
</o:p>
</span></p>
<p style="text-align: center;" align="center"><span lang="DE">Vojnoupravni 
komandant Jugoistoka <o:p>
</o:p>
</span></p>
<p style="text-align: center;" align="center"><span lang="DE">Odelj. </span>Ia/O. 
pov. br. 3380/44</p>
<p style="text-align: center;" align="center">O. U., 16. 5. 44</p>
<p style="text-align: center;" align="center">Prilog 71</p>
<p>Držanje prema DM-pokretu</p>
<p>Lokalna saradnja delova nemačkih i srpskih trupa sa DM-četnicima u borbi 
protiv Titovih bandi, u zapadnom i jugozapadnom području Srbije, dovela je u 
nedoumicu nadležne instance u pogledu odnosa prema DM-pokretu. Da bi se to 
pitanje razjasnilo, konstatuje se sledeće:</p>
<p>1.DM-pokret bio je i ostaje neprijateljski.</p>
<p>2.Njihova saradnja sa nemačkim i legalnim srpskim jedinicama protiv crvenih 
proističe samo iz saznanja da su komunisti u Srbiji njihov neprijatelj br. 1.</p>
<p>Neprijatelj br. 2 ostaje ipak okupaciona sila.</p>
<p>3.Saradnja se koristi radi popune zaliha municije, koje su se veoma smanjile 
(oružje se nije nikad davalo).</p>
<p>4.Prema dosad stečenim iskustvima, četnici se protiv crvenih angažuju, u 
nekim slučajevima samo uzdržano, nastojeći, po svoj prilici, da suviše ne 
prolivaju krv.</p>
<p>Sa ponovnom neprijateljskom orijentacijom DM-pokreta prema okupacionoj sili 
mora se u svako doba računati, čak i u oblastima gde se dosad zajednički 
borilo protiv komunista. Zbog toga treba postupati na sledeći način: Sve mere 
DM-pokreta koje bi mogle ugroziti interese nemačkih oružanih snaga, srpskih 
legalnih jedinica, Nedićeve vlade i njenih upravnih organa, dakle ne samo izvršene 
napade na naše trupe, već i prisilnu regrutaciju, sprečavanje da se prikuplja 
stoka i žito, ugrožavanje srpskih činovnika uprave, predsednika opština itd, 
treba smatrati »neprijateljskim postupcima« i preduzimati mere. Svim 
sredstvima treba sprečavati svaku novu ili ponovnu izgradnju DM-pokreta, pre 
svega u njegovim štabovima i centralama, jer to treba smatrati merom koja ugrožava 
sigurnost okupacione sile. Četničke grupe koje se nalaze u borbi sa 
komunistima ne treba nikako ometati niti ih napadati, već ih podupirati u 
borbi. Saradnja s četnicima u borbi protiv komunista, uz najštedljiviju 
isporuku municije i pod nadzorom okupacione sile, može biti samo lokalna i u 
cilju akutne borbe protiv partizanskih bandi. U tome slučaju potrebno je isporučivati 
i sanitetski materijal i negovati ranjenike.</p>
<p><em>Za svaku isporuku municije potrebno je odobrenje vojnoupravnog komandanta 
Jugoistoka.</em></p>
<p>Preporučujemo da se u svim prilikama obraća nesmanjena pažnja DM-pokretu i 
njegovim postupcima.</p>
<p style="text-align: center;" align="center"><span lang="DE">Vojnoupravni 
komandant Jugoistoka <o:p>
</o:p>
</span></p>
<p style="text-align: center;" align="center"><strong><span lang="DE">Felber</span></strong><span lang="DE"><o:p>
</o:p>
</span></p>
<p style="text-align: center;" align="center"><span lang="DE">Dostavljeno:<o:p>
</o:p>
</span></p>
<p style="text-align: center;" align="center"><span lang="DE">Kao u konceptu.<o:p>
</o:p>
</span></p>
<p><span lang="DE">1 Snimak originala (pisanog na mašini) u AVII, NAV-T-501, r. 
256, s. 754—5.</span></p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_58.htm"><b>Prethodni dokument</b></a></TD>
<TD><a href="4_12_4_60.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
