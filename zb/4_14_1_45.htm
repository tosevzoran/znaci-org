<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_44.htm"><b>Prethodni dokument</b></a></TD><TD><a href="4_14_1_46.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 45</strong></p>
<p align="center"><strong>OBAVESTENJE KOMANDE OPERATIVNIH JEDINICA ISTOČNE BOSNE I HERCEGOVINE
  OD 17. JANUARA 1942. ČETNIČKIM ODREDIMA I SRPSKOM STANOVNIŠTVU GACKA I
  NEVESINJA O ODNOSU PREMA ITALIJANSKOM OKUPATORU I O PREGOVORIMA O
  MEĐUSOBNOJ SARADNJI<sup>1</sup></strong></p>
<p align="center">KOMANDA   OPERATIVNIH   JEDINICA ISTOČNE BOSNE I HERCEGOVINE</p>
<p align="center">17 januara 1942 godine selo  NADINIĆI</p>
<p align="center">OBAVJEŠTENJE</p>
<p>Na učinjena pitanja kakav je naš odnos prema Italijanima i kako će
  se ko ophoditi prema okupacionim jedinicama Italijanske vojske na
  našoj državnoj teritoriji okupiranoj od neprijatelja.</p>
<p align="center">OBJAŠNJAVAM</p>
<p>1.&nbsp; Naša država je u ratu sa kraljevinom Italijom od kada smo 6
  aprila ove godine<sup>2</sup> napadnuti i tako će biti sve dok se između
  Kraljevine Italije i Kraljevine Jugoslavije ne zaključi mir. Ali je
  jedan deo naše državne teritorije okupiran od nadmoćne Italijanske
  vojske i stanovništvo okupirane teritorije privremeno je povereno od
  strane naše vlade i vojske na čuvanje vojsci Kraljevini Italije.
  Stanovništvo prema tome treba da se ophodi prema okupatoru mirno i
  dostojanstveno, čekajući čas svoga oslobođenja, koje će doći možda kroz
  tri nedelje, a možda tek posle tri godine, kao što je bilo u prošlom
  ratu sa stanovništvom kraljevine Srbije. (Ovo važi samo za neboračko
  stanovništvo).</p>
<p>2.&nbsp; Za zaštitu stanovništva od raznih nasilja i za ostale
  zadatke koje će određivati naša Vrhovna komanda postoji dobrovoljna
  organizacija srpskih četnika<sup>3</sup> u koju mogu stupiti svi vojni obveznici
  od 18 do 55 godine starosti, izuzetno i mlađi, odnosno stariji, ukoliko
  trenutno nisu potrebni jedinicama naše redovne vojske,<sup>4</sup> koja se posle
  lažnog primirja i nezakonito potpisane okupacije, nalazi u defanzivi, delom na savezničkoj
  teritoriji, a delom u slobodnim srpskim planinama i oslobođenim
  delovima Otadžbine, gde se nalazi i naš Ministar vojske đene.-ralštabni
  brigadni đeneral Dragoljub (Draža) Mihailović kao član Vlade<sup>5</sup> priznat
  od svih saveznika pa i od bratske Rusije.</p>
<p>3.&nbsp; Radi izvršenja svog sadašnjeg zadatka &#8212; zaštite srpskog
  življa od svakog nasilja, odobreno je srpskim četnicima snabdevenim
  četničkom legitimacijom koje će se u najskorije vreme izdati četnicima
  u Hercegovini, da sarađuju u neophodno potrebnoj meri sa Italijanskim
  vojnim jedinicama. U tom smislu Komanda Bosansko-Hercegovačkih
  četničkih odreda potpi-saće i pismeni sporazum sa komandom VI arm.
  korpusa italijanske vojske u Dubrovniku po pregovorima koje u tom
  cilju vodi u ime pomenute četničke komande rezervni artiljerijski
  potporučnik brat Mutimir Petković.<sup>6</sup></p>
<p>4.&nbsp; Posebno se razumije da ovi pregovori kao i sporazum ne
  angažuju našu Vrhovnu komandu, našu Vladu i našu redovnu vojsku, usled
  čega oficiri, podoficiri, kaplari i redovi naše vojske, koji nisu
  četnici, ne mogu dolaziti u dodir sa vojnim licima Kraljevine Italije,
  sem u borbi ili kada su kao parlamentari upućeni od strane više
  komande po pravilima međunarodnog ratnog prava i odgovarajućim vojnim
  propisima.<sup>7</sup></p>
<p>Ovo obavještenje saopštiti svim četnicima radi znanja i upravljanja.</p>
<p align="center">Komandant,  major </p>
<p align="center"><strong>Boško Todorović (s.r.</strong>)</p>
<p align="center">Dostavljeno: </p>
<p align="center">Svima K-tima odreda svima srpskim opštinama, sreza gatačkog i nevesinjskog</p>
<p>&nbsp;</p>
<b class=medtxt><p><sup>1</sup> Prepis originala (pisan na mašini, ćirilicom) u Arhivu VII, Ca, k. 231, reg. br. 14/6 (BH-X-40).</p>
<p><sup>2</sup> Treba: 6. aprila 1941. godine.</p>
<p><sup>3</sup> i <sup>4</sup> O stavu B. Todorovića koji sve četnici postoje i kako treba da dejstvuju, vidi dok. br. 3, nap. 10.</p>
<p><sup>5</sup> Vidi dok. br. 1, nap. 13. </p>
<p><sup>6</sup> O tim pregovorima, vidi dok. br. 39.</p>
<p><sup>7</sup> O tim pregovorima B. Todorović je obavestio Dražu Mihailovića (dok. br. 49).</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_44.htm"><b>Prethodni dokument</b></a></TD><TD><a href="4_14_1_46.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>