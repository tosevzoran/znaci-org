<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_120.htm"><b>Prethodni dokument</b></a></TD>
<TD><a href="4_14_3_122.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA JURIŠNOG KORPUSA OD 18. APRILA 
1944. KOMANDANTU SMEDEREVSKOG KORPUSA O RAZBIJANJU JURIŠNOG KORPUSA OD STRANE 
KOSMAJSKOG NOP ODREDA KOD S. DRUGOVAC1</strong></p>
<p>Gospodine kapetane2</p>
<p>Danas 18 IV 1944 u 4 sata u jutro napali su me parti- zani pod Drugovcom.3 
Bilo ih je oko 400 ljudi. Jurišni korpus4 ne postoji više t.j. razbijen je 
potpuno i bez municije. Ostalo mi je na licu samnom 31 čovek.</p>
<p>Juče sam blokirao Suvodol. Održao govor i sporazumeo se sa Miloševićem, 
Živanom i Rebićem da napadnemo Dru-govac sa dve strane. Rebića i Miloševića 
i onog vodnika poslao sam sa 50 ljudi i 3 mašinke u M. Orašje pošto je Milo-šević 
tvrdio da je to »banja« i naši ljudi.5 Ja sa 50 ljudi otišao za Selevac, i u 
jutro smo trebali da napadnemo Drugo-vac sa dve strane. Ja sam bio tačan a oni 
se nisu pojavili ni nakon 2 sata što sam borbu vodio. Bio sam opkoljen na 3—4 
km. strelj. strojem gustim na 2—3 koraka čovek do čoveka i presečena 
otstupnica. Dolazili su od Vodnje i množina jedna u 2 strelj. stroja od Čunjevca 
Suvodola a sigurno i Binovca. Uspeo sam da probijena obruč i da ih prisilim da 
poležu a zatim sam jurnuo sa 20 ljudi i izvukao se. Jova je imao drugu četu 
njoj sam pomagao sa 3 b. dok se nije izvukla. Poslao sam u Kusadak 2 trojke sa 
jednim ranjenikom iz Plane. Izgubio sam 2 čoveka iz druge čete. Jedan iz 
Rakinca a jedan iz N. Sela izbeglice.</p>
<p>Na levom krilu bio je Živan i nije se vratio iz borbe. Njegovih 5 ljudi su 
samnom ostalih 6 nezna se šta je sa njima. On se bio prvi povukao i naredio je 
da k njemu dođu i ostali ali se posle nezna o njemu ništa.</p>
<p>I pored blokade sišao sam u potok da ga tražim i video sam da njegovi ljudi 
odstupaju dok je on bio odstupio. Gde je neznam.</p>
<p>Komunisti imaju nade i dobro se drže. Treba sva ta sela zapaliti i poklati. 
Vi to nećete e pa hvatajte ih žive i sudite ja nemogu.</p>
<p>Pozovite gardu da ih uništimo dok još ima vremena. Ljudi i ja smo premoreni 
jer ne spavamo po 2 sata noću jer smo stalno u pokretu iz sela u selo a sve 
komunizirano.</p>
<p>K-dt Juriš, korpusa</p>
<p>kapetan Ranko Dimitrijević6</p>
<p>P. S. Nemogu se ovde održati jer nemam municije.</p>
<p>&nbsp;</p>
<p>1&nbsp; Original (pisan mastilom, ćirilicom) u Arhivu VII, Ča, k. 102, reg. 
br. 27/4—1 (S-V-17331/4—a).</p>
<p>2&nbsp; Izveštaj je poslat kapetanu Živanu Lazoviću.</p>
<p>3&nbsp; Reč je o delovima Kosmajskog NOP odreda.</p>
<p>4&nbsp; Reč je o privremenoj formaciji četnika iz Smederevskog korpusa.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>5&nbsp; Rečenica je tako napisana u originalu.</p>
<p>6 Dimitrijević je bio komandant Velikooraške brigade Smederevskog korpusa.&nbsp;</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_120.htm"><b>Prethodni dokument</b></a></TD>
<TD><a href="4_14_3_122.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
