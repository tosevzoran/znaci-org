<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b> 
<p><strong><span lang="DE" style="font-size:12.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:DE;mso-fareast-language:EN-US;mso-bidi-language:AR-SA">PRILOG 
II DOKUMENTI NEMAČKOG RAJHA 1944. </span><span style="font-size:12.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:EN-US;mso-fareast-language:EN-US;mso-bidi-language:AR-SA">GODINE</span></strong><br>

<CENTER></p>
<TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_228.htm"><b>Prethodni dokument</b></a></TD>
<TD><a href="4_14_4_230.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 3</strong></p>
<p align="center"><strong>ZABELEŠKA OBAVEŠTAJNOG ODELJENJA KOMANDE JUGOISTOKA 
OD 18. AVGUSTA 1944. SA SASTANKA ODRŽANOG 17. i 18. AVGUSTA U KOMANDI 
JUGOISTOKA POVODOM PONUDE DRAŽE MIHAILOVICA ZA SARADNJU U BORBI PROTIV JEDINICA 
NOVJ1</strong></p>
<p>[Prilog]</p>
<p>Podloga za diskusiju uz ponudu za pregovore Draže Mihailovića</p>
<p>U nastavku ranijih želja za pregovorima pojedinih četničkih podvođa u 
cilju zajedničkog vođenja borbe protiv Titove gerile i sa željom da mu se 
liferuje oružje, Draža Mihailović je na najrazličitije načine i u formi 
hitnosti ponovo izražavao takve želje.</p>
<p>Pritom je on sad i zvanično uključio premijera Nedića, koji podvlači želje 
četnika i koji je zbog njih zatražio razgovor s Vojnim komandantom Jugoistoka. 
Treba računati s tim, da će se Nedić predstaviti kao govornik jednog 
srpsko-nacional-nog fronta jedinstva i da će istovremeno ponuditi demisiju svog 
kabineta.</p>
<p>2.) Ponuda za pregovore Draže Mihajlovića predviđa sledeće bitne tačke:</p>
<p>a)&nbsp; &nbsp;Bezuslovno obećanje, da nijedan nemački vojnik neće biti 
napadnut od četnika. Davanje talaca.</p>
<p>b)&nbsp;&nbsp;&nbsp; Zajednička borba isključivo protiv komunista u cilju 
uspostavljanja mira i reda. Nemci i četnici ne moraju biti neprijatelji.</p>
<p>c)&nbsp; &nbsp;Neprijatelj br. 1 su komunisti i svi oni koji ih podržavaju 
ili ne sadejstvuju u borbi protiv komunista.</p>
<p>d) Draža Mihajlović moli, da ga se privuče organizovanju Srpskog 
dobrovoljačkog korpusa i organizovanju Dobrovoljačkog korpusa.</p>
<p>e)&nbsp;&nbsp;&nbsp; Bilo kakva veza s partizanima je nemoguća.</p>
<p>f)&nbsp; &nbsp;Draža Mihailović moli da se stvori prijatelj skije raspoloženje, 
da bi se oslobodilo četnike, koji su uhapšeni u Srbiji, bez posredovanja četnika.</p>
<p>g)&nbsp; &nbsp;U slučaju invazije nema borbe protiv Nemaca. Borba protiv 
komunista će se produžiti. Četnici hoće da spre-če vezu partizana s 
invazionim trupama.</p>
<p>h) Draža Mihajlović nema veze s Englezima. On i ne želi više da je ima, 
odgovarajući engleskom držanju prema srpskom narodu.</p>
<p>3.) Kao motivi za manje ili više ultimativno postavljenu ponudu za pregovore 
ocrtavaju se:</p>
<p>a)&nbsp; &nbsp;Akutna opasnost u kojoj se Srbija nalazi usled upada komunističke 
Titove gerile.</p>
<p>b)&nbsp; &nbsp;Nužda, da se sada formira jedan srpski jedinstveni front 
protiv komunista,</p>
<p>c)&nbsp; &nbsp;Zabrinutost pred verovatnošću, da će deo četničkih pod-vođa, 
spoznajom nedostatnosti sopstvenih borbenih snaga i izostanku dovoljne podrške 
oružjem, preći Titu.</p>
<p>d)&nbsp; &nbsp;Bojazan od pojava dezorganizacije u četničkim bandama,</p>
<p>e)&nbsp;&nbsp;&nbsp; Spoznaja da je sadašnja vlada u izgnanstvu u suštini 
prohrvatski orijentisana (Tito i Subašić).</p>
<p>f)&nbsp;&nbsp;&nbsp; Spoznaja, da se u slučaju odlaska nemačkih trupa 
Srbija mora braniti od naroda koji s njom graniče, a koji ne priznaju srpske 
hegemonističke pretenzije,</p>
<p>g)&nbsp; &nbsp;Činjenica da Anglo-Amerikanci ni u bližoj budućnosti neće 
biti u stanju da preduzmu stalno snabdevanje oružjem pokreta Draže Mihajlovića. 
Obziri Anglo-Amerikanaca prema Rusiji ne dozvoljavaju otvorenu podršku 
nacionalno orijentisanog Draže Mihajlovića.</p>
<p>4.) Nemačka rasmatranja uz to:</p>
<p>a) U vojničkom pogledu:</p>
<p>al) Svako pojačanje sopstvenih snaga mora u osnovi</p>
<p>da važi kao poželjno,</p>
<p>a2) Stvarna podrška može se očekivati samo od takvih formacija koje su obučene 
i koje se disciplinovano podvrgavaju komandovanju,</p>
<p>a3) Liferacije oružja bandama su u principu nepoželjne, pošto mogu da 
postanu nosioci oružja protiv nemač-kih trupa,</p>
<p>a4) Međutim, neisporučivanje oružja mora danas da dovede do apsolutne 
rezignacije a time praktično i do neprijateljskog držanja,</p>
<p>a5) Posledica toga je ponovno oživljavanje prepada i sabotažnih akata na 
području Srbije, blokada željeznica i drumskih veza i vezivanje daljnjih nemač-kih 
snaga, koje i ne postoje.</p>
<p>b) U političkom pogledu:</p>
<p>b1) Na najvišem mestu predložena samo opciona obećanja su otklonjena.</p>
<p>Njihovo ponovno predlaganje je potrebno s obzirom na sada dosegnutu fazu 
razvoja u Srbiji i obzirom na razvoj na drugim frontovima.</p>
<p>b2) Nepristanak na ponudu za pregovore dovodi do krize vlade u Srbiji, do 
zaokreta pojedinih četničkih bandi ka Titu i do apsolutnog neuspeha politike 
koju smo do sada vodili u Srbiji.</p>
<p>b3) U slučaju negativne odluke, Draža Mihajlović je praktično prisiljen 
da traži oslonac na drugoj strani, koji može biti kupljen samo neprekidnim 
izvršavanjem naređenih sabotažnih akata.</p>
<p>b4) Negativni odgovor Draži Mihajloviću praktično predstavlja veleuspeh 
Anglo-Amerikanaca, koji time u srcu Balkana dolaze u posed jednog antikomunističkog 
izolacionog sredstva {tampona).</p>
<p>b5) Ne srne se prevideti, da je u slučaju, da Englezima uspe da 
Narodno-oslobodilačku vojsku, za koju su pretežnim njenim delom još ni danas 
ne može reći da je osvedočeno komunistička, potčine svojim ciljevima, moguće 
stapanje Narodno-oslobodilačke vojske s četničkim bandama. S tim u vezi se 
ukazuje na to, da je kralj Petar s jedne strane priznao Narodnooslobo-dilačku 
vojsku, a s druge strane sada kao i ranije poseduje poverenje Draže Mihailovića. 
Fuzija oba pokreta je dakle potpuno moguća, naročito kad se uzmu u obzir 
nacionalne odluke koje su priznate u Narod-no-oslobodilačkoj vojsci i pri naročitom 
interesu, koji engleski premijer pokazuje za ličnosti Tita i Šuba-šića.</p>
<p>c) U privrednom pogledu:</p>
<p>Prikupljanje žetve, seča stabala i eksploatacija vi-sokovrednih minerala u 
sadašnje vreme mogući su samo pomoću četničkih bandi. Raskid veza s četnicima 
dovodi u Srbiji u pitanje celokupno dobijanje dobara.</p>
<p>5.) Predloži za vođenje pregovora: a) s Nedićem</p>
<p>al) U načelu treba da dođe do izražaja spremnost za pristanak na predloge 
Draže Mihajlovića,</p>
<p>a2) Predlog za formiranje srpskog jedinstvenog fronta treba pozdraviti,</p>
<p>a3) Treba obećati spremnost specijalnog opunomoćenika Ministarstva spoljnih 
poslova za razgovor s Dražom Mihajlovićem,</p>
<p>a4) Treba izraziti nameru vršenja isporuka oružja,</p>
<p>a5) Treba razmisliti o obećanju da će se stvar ponovno izneti pred Firera.</p>
<p>b) S Dražom Mihajlovićem:</p>
<p>treba raščistiti:</p>
<p>b1) Zašto ponuda Draže Mihajlovića dolazi u vreme, kad vojnopolitička 
situacija Rajha izgleda slabo povoljna?</p>
<p>b2) Kakav je stvarni odnos Draže Mihajlovića prema Englezima odnosno prema 
Amerikancima? Posebno, da li su usledili dogovori na dugačak rok i obećanja 
materijalne prirode?</p>
<p>b3) Šta je poznato o Teheranskim zaključcima?</p>
<p>b4) Sta zna Draža Mihajlović o invazionim namerama?</p>
<p>b5) Šta je poznato o političkom razvoju u Bugarskoj?</p>
<p>Treba obećati:</p>
<p>b6) Isporuke oružja.</p>
<p>b7) Obuku četničkih bandi, koje su se do sada dobro pokazale, kao takvih i 
s oružjem koje im treba is-poručiti, pošto bi davanje oružja neobučenim 
jedinicama imalo za posledicu opasnost skorog prepuštanja oružja komunističkom 
neprijatelju.</p>
<p>b8) Zahtev za daljim količinama oružja kod Vrhovne Komande Vermahta obzirom 
na neograničenu spremnost za zajedničku borbu protiv komunizma kao i obzirom 
na obavezno obećanje, da isporučeno im oružje nikad neće upotrebiti protiv 
nemačkog Vermahta.</p>
<p>6) Sprovođenje sadejstva s četničkim bandama, obuka i ko-mandovanje u 
borbi biće preneti Službi obezbeđenja i SD koji su u prvom redu nadležni za 
ovo. Ta je služba isključivo predviđena za političko vođenje rata, ima najuže 
veze s četnicima i komanduje na jednom određenom području, koje je, kao neka 
vrsta vojnog područja, domen Službe obezbeđenja i SD.</p>
<p>Povrh toga, takvo regulisanje oslobađa vojne jedinice za borbu na glavnoj 
borbenoj liniji i u zonama borbenih dej-stava koje leže pozadi nje.</p>
<p>4 primerka 1. primerak</p>
<p>Strogo poverljivo</p>
<p>Obaveštajno (Predstavnik Min. spolj. poslova Glavni štab, 18. 8. 44.</p>
<p>Predmet: Dogovori Komandanta (Jugoistoka) 17. i 18. 8. po pitanju Srbija-Draža 
Mihajlović2 i Grčka Dogovor 17. 8., 18.00 časova o ponudi za pregovore Draže 
Mihajlovića i prijemu Nedićeve vlade po Vojnom komandantu, predviđenom za 
istu večer.</p>
<p>Komandant Jugoistoka3 daje pregled situacije prema podlozi za dogovor 
(uporedi prilog).4</p>
<p>Vojni Komandant i Sef operativnog odelenja Komandanta Jugoistoka su iz načelnih 
vojnih razloga za saradnju s četnidima pristajanjem na predlog za pregovore Draže 
Mihajlovića.5 Teškoću treba videti u tome da veliki zahtevi za naoružanjem 
Draže Mihajlovića ne mogu biti zadovoljeni iz sopstve-nih zaliha pa ni u 
ratama. Sef operativnog odelenja Komandanta Jugoistoka stoga predlaže, da se 
pri razgovorima ne diskutuje o visini zahteva za naoružanjem, nego da se Izjavi 
spremnost za organizovanje četničkih formacija, njihovu obuku i naoružanje 
prema planu, da se za to raspoloživo oružje stvarno oslobodi a da se pri 
pregovorima dalje davanje oružja učini zavisnim od toga kako će se pokazati 
prve četničke grupe.</p>
<p>Vojni komandant smatra, da će pri hitnosti zahteva Draže Mihajlovića, ovaj 
insistirati da se odmah izdaju veće količine oružja i da se neće upuštati u 
obuku na duži rok.</p>
<p>Poslanik Nojbaher (Neubacher): Započinjanje razgovora s Dražom Mihajlovićem 
na osnovu sadašnje ponude je pitanje visoke politike, koje, obzirom na opreznu 
obazrivost prema srpstvu koje postoji kod vodstva Rajha, može da bude re-šeno 
samo po vodstvu Rajha.6 Sada je bez dvojbe odlučujuća faza u situaciji na 
Balkanu uopšte. Specijalni opunomoćenik smatra smionu politiku potrebnom baš 
u srpskom centralnom području.</p>
<p>Draža Mihajlović je neosporno dokazao,</p>
<p>1.&nbsp; da želi da održava primirje s okupacionim silama i</p>
<p>2.&nbsp;&nbsp;&nbsp; da je on toliko antikomunista, da je usprkos engleskim 
ponudama dao prednost prosjačenju kod okupatora pred slogom s crvenom stranom.</p>
<p>Obećanja Draže Mihajlovića u pogledu lojalnog držanja treba uzeti 
ozbiljno, pošto je Draža Mihajlović u pitanju an-tikomunizma uvek zauzimao 
dosledno držanje. Termini, koji su sa srpske strane ultimativno postavljeni za 
nas nisu od značaja i treba ih oceniti samo kao izraz za to, da je Draža 
Mihajlović u škripcu i da treba hitnu pomoć.</p>
<p>Draža Mihajlović se ravna verovatno na osnovu sledećih rasuđivanja.</p>
<p>1.&nbsp;&nbsp;&nbsp; Osnovna politička procena situacije, kojom su obuzeti 
svi antikomunistički krugovi svih zemalja Jugoistoka: Sta će se desiti kad bi 
Nemci napustili područje i nacionalne snage bi se same morale odbra-niti od 
crvene opasnosti?</p>
<p>2.&nbsp; &nbsp;Visoki gubici Draže Mihajlovića u južnoj Srbiji.7</p>
<p>3.&nbsp;&nbsp;&nbsp; Pojačani loš odnos, u pogledu kvaliteta i količine 
naoružanja, prema Titovoj gerili koja je naoružana cd Engleza.</p>
<p>4.&nbsp;&nbsp;&nbsp; Opasnost od mrvljenja organizacije Draže Mihajlovića 
od straha pred Titovom nadmoći.</p>
<p>5.&nbsp; &nbsp;Nesigurnost u redovima podvođa, među kojima se ne nalaze 
samo srpski idealisti, nego nedvojbeno i banditski karakteri.</p>
<p>Na nemačkoj strani treba raščistiti pitanje, koliko treba rizi-kovati. 
Specijalni opunomoćenik namerava, da prema vodstvu Rajha zastupa stanovište 
potrebe rizikovanja, osim u slučaju da protiv očekivanja mogu da budu dovedene 
dodatne ne-mačke divizije za umirenje srpskog područja. U svetlu bugarskog 
stanja i nesigurnosti, srpsko pitanje će sada možda naći pozitivniju ocenu 
kod vrhova. Čvrstini srpskog područja treba težiti politički i vojnički 
svim sredstvima: doslednim održavanjem kursa za zamenu novca i materijalnom 
podrškom i ohrabrenjem Srpstva postoji poslednja šansa da se Srbiju ponovo učini 
antikomunističkim izolacionim sredstvom (tamponom).</p>
<p>Političku slogu Nedić-Draža Mihajlović treba posmatrati kao činjenicu.8 
Bez stvarne pomoći s nemačke strane Nedić se neće moći dugo držati. Pri 
prijemu njegovog kabineta po Vojnom komandantu koji predstoji, moraju stoga sve 
želje koje svakako treba s njegove strane očekivati, da budu primljene s 
pozitivnim interesom i treba staviti u izgled brzo pribavljanje odluke.</p>
<p>Komandant Jugoistoka i Vojni komandant isto tako izražavaju ubeđenje, da se 
mora raditi brzo i temeljito. Specijalni opunomoćenik se u svom davanju izveštaja 
o srpskom pitanju Ministarstvu spoljnih poslova može pozvati na to, da njegovo 
shvatanje dele u svakom pogledu i vojne instance.</p>
<p>Poslanik Nojbauer (Neubauer) smatra obustavu antine-mačke propagande od 
strane Draže Mihajlovića kao potrebni preduslov da bi se u firerovom glavnom 
štabu predloži za saradnju mogli zastupati s izgledom na uspeh.</p>
<p>Sef operativnog odelenja Komandanta Jugoistoka označuje materijalnu mogućnost 
ispunjenja zahteva za oružjem kao neznatnu. Brojke stoga ne smeju za sada biti 
navedene, dok se može dati obećanje, da četničke bande budu naoružane slično 
tako dobro kao i druge velike jedinice koje su u Srbiji s naše strane naoružane. 
U početnom stadijumu celishodan je oslonac na Srpski dobrovoljački korpus, jer 
za Srpski dobrovoljački korpus nije potrebno specijalno odobrenje. Oružje 
treba dati samo u takvim količinama, za koje može biti data i dovoljna količina 
municije. Davanje oružja, za koje uskoro neće biti municije, moralo bi s 
protivne strane biti shvaćeno kao kršenje date reči.</p>
<p>Savetovanje 18. 8. 10.30 časova o saradnji s Dražom Mi-hajlovićem i budućoj 
poEtici u Srbiji.</p>
<p>Finansiranje Vermahta u Grčkoj.</p>
<p>Srbija</p>
<p>Vojni komandant Jugoistoka izveštava o prijemu Nedi-ćevog kabineta 
prethodne večeri (uporedi protokol o pregovorima Vojnog komandanta). On 
nabacuje pitanje, da li ne-mačka strana može da primi delimično oštro 
formulirane prigovore sa srpske strane. Političku situaciju treba oceniti kao 
ozbiljnu, pošto je na premijera bez sumnje izvršen snažan pritisak od strane 
ekstremnih elemenata (Jonić).9</p>
<p>Poslanik Nojbaher: Unutarpolitički, Nedić mora da je bio pod snažnim 
pritiskom (Ljotić10 i drugi), koji ga je izgleda prinudio na preoštre zahteve 
i protiv svojeg boljeg ubeđenja. Apstrahirajući ovu unutarpolitičku 
nuz-pojavu, ostaje kao osnovna činjenica, da Nedić govora i dejstvuje pod 
opravdanim utiskom vrlo ozbiljne situacije na srpskom području. On se oseća 
razočaranim s nemačke strane i vidi divovski veliko komunističko ugroženje 
Srbije iz susednih zemalja Hrvatske i Bugarske već oživotvoreno u južnoj 
Srbija. Nedićevo izlaganje se sastojalo iz 3 dela</p>
<p>a)&nbsp; &nbsp;Protest protiv lošeg postupanja</p>
<p>b)&nbsp; &nbsp;Uzvik upomoć iz ubeđenja da je za Srbiju najveća opasnost u 
odlaganju</p>
<p>c)&nbsp; &nbsp;Konkretni predlog: Momentana izgradnja srpske vojske, masovna 
mobilizacija (levee en masse) Srpstva protiv crvenog partizanstva.</p>
<p>Ultimativni nastup Nedića objašnjava se:</p>
<p>a)&nbsp; &nbsp;zbog navaljivanja Draže Mihajlovića</p>
<p>b)&nbsp; &nbsp;zbog lične zabrinutosti</p>
<p>c)&nbsp; &nbsp;huškači u vladi, kod kojih je možda namera da dokažu da 
nemačka strana uopšte nije u stanju da ispuni zahtev za naoružanjem.</p>
<p>Specijalni opunomoćenik smatra za celishodno, da se treba složiti s Nedićevim 
zahtevom da se municija odmah izda, pošto srpska situacija stvarno zahteva brzu 
nemačku odluku a srpska strana (Nedić) treba momentani podstrek.</p>
<p>Načelnik Štaba Komandanta Jugoistoka utvrđuje, da je pri nestašici pešadijske 
municije, bez novih dodela, kao momentana mera moguća u najboljem slučaju samo 
jedna gesta, čiji obim još treba da bude iznuđen po Komandantu pozadine 
(orijentacija: 500.000 metaka). Načelnik štaba Vojnog komandanta Jugoistoka 
ukazuje na to, da je municija sredstvo komandovanja i da kod podele koju bi vršili 
Srbi postoji opasnost od rasipanja. Načelnik štaba Komandanta Jugoistoka 
izjavljuje, da ovde treba da važi namerno izdavanje municije kao političko 
sredstvo.</p>
<p>Poslanik Nojbaher predlaže kao sledeći korak:</p>
<p>1.&nbsp; &nbsp;U političkom pogledu neproblematična momentana mera davanja 
municije i podela po srpskoj vladi.</p>
<p>2.&nbsp;&nbsp;&nbsp; Pozitivan stav prema nameri Nedića da kupi oružje van 
Srbije. O poreklu i količinama neka Nedić dade podatke, da bi se moglo 
otkloniti političku reakciju.</p>
<p>3.&nbsp;&nbsp;&nbsp; Podnošenje izveštaja o srpskoj situaciji, koji će 
biti u saglasnosti jedan s drugim od strane Komandanta Jugoistoka i specijalnog 
opunomoćenika s molbom za skoro zajedničko iznošenje Fireru s ciljem, da se 
postigne pozitivno rešenje ponuda Draže Mi-hajlovića.</p>
<p>Preduslov za direktne razgovore s Dražom Mijalovićem</p>
<p>jest:</p>
<p>a)&nbsp; Potpuno pretresanje i rasčišćavanje s Nedićem.</p>
<p>b)&nbsp; Sankcionisanje novog političkog kursa po vodstvu Rajha</p>
<p>Pre tog raščišćavanja, direktni razgovori s Dražom Mihajlovićem ne mogu 
se celishodno voditi. Svaki dogovor s Dražom Mihajlovićem mora da dovede do 
odluka koje će imati naročiti profil. Namera Draže Mihajlovića, da sam 
ostane u pozadini a Nedića da upotrebi kao reklamnu tablu, politički nam nije 
nepoželjna.</p>
<p>Načelnik štaba Komandanta Jugoistoka ponovno označava utanačenja s Dražom 
Mihajlovićem, kao vojnički potrebna i ukazuje na potrebu konsolidovanja Crne 
Gore, koja je oslobođena pod borbom 1. brdskoj diviziji. Nemačka strana mora 
bezuslovno da obezbedi, da pritom, od momentano dobro umirenih muslimanskih 
područja Sandžaka i Kosova koji se nalaze u izgradnji, Srbi budu daleko držani, 
da tamo ne izgubimo obraz (Opasnost od novih pokolja po Srbima — Đuri-šić).11</p>
<p>Učesnici na Komandantskim diskusijama 17., 18. 8</p>
<p>17. 8&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
18.8.</p>
<p>Komandant Jugoistoka&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;osim toga:</p>
<p>Komandant&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Načelnik</p>
<p>Sef operativnog</p>
<p>Sef obaveštajnog</p>
<p>Predstavnik Min. Spolj. Poslova</p>
<p>Specijalni punomoćnik Min. Spolj. Poslova</p>
<p>Poslanik Nojbaher (Neubacher)</p>
<p>V.L.R Junker&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;G.R. Brude</p>
<p>K-da Vazduhoplovstva Jugoistoka</p>
<p>Komandant</p>
<p>Načelnik&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
samo 18.8.</p>
<p>Vojni Komandant Jugoistoka</p>
<p>Komandant</p>
<p>Načelnik</p>
<p>Sef Obaveštajnog</p>
<p>Komandant SS i policije</p>
<p>Grupenfirer Berenc12 (Behrends)</p>
<p>1Snimak originala (pisanog na mašini) u Arhivu VII, NAV-T-311, r. 192, S. 
565—582.</p>
<p>2U nemačkim dokumentima Dražino prezime je napisano i kao »Mihajlović« i 
kao »Mihailović«; Redakcija to nije ispravljala.</p>
<p>3Komandant Jugoistoka je bio baron fon Vajks Maksimilijan (Freiherr von 
Weichs Maximilian), i to od 22. avgusta 1943. do 25. marta 1945, kada je na 
njegovo mesto došao general-pukovnik Alek-sander Ler (Alexander Lohr).</p>
<p>4Nalazi se u nastavku dokumenta.</p>
<p>5Vidi u ovom prilogu dok. br. 1.</p>
<p>6O tome je Hitleru referisano 22. avgusta 1944 (Zbornik NOR-a, tom XII, knj. 
4, dok. br. 112 i 114).</p>
<p>7Radi se o neuspelim nemačko-četničkim dejstvima u operaciji »Trijumf-«, 
koja je kod nas poznata kao topličko-jablanička operacija (vidi dok. br. 2, 
nap. 11 i dok. br. 5), kao i o neuspelom pokušaju četnika da spreče prodor 
Operativne grupe divizija NOVJ preko Kopao-nika (vidi dok. br. 4, nap. 2 i dok. 
br. 21, 23 i 25).</p>
<p>8Milan Nedić, predsednik srpske kvislinške vlade, i Draža Mi-hailović su 
se, polovinom avgusta 1944, tajno sastali u selu Ražani (kod Kosjerića) i 
dogovorili o zajedničkoj borbi protiv jedinica NOVJ. Iz tog sporazuma proizašle 
su i sve kasnije konkretne akcije i mere oko sporazumevanja sa Nemcima (Zbornik 
NOR-a, tom XII, knj. 4, dok. br. 112, nap. 19). U ovom prilogu vidi dok. br. 4.</p>
<p>9Borivoje.</p>
<p>10Dimitrije.</p>
<p>11Pavle.</p>
<p>12Herman (Hermann).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_228.htm"><b>Prethodni dokument</b></a></TD>
<TD><a href="4_14_4_230.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
