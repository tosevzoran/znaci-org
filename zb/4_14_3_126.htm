<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_125.htm"><b>Prethodni dokument</b></a></TD>
<TD><a href="4_14_3_127.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA 2. RAVNOGORSKOG KORPUSA OD 21. 
APRILA 1944. DRAŽI MIHAILOVlĆU O BORBAMA PROTIV JEDINICA NOVJ KOD UŠĆA U 
SARADNJI SA OKUPATORIMA1</strong></p>
<p>Na ličnost!</p>
<p>KOMANDA</p>
<p>JUGOSLOVENSKE VOJSKE U OTADŽBINI Gorski štab br. 53</p>
<p>21 aprila 1944 god.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
-</p>
<p>Položaj</p>
<p align="center">NAČELNIKU ŠTABA VRHOVNE KOMANDE</p>
<p>Prema usmenom naređenju koje sam primio u Vrhovnoj komandi, do 2 aprila bio 
sam skoncentrisao ceo korpus pod Troglavom. Tada mi niko nije mogao pružiti 
jasnu sliku o stanju kod partizana u Studeničkom kraju2. Zato sam sa korpusom 
krenuo u pravcu njihovog nailaska, da im se približim, izvršim izviđanje i 
prikupim što bolje podatke o njima i izvestim Vrhovnu Komandu o tome. Na dan 4 
aprila bio sam kod Studenice i istog dana sam imao borbu sa tom grupom 
partizana. Imao sam nekoliko njihovih zarobljenih od kojih sam prikupio nešto 
podataka. Za 5 april sam spremao da preduzmem napad sa svim snagama i da što 
bolje izmerim njihovu snagu, ali su partizani tog dana imali inicijativu u 
svojim rukama, jer su ranije počeli napad i dohvatili se boljih položaja.3 
Toga dana 5 - IV - do kasno u noć trajala je borba u kojoj su bile angažovane 
jake njihove snage (oko 1.500). Ali uglavnom sam uspeo da se održim u selima 
Savovu i Đakovu a glavninu korpusa sam prebacio u Bresnik. U toku 6 do mraka 
partizani su dobili jaka pojačanja prema meni, a predveče se osetilo njihovo 
kretanje u kolonama prema Debelom Jasenu. Moglo se verovati da su krenuli prema 
Iva-njici ili prema Dragačevu. Odmah još iste noći krenuo sam sa korpusom za 
Roćeviće gde sam stigao u toku dana 7 - IV -. Ovog dana sam odmarao ljude, jer 
su bili zamoreni. Na dan 8 ujutru dobio sam izveštaj da su partizani u Dragačevu 
i da nadiru prema Jelici. Pohitao sam sa korpusom. Kad sam došao u Kaonu 
zatekao sam ovakvu situaciju. Na Jastrebaru je bio p.por. Babić sa oko 70 
ljudi, neangažovan u borbi. Prema Belici i Milatovićima Janković je vodio 
borbu. P.por. Babić mi je dao podatke da se u Dragačevu partizani jedino 
nalaze prema Jankoviću u jačini oko 150. Na pitanje da li partizana ima prema 
Troglavu i Tolišnici, prema Borovoj Strani i ka Gornjem Dubcu, p. por. Babić 
mi je rekao da ih od Dubca prema Troglavu uopšte nema. Doneo sam odluku da 
opkolim grupu partizana koja je prema Jankoviću4 i u tom cilju sam uputio Drugu 
Žičku brigadu u pravcu Tolišnice i Borove strane za svaku eventualnost da mi 
se nađe na krajnjem le-vom krilu jednim delom a drugim većim delom snaga da se 
pojavi preko Borove strane nad Gornjim Dubcem, i stupi u kontakt sa eventualnim 
snagama u Gor. Dubcu partizanskim, ako ih tamo bude i više da ima 
demonstrativni napad. Prvu Ljubićsku brigadu kao udarnu grupu uputim pravac 
Kaona — — Sudnica u Gor. Dubicu da se sa svim snagama pojavi pozadi 
partizana koji se tuku protiv Jankovića u Belici. U tom momentu Janković je 
bio razbiven i potisnut iz Belice. Poslao sam mu u pomoć Drugu Ljubićsku 
brigadu da veže partizane borbom i da ih zadrži u Belici dok I Ljubićska 
izbije na određeno mesto — položaj.</p>
<p>Međutim ova moja pretpostavka se iz osnova menja odmah, jer Druga Žička 
brigada čim je odmakla od Kaone jedan kilometar sudari se sa kolonom komunista 
koja je se kretala od Tolišnice u pravcu Jelice. Bila je dosta jaka grupa 
partizana. Prva Ljubićska je odmakla od Kaone svega 500 m. i sukobi se sa 
kolonom partizana dosta jakom koja je po iskazu mešta-na bila stigla u neke šume 
blizu Kaone prema Jelici još u zoru 8 - IV. I tako mi ne uspe namera da opkolim 
grupu partizana prema Jankoviću. Kako se na levom krilu razvila žestoka, borba 
to sam morao i rezervu da angažujem u prvo vre-me odmah u borbu. Zato sam 
naredio Drugoj Ljubićskoj da krene napred i uspela je da potisne partizane u 
roku od 2 sata za oko 3 km. prema Gor. Dubcu. Teren je bio takav da se preko 
dana nije moglo mnogo napred jer partizani su uvek imali nadvisujući položaj. 
Oni su čitavog dana vršili strašan pritisak na levo moje krilo i hteli su da 
ga slome i dokopaju se Jelice. Ali ipak moje levo krilo uspelo je predveče da 
potisne partizane za čitav kilometar i zauzme dosta zgodan položaj. Za noć 
sam spremao napad na desnom krilu, opet prema Dubcu. Radi toga sam sa levog 
krila izvukao nešto snaga sa položaja i hteo da ih bacim na desno krilo u 
cilju prodora. Međutim po saslušanju zarobljenih partizana u toku borbe na 
moje levo krilo partizani su uputili celu Crnogorsku proleter.5 brigadu (jačine 
oko 1400) u prvi mrak i vršili su nekoliko puta juriše da odbiju moje levo 
krilo sa položaja koga je uveče zauzelo ali im nije uspelo. Tada su navalili 
jakom vatrom iz bacača. Ljudstvo ne naviknuto popuštilo je pod vatrom bacača 
i levo krilo su mi odbacili prema Jastrebaru. Tada sam morao da izvučem desno 
krilo koje se bilo angažovalo i istureno dosta napred. Izvlačenje je trajalo 
do u zoru 9 - IV. kada sam se našao na Jelici samoj. Ali do zore partizani su 
se bili spuštili čak prema Roćevićima. Ljudstvo sa položaja iz same borbe 
nije moglo da se izvlači po jedinicama već po manjim delovima i da bi se mogle 
ponova kompletne jedinice da uvedu u borbu trebalo mi je nešto dalje od borbe 
da ljudstvo prikupim i malo odmorim pa tek onda da ga ponovo uvedem u borbu. 
Radi toga sam se povukao dublje u srez Trnavski. Uveče 8 - IV - po izveštaju 
mog desnog krila Vučković6 sa Dragačevskim brigadama to veče treba takođe 
da je pripremio neki prodor u pozadinu prema Gor. Dubcu. Pokušao sam sa njima 
da uhvatim vezu ali nisam uspeo. On je trebao da bude na pravcu Milatovića — 
Guberevci. Na dan 9 ujutru kada sam ja ostupio sa položaja i obave-stio 
Kraljevo da sam razbiven, tek onda su se okupatori se-tili i poleteli prema Roćevićima 
u borbu protiv partizana. Kad sam se ja još više izmakao od položaja i kad 
sam im rekao da nekoliko dana ne mogu učestvovati u borbi jer imam mnogo 
gubitaka, onda su oni poslali još jače svoje snage prema partizanima u Dragačevu. 
I 11 noću partizani su bez borbe napuštili Dragačevo od pravca Roćevići — 
Kaona prema Debelom Jasenu. Pošto se okupator našao prema partizanima isped 
mene to nisam išao napred već sam ostao na Jelici od Rajca prema Roćevicima. 
Nekoliko dana nisam imao kontakta sa partizanima zbog napred iznetog, pa kad se 
je okupator udaljio iz Dragačeva sa ovog pravca, to sam izbacio Drugu i Treću 
Žičku brigadu samo u cilju izviđanja i osmatranja prema Čemernu od Osonice 
pa prema Bresniku i ove dve brigade i danas se nalaze tamo na položaju, i obaveštavaju 
me o situaciji. Situacija je prema tim izveštajima sledeća: U Pono-rama, 
Savovu i Đakovu partizani imaju jake svoje snage. Njihova akcija se ispoljava 
prema Ušću ponova. U Rudnu noću 17/18 dva puka Bugara vodili su borbu sa 
partizanima u kojoj su Bugari imali 24 mrtva i 32 ranjena, partizani oko 84 
mrtva i zarobljeni nešto7. Ove podatke sam prikupio od meš-tana pomoću 
patrola. Okupator ima jake snage u Ibarskoj dolini za zaštitu pruge i sprečavanja 
njihovog prelaza preko Ibra.</p>
<p>Bez naređenja sam otišao prema Studenici: U cilju nasilnog izviđanja i 
prikupljanja što tačnijih podataka o ovoj grupi partizana, zatim da izvučem 
nešto municije od Nemaca jer nisu dali dok ne vide da sam u borbi i da stvorim 
kredita za poslove koje vodi g. gen. Trifunović8, jer sugerirano mi je da je to 
potrebno što se zaista i potvrdilo za vreme razgovora između čika Marka9 i 
njegovog poznanika iz Beograda, jer je ovaj pored drugih detalja o ovim borbama 
tražio i broj žrtava koje je korpus podneo u ovim borbama i to pribeležio.</p>
<p>Što nisam odmah 9 ponova stupio u borbu pored ostalog razlog je i to što 
sam obavešten iz pouzdanog izvora i sam sam stekao ubeđenje da okupator neće 
u borbu sve dok se mi tučemo uspešno protiv partizana. Kad sam se ja izmakao, 
onda su oni poleteli, i angažovali se jače u borbi.</p>
<p>Raspored mojih snaga sada: Dve Žičke od Dubca Gornjeg prema Bresniku u 
cilju izviđanja, Trnavska na Jelici oko Rajca. Ljubićske i prva Žička vrše 
pripreme za poslove po čika Markovim razgovorima. Ako od ovoga posla ne bude ništa 
što će se znati za 2—3 dana, ponova sam sa celim korpusom oko Čemerna od 
pravca: Kaona — Gor. Dubac — Debeli Jasen — Čemerno, sa nešto snaga sa 
Bravca10, Bresnika Đakovo. Tom prilikom nastaću da i okupator postane 
agilniji, jer ovako se samo šetaju putevima sa kamionima. Naročito Nemci i 
Ljotićevci. Ovo je moja namera. Inače uvek sam spreman da izvršim svako naređenje 
Vrhovne Komande.</p>
<p>Brojno stanje celog korpusa boraca naoružanih danas je 1560, spremnih za 
borbu. U ovim borbama imao sam 176 gubitaka (mrtvih i ranjenih) oni koji su bili 
zarobljeni (17 zarobljenika bilo) svi su uspeli da pobegnu. Jedan od 
zarobljenika išao je sa njima do Ivanjice i kaže da su bili krenuli u pravcu 
Lima. Ali na Uskrs kada su se pojavili avioni baš tada su dobili naređenje da 
se vrate natrag prema Ušću. To isto kažu i tri zarobljena partizana iz 
Crnogorske prol. brigade na dan 17 o.m. u Bresniku od strane patrola treće 2ičke 
brigade.</p>
<p>Nemci su 18 i 19 ov. m. bombardovali sela u Studenici gde se nalaze 
partizani.</p>
<p>Dobio sam naređenje da uputim kap. Katanića sa 100 ljudi u srez studenički, 
koje mi nije jasno šta treba da radi tamo Katanić. Jer stanje je u Javorskom 
Korpusu sledeće: Još dok je Cvetić11 bio zdrav, ono ljudstva što je imao pod 
oružjem prebacio je na desnu obalu Ibra i zajedno sa okupatorom sprečavao 
prelaz partizanima preko Ibra. To me je on izveštavao dok sam bio i ja u 
Studenici, to su me izveštavali i njegovi kuriri. Sada kad ga zam. por. 
Filipović12 on ima isto to ljudstvo i na istom mestu. U najvećem delu sreza 
Studeni-čkog nalaze se partizani i nema nijednog četnika naoružanog. Ne 
razumem da li Katanić treba da komanduje sa ljudstvom koje ima sad Filipović 
ili da se tuče sa komunistima. Izvestio sam Vas da mi je nemoguće Katanića 
poslati jer je sad ostao samo sa jednim K-tom bataljona, a ima 350 ljudi pod 
komandom. Drugi K-ti bataljona su 2 ranjena teško a jedan bolestan.</p>
<p>Naredio sam mom pomoćniku majoru Ćosiću13 koji je sa dve Žičke brigade 
otišao u pravcu Čemerna da pokuša sve što može da nešto radi tamo pa ću i 
ja čim stignem tamo gledati nešta.</p>
<p>Inače tamo se ništa naročito ne može uraditi dok se partizani ne 
isteraju. Partizani ljude upotrebljavaju jedino iz sreza Studeničkog da im nose 
ranjenike i vrše sporedne poslove. Ne naoružavaju ih a kad pođu iz jednog 
sela u drugo onda ih ne vode daleko sa sobom. Inače opljačkaše sve. To je 
najbolja propaganda da seljak omrzne komunistu i da se dobro bori protiv njih. U 
protivnom da im komunisti daju nešto svi bi oni bili uz komuniste. Takav je naš 
seljak.</p>
<p>Moja radio stanica svaki dan ima veze sa Dejanom pa molim narediti potrebno. 
Uvek sam spreman da izvršim svako naređenje.</p>
<p>Radim na tome da izvučem što više municije od okupatora, i ako se može nešto 
oružja. Mnogo se interesuju kad ću ponova u borbu sa celim korpusom. Daju 
pomalo municije. Ucenjujem ih i zatežem se pomalo sa izgovorom da nemam oružja.</p>
<p>Inače ova grupa partizana je dobro naoružana. Na svakih 7—10 imaju 
automat. Imaju izgleda i dosta municije. To su iskazi nekoliko njihovih 
zarobljenika.</p>
<p align="center">M. P.</p>
<p>&nbsp;Pre — Pre14</p>
<p>&nbsp;</p>
<p>1&nbsp; Original (pisan na mašini, latinicom) u Arhivu VII, Ca, k. 127, reg. 
br. 16/3—1 (S-X-21).</p>
<p>2&nbsp; Na tom prostoru borbu protiv nemačkih i bugarskih trupa, ljo-tićevaca 
i četnika vodile su jedinice 2. proleterske divizije. O tim borbama vidi tom I, 
knj. 7, dok. br. 64 i 78; knj. 20, dok. br. 150.</p>
<p>3&nbsp; Napad je izvodila 2. proleterska brigada (tom I, knj. 20, dok. br. 
150).</p>
<p>4 Milutin.</p>
<p>5 Odnosi se na 4. proletersku (crnogorsku) NOU brigadu.</p>
<p>6 Zvonimir.</p>
<p>7&nbsp; Prema operacijskom dnevniku 2. proleterske divizije, u borbama 17. i 
18. aprila jedinice su imale gubitke od 7 mrtvih i 10 ranjenih boraca (tom I, 
knj. 20, dok. br. 150).</p>
<p>8&nbsp; i 9 Miroslav Trifunović.</p>
<p>10 Tako stoji u originalu. Verovatno treba da glasi »pravca«.</p>
<p>11&nbsp; Radomir.</p>
<p>12&nbsp; Stojko.</p>
<p>13&nbsp; Trifun.</p>
<p>14&nbsp; Predrag Raković.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_125.htm"><b>Prethodni dokument</b></a></TD>
<TD><a href="4_14_3_127.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
