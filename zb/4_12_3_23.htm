<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_22.htm"><b>Prethodni dokument</b></a></TD>
<TD><a href="4_12_3_24.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA 717. PESADIJSKE DIVIZIJE OD 17. 
FEBRUARA 1943. POTCINJENIM JEDINICAMA ZA PROŠIRENJE MOSTOBRANA ISTOCNO OD 
KLJUCA[1]</strong></p>
<p align="left">Div. St. Qu., 17. 2. 1943.</p>
<p>Koncept</p>
<p>717. pešadijska divizija</p>
<p>Odelj. Ia Az. 16</p>
<p align="center">DIVIZIJSKA ZAPOVEST</p>
<p align="center">za proširenje mostobrana istočno od Ključa[2]</p>
<p align="center">(Karta 1 : 50.000)</p>
<p>1.) Neprijatelj na južnom frontu divizije, usled napada jačih izviđačkih 
patrola, povlači se prema jugozapadu i jugu, — u dolini Ribnice i šumovitim 
predelima severno odatle verovatno još jače neprijateljske grupe. Na istočnom 
frontu divizije, naše izviđačke snage svuda su slabijeg neprijatelja potisle 
prema istoku. U Sitnici jače neprijateljske grupe (2—3000 ljudi).[3]</p>
<p>2.) 717. pd. proširuje mostobran prema istoku do linije D. Previja uklj. — 
651 —Ljubinje uključ.[4] (1. cilj napada). Dostizanje ove linije do 18. 2., u 
15.00 časova 737. gren. puk desno, 749. gren. puk levo, linija razgraničenja: 
Želin za 749. puk — 556 za 737. puk — 879 za 737. puk — zavijutak puta 1 
km jugoistočno od Miletići.</p>
<p>3.) Izviđanje: jake borbene izvidnice, posle ovladavanja 1. ciljem napada, 
uputiti, dalje prema istoku do linije Orahovljani — Čađavica — Sitnica (2. 
cilj napada). Stalo je do toga da se neprijatelj jakim izviđačkim patrolama 
odbaci prema istoku i da se što pre dobiju podaci o razaranjima na putevima i o 
držanju neprijatelja.</p>
<p>4.) 737. gren. puk sa potčinjenom inž. četom 369. peš. div., dva brdska 
oruđa 670. art. diviziona i jednom tenkovskom četom (posle opravke mosta se 
potčinjava) osigurava sa</p>
<p>1. bat. desni bok divizije na liniji Majkići — 580 — 414,koju 
organizovati kao dnevno i noćno uporište, do smene od strane 369 (hrv.) pd.</p>
<p>Glavnina puka dostiže nastupajući duž puta i severoistočno odatle naređenu 
liniju. Uspostaviti vezu sa 749. gren.pukom.</p>
<p>749. gren. puk sa potčinjenom inž. četom 369 (hrv.) divizije i dva brdska 
oruđa 670. art. diviziona pročešljava šumoviti predeo do 1. cilja napada. 
Osigurava levi bok. 3. bataljon prikupiće se u Ključu kao divizijska rezerva; 
dalje angažovanje biće naređeno.</p>
<p>5.) 670. art. divizion (bez brdske baterije) potpomaže nastupanje 
grenadirskih pukova sa po jednom baterijom lakih poljskih haubica kod svakog 
grenadirskog puka, pre svega sa položaja jugoistočno od Kojadinovića i istočno 
od Zgona. Treba predvideti blagovremenu promenu položaja i pojedinih oruđa pri 
dobrom odvijanju napada. Iskoristiti daljinu gađanja.</p>
<p>Baterija angažovana na odseku 749. gren. puka, posle ovladavanja 1. ciljem 
napada premestiće se na odsek 737. gren. puka. Obe baterije upućuju se na 
saradnju.</p>
<p>6.) 717. inž. četa. posle opravke mosta kod Ključa biće na raspolaganju 
diviziji. Predviđeno je angažovanje na odseku 737. gren. puka.</p>
<p>7.) 202. tenk. bat. (bez jedne čete) od 18. 2. u 12.00 časova biće u Ključu 
na raspolaganju diviziji. Time se ne menja potčinjavanje jedne tenkovske čete 
737. gren. puku.</p>
<p>8.) 727. četa za vezu uspostaviće žičanu i radio-vezu prema oba gren. 
puka.</p>
<p>9.) Glavno divizijsko previjalište od 18. 2. u Ključu.</p>
<p>10.) Divizijsko komandno borbeno mesto od 18. 2. u 12.00 časova u Ključu. 
Konačarsko odeljenje ostaje do daljeg u Sanskom Mostu.</p>
<p>Dostavljeno: II (bez 12—18 i 20, 21) Inž. bat. 369. pd nač. za vezu div. 
U štabu: Ia, lb, IVa, IVb, IVc.</p>
<p align="center">U konceptu potpisao:</p>
<p align="center"><strong>Dipold</strong>[5]</p>
<p align="center">gen. p.pukovnik i k-dant divizije</p>
<p align="center">Tačnost prepisa</p>
<p align="center">. . .[6]</p>
<p align="center">generalštabni major</p>
<p align="center">&nbsp;</p>
<p>1Snimak originala (pisanog na mašini) u AVII, NAV—T-315, r. 2264, s. 
41—2.</p>
<p>2Vidi tom IV, knj. 10, dok. br. 206: zapovest komandanta nemač-kih trupa u 
NDH od 12. februara 1943. za izvođenje operacije „Vajs II&quot;.</p>
<p>3Odnosi se na jedinice 5. NOU divizije.</p>
<p>4O dejstvima 717. pd u operaciji „Vajs II&quot; vidi tom IV, knj. 10, dok. 
br. 227, 244, 261, 272, 273, 274, 282, 289, 290, 293, 302, 303 i 306, knj. 11, 
dok. br. 168, 171, 176, 181, 189, 193, 198, 203, 206 i 212.</p>
<p>5Benignus Dippold</p>
<p>6Potpis nečitak.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_22.htm"><b>Prethodni dokument</b></a></TD>
<TD><a href="4_12_3_24.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
