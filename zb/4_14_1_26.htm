<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ÈETNIÈKOG POKRETA DRAŽE MIHAILOVIÆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_25.htm"><b>Prethodni dokument</b></a></TD><TD><a href="4_14_1_27.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>ZAPOVEST ŠTABA ČETNIČKIH ODREDA ČAČAK OD 7. NOVEMBRA 1941. ZA NAPAD NA PARTIZANSKE SNAGE U ČAČKU<sup>1</sup></strong></p>
<p align="center">ŠTAB ČETNIČKIH ODREDA JUGOSLOVENSKE VOJSKE ZA ČAČAK I OKOLINU </p>
<p align="center">O. Br. 89</p>
<p align="center">7 novembra 1941 g. u 9 čas. </p>
<p align="center">POLOŽAJ, STANOJEVIĆA KUĆE</p>
<p align="center">ZAPOVEST</p>
<p>Sekcija  Čačak: razmera  1:100.000</p>
<p>Neprijatelj se nalazi blokiran, u varoši Čačku, a njegovi delovi
  koji su se povlačili sa kraljevačkog položaja mestimično su potučeni i
  daju otpor, a pad Ljubića očekuje se svaki čas.<sup>2</sup></p>
<p>Zadatak našeg odreda je da se sa zapadne i jugozapadne strane varoši
  Čačka napadne varoš Čačak i da se spreči povlačenje komunističkih bandi
  iz Čačka u pravcu Guče preko Jelice i Ovčara ka Požegi.</p>
<p align="center">NAREĐUJEM</p>
<p>1) Četa poručnika Radojice Stranjanca posešće položaj
  Groblje&#8212;Gučki drum čim naše glavne snage od Kasarne i Ljubica upadnu u
  varoš odmah će krenuti u varoš datim pravcem.</p>
<p>2) Četa smrti sa ljudstvom štaba ovog odreda poseda položaj
  Drum za Guču&#8212;desna obala reke Morave sa zadatkom opkoljavanja zapadnog
  dela varoši i uništavanje neprijatelja koji se povlači, a potom upada u
  varoš.</p>
<p>3) Konjički vod poseda Parmenački položaj (Bazu) i štiti bazu
  od pljačke, zaustavlja izbegle komunističke delove apsi i razoružava, a
  po tom produžuje ka Čačku.</p>
<p>4) Pakovraćski odred koji je razoružan da se odmah naoruža i
  krene ka varoši preduzimajući policijsku službu u varoši čim varoš
  padne.</p>
<p>5) Ja ću se nalaziti na pravcu sa četom smrti sa svojim Štabom.</p>
<p>6) Početak [napada čim]<sup>3</sup> Derokova kolona upadne u Ljbić i produži nadiranje ka Čačku.<sup>4</sup></p>
<p align="center">Dostavljeno:</p>
<p align="center">komandiru čete smrti</p>
<p align="center">... <sup>5</sup></p>
<p align="center">kapetanu Stanojeviću</p>
<p align="center">kapetanu Lazareviću</p>
<p align="center">komandantu Pakovrćskog odreda</p>
<p align="center"> Komandant&#8212;kapetan I klase</p>
<p align="center"><strong>Bogdan Marjanović</strong></p>
<p>&nbsp;</p>
<b class=medtxt><p><sup>1</sup> Original (pisan na mašini, ćirilicom) u IA Čačak, snimak u
  Arhivu VII, mf. Lok. muz. 2/760. Dokumenat je delimično oštećen.</p>
<p><sup>2</sup> O partizanskim snagama angažovanim za odbranu Čačka za vreme
  priprema četničkog napada na grad, vidi Arhiv VII, A NOR, k. 1983, reg.
  br. 1/1, memoarska građa. Kasnije su sa kraljevačkog položaja povučena
  dva bataljona Čačanskog NOPO i oni su, posle više su-sretnih borbi sa
  četničkim snagama 5. i 6. novembra, uspeli da se prebace u Čačak.
  Opširnije o tome, vidi dok. br. 25, map.&lt; 7 i 8; Istorijski arhiv
  KPJ, tom I, knj. 1, str. 258.</p>
<p><sup>3</sup> i <sup>5</sup> Oštećen dokumenat.</p>
<p><sup>4</sup> Četnički napad je izvršen oko 16.00 sati i trajao je do
  03.00 sata sledećeg dana, kada su partizanske snage uspele da odbace
  neprijatelja. Opširnije, vidi Istorijski arhiv KPJ, tom I, krnj. 1,
  str. 256&#8212;259; Arhiv VII, A NOR, k. 1983, reg. br. 1/1, memoarska građa;
  dr J. Marjanović, Ustanak u Srbiji, str. 339&#8212;349. U to vreme su
  četničke jedinice napale partizane u G. Milanovcu (vidi dok. br. 110) i
  pripremale napad na Guču od koga su odustale zbog toga što je četnička
  Gučka četa odbila da učestvuje u napadu; partizane u Guči četnici su
  napali 19. novembra (Arhiv VII, A NOR, k. 1983, reg. br. 1/1). Dok su
  četničke jedinice vodile ove borbe, Draža Mihailović je pripremao
  sastanak sa predstavnicima ne-mačkih okupacionih snaga radi sporazuma o
  zajedničkoj borbi protiv partizana (vidi Prilog II, dok. br. 1&#8212;7).</p></b>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_25.htm"><b>Prethodni dokument</b></a></TD><TD><a href="4_14_1_27.htm"><b>Sledeci dokument</b></a></TD></TR></TABLE></CENTER>
</body>