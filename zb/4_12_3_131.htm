<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_129.htm"><b>Prethodni dokument</b></a></TD>
<TD><a href="4_12_3_131.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ VODA FELDŽANDARMERIJE 54 OD 4. SEPTEMBRA 
1943. GODINE 1. BRDSKOJ DIVIZIJI O DELATNOSTI I ULOZI OVOG VODA ZA VREME 
OPERACIJE „ŠVARC&quot;[1]</strong></p>
<p>VOD FELDŽANDARMERIJE 54[2]</p>
<p>O. U., 4. 9. 1943.</p>
<p>Sadržaj: Izveštaj o radu u vremenu od 9. 4. do 20. 6. 1943. god.</p>
<p>Veza: 1. brd. div. Ib, od 18. 8. 1943. god.[3]</p>
<p align="center">1. BRDSKOJ DIVIZIJI, lb</p>
<p>Vod feldžandarmerije na putu sa istoka, iskrcan je 9. 4. u [Kos.] Mitrovici. 
Jedan deo ostao je u Kerču, da kao divizijski organ i dalje rukovodi otpremom 
pripadnika divizije u Srbiju. Pri prolazu, u Nišu ostavljena je na raspolaganju 
Ia i Ib jedna grupa od 1 oficira i 5 feldžandarma, radi patrolira-nja kroz 
mesto, kontrole kafana, nadgledanja povečerja, oblačenja i ponašanja 
pripadnika divizije.</p>
<p>Vod feldžandarmerije za održavanje discipline i reda, uputio je grupu od po 
4 čoveka u Mitrovicu i N. Pazar. Osim toga, organizovana je i kontrola saobraćaja. 
U zgradi voda feldžandarmerije u Zvečanu, uređeno je nekoliko prostorija za 
vojnike koji su osuđeni od vojnog suda. I osuđeni su, u pratnji od 2 feldžandarma, 
u tri transporta upućeni u vojni zatvor u Glacu [Glatz].[4] Posredstvom 2 feldžandarma 
preduzeto je izviđanje i utvrđeno stanje puteva na kojima će dejstvovati 
divizija u narednom vremenu. Za taj posao upotrebljeno je više gradanskih lica, 
i štabu divizije saopštena imena planinskih vodiča. Vlastitim grupama u 
Mitrovici, N. Pazaru i Raškoj bili su pregledani i prikupljeni nosači, tovarna 
stoka i motorna vozila.</p>
<p>Prilikom pokreta divizije u Albaniju,[5] odnosno Crnu Goru, na celom putu 
nastupanja upotrebi]ene su grupe za regu-lisanje saobraćaja i one su put obeležile 
saobraćajnim znacima. Na mnogim strmim putevima, koji u serpentinama prelaze 
preko prevoja, u cilju nesmetanog saobraćaja, bilo je potrebno da se urede 
mesta za regulisano mimoilaženje. U svemu bila su potrebna 4 takva mesta, koja 
su i posle prebacivanja divizije, zbog snabdevanja, produžila sa radom. U 
pojedinim kanton-manima bile su organizovane stanice za daljnje sprovođenje, u 
kojima su bila po 2 feldžandarma. Njihov zadatak je bio da pripadnike divizije 
koji su se vraćali sa odsustva materijalno obezbede, prikupe i upute u njihove 
jedinice. U Andrijevici, vod feldžandarmerije preuzeo je dužnost od kamande 
mesta. U Peći, Andrijevici, Nikšiću i Šavniku bile su uređene stanice za 
prikupljanje zarobljenika. One su bile odgovorne za čuvanje, kao i daljnje 
transportovanje delimično kroz prolazni logor. Iz Peći, zarobljenici su upućivani 
železnicom u zarobljenički logor u Zemunu, delom preko Krajskomandanture 
Mitrovica[6] za pogon u Zvečanu. U svemu je bilo čuvano i transportovano: 
1.832 zarobljenika (34 oficira), 1.288 četnika i 77 komunista.</p>
<p>I u Albaniji[7] su prikupljeni raspoloživi nosači i tovarna grla od 
divizije raspoređeni u kolone i upotrebijeni za snabdevanje.</p>
<p>U gradovima, u kojima su se nalazile italijanske posade, zadatak voda je bio 
da sa njima uspostavi vezu i sarađuje. I, tako je dnevno patrolirano, u 
zajednici sa italijanskim kara-binijerima. Naročito mnogo zamerki bilo je u 
javnim kućama i gostionicama, gde su vojnici pod uticajem alkohola vršili kažnjive 
ispade. U lakšim slučajevima, preko noći su bili zatvoreni, a zatim predavani 
jedinicama na nadležnost i kažnjavanje. U 10 slučajeva zatraženo je od nadležnih 
jedinica da se preduzme sudski postupak.</p>
<p>Prilikom potere za odbeglim četnicima iz Nosačkog[8] bataljona 54, feldžandarmerijska 
grupa od 1 oficira i 9 žandarma uhvatila je 7, a ubila nekoliko četnika.</p>
<p>Pošto ti različiti zadaci nisu mogli biti uspešno izvršeni od voda jačine 
29 žandarma (3 nedostaju od formacijskog stanja, 2 u bolnici) vod je bio ojačan 
iz jedinica sa 1 oficirom i 16 podoficira.</p>
<p align="center">. . . [9]</p>
<p align="center">poručnik feldžandarmerije i komandir Voda feldžandarmerije 
54</p>
<p>1 Snimak originala (pisanog na mašini) u AVII, NAV-T-315, r. 64, s. 73—4.</p>
<p>2 U originalu piše: Feldgendarmerietrupp 54 (vod ili odeljenje Vojne žandarmerije 
54).</p>
<p>3 Tim dokumentom redakcija ne raspolaže.</p>
<p>4 Redakcija nije mogla da utvrdi o kojem zatvoru je reč.</p>
<p>5 i 7 Misli se na teritoriju Kosova.</p>
<p>6 Reč je o Krajskomandanturi 838 — Kos. Mitrovica.</p>
<p>8 U naređenju komandanta 1. brdske divizije o formiranju Nosačkog bataljona 
54 između ostalog piše: „Od muškog stanovništva sa prostorije Kolašina, 
lb će formirati jedan nosački bataljon. Bataljon se može upotrebiti za izvršenje 
svojih zadataka samo uz angažovanje nemačkog rukovodećeg kadra u njemu. Za 
predviđeni zadatak uzimati samo one ljude za koje se dokaže da su iz Kolašina, 
odnosno njegove bliže okoline. Sve one koji nisu iz tog kraja, naročito Srbe, 
odvesti u zarobljeništvo.</p>
<p>Pripadnicima Nosačkog bataljona objasniti da se, kao i do sada, angažuju u 
borbi protiv komunista i da će u toj borbi njihovi rukovodioci biti Nemci&quot; 
(AVII, NAV-T-315, r. 69, s. 1188—9).</p>
<p>9 Potpis nečitak.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_129.htm"><b>Prethodni dokument</b></a></TD>
<TD><a href="4_12_3_131.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
