<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_113.htm"><b>Prethodni dokument</b></a></TD>
<TD><a href="4_12_3_115.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PREDLOG NEMAČKOG POSLANSTVA U ZAGREBU OD 2. AVGUSTA 
1943. MINISTARSTVU SPOLJNIH POSLOVA RAJ-HA ZA DELATNOST NA VOJNO-POLITIČKOM 
PLANU U SARADNJI S USTAŠAMA NA PODRUČJIMA POD ITALI-JANSKOM OKUPACIJOM POSLE 
KAPITULACIJE ITALIJE[1]</strong></p>
<p align="left">NEMAČKO POSLANSTVO ZAGREB</p>
<p>Pov. šifrovanje</p>
<p>Br. 3226 od 2. VIII 43. god.[2]</p>
<p align="center">MINISTARSTVU SPOLJNIH POSLOVA BERLIN</p>
<p align="center">Kancelarija poslanstva u 17,30</p>
<p align="center">P o v e r 1 j i v o</p>
<p>U razgovoru sa generalom Glezom o opštoj situaciji, doneto je sledeće 
zajedničko gledište: Razvoj situacije u Italiji diktira da se razmisli o 
svakoj mogućnosti u slučaju negativnog ishoda i da se preduzme na vreme sve što 
je potrebno:</p>
<p>1.) U političkom pogledu: čim se bar donekle pokaže sigurnim da će 
Italija da izađe iz rata,[3] hrvatska vlada[4] treba opet da istakne svoje 
neograničeno pravo na Dalmaciju i tamošnju upravu. To zahteva sprovođenje 
odgovarajućih priprema i izdavanje proglasa hrvatskom narodu. Svrha ovog 
proglasa bi bila pre svega da Hrvatska objavi oslobođenje obalskog područja i 
da se istovremeno predusretne slična mogućnost od strane neprijatelja i bandi. 
Mi sa naše strane treba odgovarajućim proglasom da objavimo da smo sagla-sni 
sa proklamacijom hrvatske vlade. U pogledu slovenačkog područja Ljubljana, 
koje je pripalo Italiji, potrebno je da se ne daju nikakve definitivne izjave o 
njegovom statusu i državnoj strukturi, već da se jednim proglasom, upućenim 
narodu u tom prostoru, priznaju sva nacionalna prava i uređenje prostora prema 
volji naroda. S tim u vezi general Glez misli da bi takav proglas bio problematičan 
ukoliko u njemu ne bi bila obuhvaćena i Donja Štajerska. U pogledu Crne Gore 
potrebno je da se izda odgovarajuća izjava bez konačnog priznavanja ove države, 
u kojoj bi se istaklo pravo na uređenje i na razvijanje državnog života prema 
volji naroda.</p>
<p>Muslimanima u Sandžaku treba u jednoj izjavi garan-tovati njihov nacionalni 
i kulturni opstanak. U pogledu nacionalnosti ne bi se trebalo pobliže izjašnjavati, 
pošto Hrvati sasvim razumljivo pretpostavljaju hrvatsku nacionalnost, ali njeno 
isticanje s obzirom na situaciju u voj-noupravnom području Srbije ne bi bilo 
korisno. U crnogorskom području je potrebno da se odmah otvori nemački 
konzulat. Preporučujem da ovaj konzulat u pogledu vanjskih poslova bude vezan 
neposredno za Ministarstvo spoljnih poslova, a po unutrašnjim pitanjima za ovdašnje 
poslanstvo.</p>
<p>U vojnom pogledu: nemačko-hrvatska vojna i policijska saradnja je poslednjim 
merama, o kojima je podnet izve-štaj, sređena. Hrvatska bi sada trebalo da 
stvori neregularne formacije koje bi delovale u obalskom području. Trebalo bi 
osigurati da jedinice Vermahta koje se tu nalaze obezbede ove formacije oružjem, 
municijom i opremom. Dogovoreno je da mi u odnosu na hrvatsku službeno ne 
podstičemo i ne priznamo sprovođenje tih mera. Hrvati treba da odmah izbiju na 
obalu kada nastupi niže navedeni slučaj. Pomeranje naših jedinica i njima 
priključenih priznatih hrvatskih jedinica u blizinu obale predu-zimati već 
sada u svim slučajevima u kojima je to mogućno na osnovu dosadašnje saradnje 
sa Italijanima. Pre svega na području između ušća Neretve i granice kod 
Splita. U tom području je naše vojno angažovanje priznato zbog obezbeđenja 
nalazišta boksita. Naš stav prema partizanskim bandama određivati od slučaja 
do slučaja, ovisno od spremnosti ovih bandi da se priključe hrvatskoj državi. 
Prema četnicima je potreban veliki oprez radi pristajanja uz Dražu Mihailovića, 
a prema tome i uz neprijateljske sile, što ne isključuje taktičke obzire u 
posebnim slučajevima.[5]</p>
<p>Generalu Glezu sam objasnio da komandant nemačkih trupa u Hrvatskoj treba da 
dobije punomoć da ovu sa-radnju sa Hrvatima i operacije u cilju obezbeđenja 
obalskog područja pretpostavi svim drugim vojnim operacijama. Zatim, da se 
postojeća ograničenja kod te komande u odnosu na hrvatsku državu odmah ukinu, 
pa i u pojedinim slučajevima kada bi ona mogla da budu opravdana.</p>
<p>3.) Što se tiče mene, potrebno je da dobijem na vreme instrukcije o merama 
koje treba da preduzmem u pogledu Italijana koji se ovde nalaze.</p>
<p align="center">Pot. <strong>Kaše</strong></p>
<p>1 Snimak originala (pisanog na mašini) u AVII, NAV-T-501, r. 265, s. 
001186—8. Na margini prve stranice originala, rukom je dopisano nekoliko 
parafa, brojeva i reci.</p>
<p>2 Dopisano rukom.</p>
<p>3 Vidi dok. br. 109, objašnjenje 3.</p>
<p>4 Odnosi se na ustašku vladu NDH.</p>
<p>5 O saradnji četnika DM sa Nemcima i Italijanima vidi dok. br. 74, 131, 156, 
166 i 177.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_113.htm"><b>Prethodni dokument</b></a></TD>
<TD><a href="4_12_3_115.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
