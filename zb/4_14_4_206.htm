<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_205.htm"><b>Prethodni dokument</b></a></TD>
<TD><a href="4_14_4_207.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 206</strong></p>
<p align="center"><strong>ZAPOVEST ŠTABA VRHOVNE KOMANDE OD 23. APRILA 1945. 
KOMANDANTIMA NEPOSREDNO POTČINJENIH JEDINICA ZA POVLAČENJE NA PLANINU BORJE1</strong></p>
<p align="center">ŠTAB VRHOVNE KOMANDE</p>
<p align="center">O. Br. 3 3 7</p>
<p align="center">23. aprila 1945. g. u 9 čs.</p>
<p align="center">Položaj</p>
<p>ZAPOVEST</p>
<p>Sekcija Prnjavor 1:100.000.</p>
<p>Sastav kolona ostaje isti kao i do sada, samo u mesto naziva desna, srednja i 
leva od sada će se zvati ešelon Kesero-vića, pukovnika Simića, potpukovnika 
Račića.2</p>
<p>Danas 23 o.m. nastaviće se pokret na planinu Boriju.3 Krajnji cilj pokreta ešalona 
pukovnika Simića i Keserovića je oblast sela Mladikovine na desnoj obali r. 
Male Usore — jugozapadno od Teslica za 15 kim. Za ešelon potpukovnika Račića 
krajnji cilj je oblast s. Oćauš — 10 kim jugoistočno od s. Maslovare.</p>
<p>Danas — 23. o.m. otpočeće pokret u 11 časova.</p>
<p>NAREĐUJEM:</p>
<p>1.— Ešalon pukovnika Petra Simića krenuće u označeno vreme pravcem 
Prdeljica 1018 — Gradina 982 — Bukvić 968</p>
<p>—&nbsp; Ostrug 1002 Timešnjača 938 — Solila na samome drumu Kotor Varoš 
— Teslić — Runjavica 1077 — Zaskog 946 —</p>
<p>—&nbsp; Tajan 1007 — zaseok Radonjići i zaseok Bubići u oblasti s. 
Buletići.</p>
<p>U zaseok s. Radonjići s. Milosavci smestiće se Vrhovna sa svima svojim 
delovima i Gorska Garda Nj.V. Kralja Petra II, a u zaseok Bubici smestiće se 
Avalski korpus.</p>
<p>2.— Ešalon Pukovnika Keserovića sa svoga mesta prenoćišta krenuće u 
označeno vreme za Prdeljicu 1018 a odatle za ešalonom pukovnika Simića istim 
pravcem sve do Zasko-ga, a odatle produžiće dalje prema Tajanu 1007, pa će se 
usput pre Tajana odvojiti za zaseok Bubici u oblasti sela Buletići.</p>
<p>3.— Ešalon potpuk. Račića krenut će u označeno vreme pravcem: iz s. 
Savića — pa preko s. Garića — Žilići — Pavlo-vići — Raskrštani — 
s. Maslovare gde prelazi put Teslić — Kotor Varoš i produžuje putem za s. 
Bogdanoviići — s. Demići — Demićsko Brdo 883 — Greben 1093 i zadržaće 
se u oblasti sela Oćauše.</p>
<p>4.— I. i II. ešalon iz oblasti sela Buletići krenuće .u oblast s. 
Mladikovine, na krajnji cilj marša tek pošto se u oblasti s. Buletića 
potkrepe hranom i drugim potrebama, zašto će sledovati naređenje.</p>
<p>Hranu i ostale potrebe komandanti će preko svojih intendantskih organa a ovi 
preko Ravnogorskih odbora .tražiti za potrebe svojih jedinica. Pojedinačnu 
pljačku i uzimanje hrane izokreniti jedinom za svagda i nedozvoliti vojnicima 
da sami odlaze po kućama i traže hramu ili je sami uzimaju, jer je to čist 
srpski nacionalni i četnički kraj.</p>
<p>Za ešalon potpukovnika Račića komandant će dobijati potrebne podatke o 
snabdevanju hranom od mesnih četničkih starešina.</p>
<p>5. — Na putu će eventualno pojedini ešaloni naići na manje partizanske 
snage koje odmah energično napasti, razbiti i projuriti svojim pravcem.4</p>
<p>6.— Svi ešaloni moraju se pre pada mraka u 18 časova zadržati svojim čelima 
na svome pravcu pokreta gde se zateknu5 i obezbediti se u sve strane u vidu ježa.</p>
<p>7.— U toku 22. o.m. bilo je strašnih slučajeva na pravcu kretanja, jer su 
pojedine jedinice Šumadiskog korpusa na putu ostavljali svoje teško bolesne 
vojnike od kojih su nekoliko umrli a nekoliko spašeni i nalaze se u bolnici 
Avalskog korpusa. Koliko je ovo strašno nemam dovoljno reci da to iskažem, 
pogotovu kada sam to već jednom naredio, a sada ponovo naređujem, da se svi teški 
bolesnici i ranjenici ostave u srpska nacionalna i četnička sela ovoga kraja.</p>
<p>Dostavljeno</p>
<p>ppuk. Račiću</p>
<p align="center">NAČELNIK ŠTABA VRHOVNE KOMANDE</p>
<p align="center">Armiski đeneral,</p>
<p align="center"><strong>Drag. M. Mihailović</strong></p>
<p align="center">M.P.6</p>
<p>1Original (pisan na mašini, ćirilicom) u Arhivu VII, Ča, k. 6, reg. br. 
18/5 (VK-V-557).</p>
<p>2Vidi dok. br. 204.</p>
<p>3Na karti 1:100.000: Borja.</p>
<p>4Do jačeg napada jedinica JA na tu četničku grupaciju došlo je 26. aprila 
1945, kada je 18. brigada 53. divizije JA u rejanu Maslo-vara napala Požešku 
brigadu. Opširnije o tome vidi dok. br. 207; Zbornik NOR-a, tom IV, knj. 34, 
dok. br. 153.</p>
<p>5Sintagma »gde se zateknu« na originalu je dopisana mastilom.</p>
<p>6Okrugli pečat: »Komanda jugoslovenske vojske u otadžbini — Gorski štab 
br. 1«.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_205.htm"><b>Prethodni dokument</b></a></TD>
<TD><a href="4_14_4_207.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
