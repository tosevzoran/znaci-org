<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_142.htm"><b>Prethodni dokument</b></a></TD>
<TD><a href="4_14_3_144.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVOD IZ OPERACIJSKOG DNEVNIKA ZLATIBORSKOG KORPUSA OD 
30. MARTA DO 10. MAJA 1944. GODINE1</strong></p>
<p>IZVOD IZ »OPERACIJSKOG DNEVNIKA« KORPUSA 18.2</p>
<p>30. III:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pošto 
su komunisti odbijeni sa terena Zlatiborskog korpusa3 i gonjeni od strane Leteće 
i Zlatibor-ske brigade do s. Latvice, to su se brigade, po na-ređenju 
komandanta korpusa vratile na svoje terene da bi se blagovremeno moglo postupiti 
po naređenju Načelnika Štaba Vrhovne Komande — ra-diogram Br. 774 od 30 
marta,4 kojim je naređena mobilizacija svih snaga i priprema za eventualni 
odlazak na zadatke van svojih terena.</p>
<p>1—3. IV: Izvršena je mobilizacija svih snaga korpusa tako da je pod oružjem 
bilo 2169 četnika, raspoređenih na terenima brigada u očekivanju naređenja 
za dalji rad i eventualni pokret.</p>
<p>4. IV:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Usled sprečavanja komunista da prodru preko Ušća5 i oblasti Raške 
dalje u Srbiju, po naređenju Načelnika Štaba Vrhovne Komande — radiogram 
Br. 31 od 4 aprila,6 Zlatiborski korpus imao je da zatvori pravac odstupanja 
komunista: oblast s. Jasenova. Po ovom naređenju izdata je operativna zapovest 
O.Br. 148 od 4. IV.7 po kojoj su jedinice korpusa zauzele sledeće položaje:</p>
<p>Zlatiborska brigada, jačine 750 ljudi: Bela Glava (k. 1337);</p>
<p>Užička brigada, jačine 570 ljudi: Bukov do —Bijočino Brdo — Pleće 
— sve istočna granica s. Jasenova;</p>
<p>Leteća brigada i štab korpusa, jačine 250 ljudi: Bela reka (Straža).</p>
<p>Grupe Račanskih brigada, jačine 599 ljudi na svom terenu sa zadatkom da čvrsto 
drži položaje na Drini i spreči svaki pokušaj prelaza komunista iz Bosne, 
preko Drine.</p>
<p>5—12. IV: Jedinice na položaju u očekivanju nailaska komunista po 
pretpostavci Vrhovne Komande. Vrše izviđanja u pravcu Katića i Kušića.</p>
<p>11 aprila naredio sam da Zlatiborska i Užička brigada krenu sa posednutih 
položaja u pravcu s. Katića i da napadnu komuniste u toj oblasti. Brigade su 
stigle u s. Katiće 12 aprila u 10 časova i preduzele izviđanja unapred.</p>
<p>13. IV:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U 
zoru — dok su brigade bile na položajima oko Katića — jedna grupa 
komunista,8 jačine 350 ljudi, napadne sa svih strana na Katiće. Posle borbe od 
3 časa, komunisti su odbijeni u pravcu s. Kušića.9</p>
<p>Rezultat ovog sukoba: gubici komunista 7 mrtvih i 18 ranjenih. Plen: 7 pušaka.</p>
<p>Naši gubici: 1 mrtav i 2 ranjena.</p>
<p>Usled dolaska 1. bataljona Nemaca u s. Katiće naredio sam da se brigade 
povuku na stare položaje: Jasenovo — Klekova — Bela reka.</p>
<p>Istog dana dobiveno je naređenje Načelnika štaba Vrhovne Komande od 11 
aprila da je od-' ređen delegat V. K. pukovnik Simić da objedini komandu 
Zlatiborskog i Požeškog korpusa.10 Delegat pukovnik Simić koji je stigao na 
teren 15. IV. naredio je zapovešću O. Br. 4811 da Zlatiborski korpus ostane i 
dalje na položaju određenom od strane Načelnika štaba V. K.</p>
<p>18. IV:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Po 
naređenju delegata O.Br. 49 od 18 aprila, formirao sam Leteći odred za nasilno 
izviđanje u pravcu s. Kušića. Odred je formiran iz sastava Zla-tiborske 
brigade pod komandom poručnika Pavla Markovića. Jačina odreda 120 ljudi sa 
najboljim naoružanjem; odredu je dat zadatak za rad.</p>
<p>19.&nbsp; IV:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Od komandanta letećeg odreda sa terena dobiveni su dragoceni podaci o 
komunistima, njihovoj jačini i namerama.</p>
<p>Istog dana počeli su da dolaze iz Užica jače grupe Nemaca i odmah poseli 
položaje koje su držale naše jedinice po zapovesti od 4 aprila.</p>
<p>Usled dolaska Nemaca naredio sam da se jedinice ovog korpusa povuku i zauzmu 
položaje na 1. obali Rzava od s. Klekove do ušća Katušnice u Rzav kao uporišta 
za napad na crvene u oblasti Katića i Kušića,12 tako, da su imale sledeći 
raspored:</p>
<p>Zlatiborska brigada: Klekova — D. Bela reka — Treštena Stena;</p>
<p>Užička brigada: Treštena Stena (D. Ljubiš) — s. Cubraci — Đavo;</p>
<p>Leteća brigada i štab korpusa: Smiljansko brdo.</p>
<p>20.&nbsp; IV:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Komunisti 
se nalaze u oblasti Katića, Kušića, Milandže i dalje prema Goliji i Javoru.</p>
<p>Okupatorske snage: Močioci — B. Reka — Jasenovo.</p>
<p>Naše jedinice: na starim položajima od 19. IV.</p>
<p>Požeški korpus na Okruglici — Ravnoj Gori. Deo Kalajtovićevih13 u s. 
Stitkovu, a deo I. Ravnogorskog korpusa u s. Močiocima.</p>
<p>Leteći izviđački odred korpusa u oblasti Mučnja.</p>
<p>21. IV:&nbsp;Po naređenju Načelnika Štaba V. K. radiogram br. 358—361 od 
20. IV.14 izdata operativna zapovest grupi Račanskih brigada15 da formira I Ra-čansku 
brigadu jačine 300 ljudi za prelaz preko Drine i operacije u pravcu Srebrenice 
i naređeno da se izvrši prelaz u dogovoru sa majorom Račićem,16 noću između 
24/25 aprila tg.</p>
<p>Istoga dana okupatorske snage naglo se povuku za Užice, zbog čega sam odmah 
naredio da jedinice Zlatiborske i Užičke brigade zatvore stare pravce i zauzmu 
položaje po naređenju od 4. IV. (Jase-novo).</p>
<p>22. IV:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U 
zoru stigla u s. Močioce jedna grupa komunista17 jačine oko 150 ljudi, a istog 
daaa pred veče još jedna grupa jačine oko 500. Ovog dana izviđačka odelenja 
Zlatiborske brigade imala su manji sukob sa komunistima i zarobile 7 partizana 
— Bosanaca.</p>
<p>23. IV: Od izviđačkih odelenja dobiveni su podaci, da komunističke snage 
koje nadiru pripadaju II i V komunističkoj diviziji i da su jačine najmanje 
7500 ljudi sa velikom komorom, dakle iste jedinice koje su pokušale da prodru u 
oblast Raške i odbijene. Da je namera ove komunističke grupe povratak na 
terene Starog Rasa.</p>
<p>Toga dana stignu iz Užica jače nemačke snage i posednu položaje: Bela 
reka — Jasenovo.</p>
<p>Na osnovu izložene situacije naredio sam da jedinice Zlatiborskog korpusa, u 
mesto namerava-nog napada ostanu i dalje na određenim položajima u odbrani i 
spreče komunistima prelaz preko r. Rzava i dalji prodor u unutrašnjosti 
teritorije. Užička brigada pomerena je na prostoriju Sirogojno — Čičkova 
da spreči eventualni prelaz komunistima ako bi pokušali da se prebacuju istim 
kanalima natrag.</p>
<p>24. IV: Toga dana došlo je do manjih i beznačajnih sukoba.</p>
<p>Oko 4.30 časova jake snage iz sastava V komunističke divizije, jačine oko 
900—1200 ljudi izvrše napad na jedinice Zlatiborske i Leteće brigade na položajima: 
Treštena Stena. U ogorčenoj i krvavoj borbi koja je trajala sve do 9,30 časova, 
komunisti su zadržani na obalu Rzava ali usled gađanja nemačke artiljerije sa 
položaja »Straža« usled čega su trpele gubitke i naše jedinice i usled 
velike nad-moćnosti komunista, brigade su se povukle na po-. ložaje: 
Smiljansko brdo18 Borkovac. U isto vreme jedna jaka komunistička kolona kretala 
se je pred sam mrak u pravcu Visoke preko Okruglice, gde je odbila delove Požeškog 
korpusa.</p>
<p>Borba je — sa malim prekidima — trajala ce-log dana do kasno u noć. 
Jedinice Zlatiborske i Leteće brigade sjajno su se borile i uspele da zadrže 
daleko nadmoćnije komunističke snage od daljeg prodora u oblasti Ljubiša. 
Naročito se je istakao 1 bataljon Zlatiborske brigade pod vođstvom svog već 
proslavljenog komandanta potporučnika Dragoljuba Savića, kome sam za pokazatu 
hrabrost izdao pohvalnicu a njegovom bataljonu dao naziv »Jurišni bataljon »Zlatibor«, 
kako će od sada da se zove.</p>
<p>Rezultat borbe toga dana: gubici komunista 73 mrtva, 162 ranjena i 28 
zarobljenih. Ovo po iskazima samih zarobljenika i prema izjavi jednog njihovog 
funkcionera »Lud je onaj ko je naredio ovaj napad na Treštenu stenu koja nas 
je koštala naj-bolja 73 borca; od kuda da popunim gubitke«.19 Naši gubici: 4 
mrtva, 16 ranjenih i 7 nestalih. Od zarobljenika čiji je broj bio priličan, 
doznalo se da komunisti nemaju nameru da se vraćaju za Stari Ras i Bosnu već 
da izvrše napad na Užice, zauzmu grad i produže dalje u Srbiju na »slobodnu 
teritoriju« oko Južne Morave, gde imaju svoje 4 brigade.</p>
<p>25. IV:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Posle borbe 24 aprila koja je trajala celog dana, nastupilo je malo zatišje. 
Naše jedinice su bile u pripremi i držale čvrsto svoje položaje. Posle kraćih 
čarki noću 24/25 aprila komunisti su oko 3 časa napali jakim snagama naše 
položaje i to sa dva pravca: od ušća r. Ljubišnice u Rzav i sa pravca Visoke 
a drugom slabijom kolonom jačine oko 700 ljudi izvrše nasilni prelaz r. Rzava 
između Čičkova i Sirogojna i napadnu delove Užičke brigade koja je držala 
ove prelaze u svojim rukama.</p>
<p>Posle žestokih i teških borbi nadmoćnim komunističkim snagama uspelo je 
da odbace naše jedi-' nice sa svojih položaja i ovladaju linijom: Cava — 
Drenovo (Katušnica) — Vladaja — Trnava. Naše jedinice se povuku na položaje: 
Zlatiborska i Lete-ća: Gostilje — Trnava, a Užička: zaseok Vulovići20 
(Ravni) jer su komunisti nadirali i niz Rzav sa jedne i druge strane.</p>
<p>Štab korpusa povukao se sa Smiljanskog brda za Alin Potok i na Glizu.</p>
<p>Nemačke jedinice koje su se nalazile na položajima: Bela reka — Ljubiš 
povuku se na Smiljansko brdo—Borkovac.</p>
<p>Borba je trajala celog dana i završila se kasno u noć.</p>
<p>Rezultat sukoba ovog dana: gubici komunista 28 mrtvih, preko 68 ranjenih i 33 
zarobljena, među kojima 7 Italijana i 5 ženskih. Plen: 5 tovarnih konja, nešto 
namirnica i 11 pušaka.21</p>
<p>Naši gubici: 3 mrtva, 9 ranjenih i 8 nestalih. Izgubili smo 4 tovarna konja: 
2 iz Zlatiborske brigade i 2 iz štaba korpusa.</p>
<p>Nemci su toga dana naneli komunistima strahovito teške gubitke upustivši ih 
u dolinu Katušnice a potom ih napali teškim i lakim oružjem. Bez preterivanja 
može se reći da su im Nemci naneli najmanje 250—300 žrtava.22</p>
<p>Oko 18 časova iz Užica stigne još 50 kamiona Nemaca, razbiju komuniste u 
dolini Katušnice, oprave porušeni most na reci i na opšte iznenađenje svi 
Nemci se povuku za Užice kamionima. 26. IV:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Glavne komunističke snage izbile na liniju: Alin potok — Rožanstvo,23 
desna kolona nešto slabija na liniju: Sirogojno—Ravni i niz Rzav na istu 
visinu, i preduzele pokret u tri pravca i to: glavna kolona Mačkat — Bioska 
— Stapari — Kadinjača; desna kolona dolinom Rzava, a leva kolona Alin Potok 
— Branešci — Šljivovica — Kremna — Kaluđerske bare — Solotuša — 
Kadinjača.</p>
<p>Okupatorske snage sve u Užicu kao i dobrovoljci i poljska straža.</p>
<p>Toga dana oko 4 časa jedna slabija kolona komunista napadne na jedinice Leteće 
i Zlatiborske brigade u Krivoj reci i bude odbijena. Užička brigada vodila je 
celog dana teške borbe i zadržavala snage komunista koje su bezobzirno 
napadale i probijale se ka pruzi Užice — Požega.</p>
<p>Štab korpusa odvojen od jedinica povuče se pravcem Branešci — Vrutci, a 
jedinice usled velike nadmoćnosti pravcem Zlatiborska i Leteća Ljubanje — 
Potpeće, a Užička Ravni — Drežnik.</p>
<p>Rezultat sukoba toga dana: na strani komunista 22 mrtva, veliki broj ranjenih 
i 18 zarobljenih. Plen: veći broj stoke koju komunisti poterali sobom.</p>
<p>Naši gubitci: 2 mrtva, 9 ranjenih i 27 nestalih. Poraz je pretrpela naročito 
Leteća brigada na položaju: Kriva Reka — Mačkat, gde je pored žrtava 
izgubila i 6 konja sa namirnicama.</p>
<p>27.&nbsp; IV:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Glavne komunističke snage izbile u dve kolone na liniju: Bioska — 
Stapari — Ponikve, desna kolona: Drežnik — Kruščica, leva kolona: Solotuša.</p>
<p>Okupatorske snage: vrše odbranu Uzica u neposrednoj okolini grada.</p>
<p>Usled teške situacije — između komunista i okupatora — naše jedinice 
povukle su se i to: Leteća, Zlatiborska i Užička na liniju Sevojno — Tre-šnjica, 
a štab korpusa pravcem: Vrutci — Kadinjača — Jelova Gora sa namerom da se 
prebaci u Ribaševinu.</p>
<p>Istoga dana jedna grupa komunista napadne na dva bataljona I Račanske 
brigade na Prisedu (između Solotuše i Kal. bara) i posle sukoba od dva časa 
komunisti budu odbijeni u pravcu Ponikava. Rezultat sukoba ovog dana: gubitci 
komunista 13 mrtvih, 21 ranjenih i 11 zarobljenih. Naši gubitci: 1 mrtav i 2 
ranejna.</p>
<p>28.&nbsp; IV:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Komunističke snage izbile na liniju: Ponikve —— Kadinjača a desna 
kolona u Zdravčiće i Dobrodo. Okupatorske snage vode ogorčene borbe sa njima 
na svim mestima.</p>
<p>Jedinice Zlatiborskog korpusa na položajima: Trešnjica — Sevojno.</p>
<p>29.&nbsp; IV:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Po naređenju delegata pukovnika Sirnica krenule jedinice u pravcu 
Visibabe gde su ostale celog dana na odmoru.</p>
<p>U jutro oko 5 časova 2 i 3 bataljon II Račanske brigade po naređenju 
komandanta korpusa posele su položaj: Konder — Glog, a štab korpusa nalazio 
se između s. Jelovika i Gloga. Pošto je tim pravcem naišla glavnina komunističkih 
snaga24 to je njihova leva pobočnica napala 2. i 3. bataljon II Račanske 
brigade i štab korpusa. Posle borbe od 2.40 časova štab korpusa i oba 
bataljona II R. brigade povukli su se u pravcu s. Kostojevića na Obodnik.</p>
<p>Ovog jutra dobiveni su podaci da tim pravcem nadire glavna komunistička 
kolona.</p>
<p>Rezultat sukoba ovog dana: gubici komunista 7 zarobljenih.</p>
<p>Naši gubici: 5 mrtvih i 3 nestala iz štaba korpusa i 7 ranjenih i 11 
nestalih iz oba bataljona II Račanske brigade.</p>
<p>30. IV:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Zlatiborska i Leteća brigada sa delom Užičke brigade izbiju na liniju: Trnava 
— Gubin do — Ribaševina i preduzmu gonjenje komunista u pravcu Varde i 
dalje.</p>
<p>Istoga dana, komandant I Račanske brigade potporučnik Ordagić25 krstareći 
preko Ponikava u cilju izviđanja komunista, predhodno se javivši bugarskim 
jedinicama koje su bile na Ponikvama, produži izviđanje, ali oko 13 časova za 
vreme ručka, Bugarske jedinice sa jednog od položaja ispale nekoliko bacača 
granata koje na mestu ubiju potporučnika Ordagića i 5 vojnika a 7 teže rane. 
Zbog inače teškog stanja u Račanskim brigadama imao sam velikih teškoća dok 
sam uspeo da iskupim ljude koji su se bili razbegli uplašeni pogibijom njihovog 
komandanta. Odredio sam privremeno za komandanta brigade jednog komandanta 
bataljona iz te brigade potporučnika Obrena Jugo-vića i brigadu uzeo pod svoju 
komandu.</p>
<p>1.&nbsp; V:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Glavne komunističke snage izbile na Vardu i produ[žu]ju dalje u nekoliko 
pravaca.26 Okupator ih goni u stopu. Moje jedinice produžuju gonjenje. Vršim 
koncentraciju Račanskih brigada za napad na komuniste sa boka.</p>
<p>2.&nbsp; V:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Zlatiborska, Užička i Leteća na liniji: Varda, grupa Račanskih brigada na 
položaju: Jasikovac — Šarampovo. Štab korpusa: Kostojevići.</p>
<p>Na osnovu naređenja V. K. Br. 77 od 30 aprila27 izdao sam operativnu 
zapovest za dalji napad i gonjenje komunista sa zadatkom:</p>
<p>Zlatiborska: da izbije na liniju: Bratićevac (k. 879) — Oruljak;</p>
<p>Užička: da izbije na liniju s. Cebići — Zvečan (k. 1011);</p>
<p>Leteća brigada: na liniju Zlatiborske brigade: i Grupe Račanskih brigada: 
na liniju Sokolina (k 1225);</p>
<p>Štab korpusa: Jakalj.</p>
<p>1 bataljon 2 Račanske brigade pod komandom narednika Milojevića vodio je 
celog dana borbe sa komunistima na Dražinoj Ravni i Zarožju.</p>
<p>Rezultat služba28 ovog dana: gubici komunista 25 mrtvih, 8 ranjenih i 11 
zarobljenih. Plen: 3 to-varna konja i 2 sanduka municije.29</p>
<p>Nismo imali gubitaka.</p>
<p>Do mraka jedinice izbile na liniju: s. Ćebići — D. Zarožje — zaseok 
Vasići — s. Jagodići — Sokolina. Komunisti u nadiranju prema Povlenu.</p>
<p>4.&nbsp; V:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Glavne komunističke snage odbačene sa Povlena ponovo su pokušale da se vrate 
istim pravcem. Njihove predhodnice napadnu na delove Užičke brigade koji su 
bili na položajima u s. Ćebićima. Usled nadmoćnosti komunističkih snaga Užička 
brigada povuče se pod borbom na Vardu, odakle se tako isto pod jačim pritiskom 
povuče i posedne položaj: Glog — Konder.</p>
<p>Istoga dana jedinice Zlatiborske, Leteće i grupe Račanskih brigada vodile 
su borbe na Gnjiloj Proseci i Sokolini odakle ih odbiju u pravcu Zarožja, 
Gvozdačkih planina i Dražine Ravni.</p>
<p>Naročito žestoke borbe vodio je 1 bataljon 2 Račanske brigade koji je 
nanosio teške gubitke crvenima u stenama Zaroških planina i gudura.</p>
<p>Rezultat sukoba toga dana: gubitci komunista 27 izbrojanih komunističkih leševa, 
veliki broj ranjenih i 18 zarobljenih. Plen: 1 teški mitraljez »Breda« i 12 
pušaka.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Naši 
gubici: 2 mrtva, 8 ranjenih i 30 nestalih.</p>
<p>5.&nbsp; V:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Prema prikupljenim podacima na Vardi se nalaze slabije komunističke snage dok 
se glavnina nalazi u Zarožju. Cim su dobijeni ovi podaci izdao sam operativnu 
zapovest za napad na komuniste u oblasti Varde.</p>
<p>U s. Jagodićima, na Gnjiloj Proseci i Dražinoj Ravni vođene su teške 
borbe sa komunistima. Učestvovala je Zlatiborska i Leteća brigada koja je 
uspela da odbije komuniste u pravcu Zarožja, nanevši im teške gubitke.</p>
<p>Mi nismo imali gubitaka.</p>
<p>Usled dobivenih podataka da se glavnina komunističkih snaga vraća preko 
Varde naredio sam da se jedinice Zlatiborska, Leteća i grupa Račanskih brigada 
povuku na položaj Jasikovac — Sarampovo odakle će biti lakši napad u bok 
komunista.</p>
<p>6. V:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Prema dobivenim podacima da se na samoj Vardi nalazi samo predhodnica komunista 
naredio sam da se napadnu i izdao zapovest po kojoj je napad trebao da se 
izvede:</p>
<p>Zlatiborska: da napadne sa pravca Jakalj —Jelovik; Užička sa pravca Glog 
— Varda; grupe Račanskih brigada sa pravca: Godečevo.</p>
<p>Napad je počeo u 4 časa izjutra. Komunističke patrole i trojke bile su se 
već razmilele po svim selima: Jaklja, Jelovika, i Godečeva. Počela je žestoka 
borba. U osvit dana primećeno je izviđanjem da se glavnina komunističkih 
snaga kreće putem Var-da — Glog — Konder — Kadinjača i da je pokret 
preduzet još tokom noći između 5 i 6 maja. Ovim putem prošla glavnina 
komunističkih snaga jačine najmanje oko 5000 ljudi.</p>
<p>Borba je trajala celog dana sa pobočnicama i uspelo je grupi Račanskih 
brigada da oko 16 časova upadne u Vardu razbivši zaštitnice komunista30. 
Jednovremeno upala je u Vardu i jedna Oplenačka brigada.</p>
<p>Rezultat sukoba ovog dana: gubitci komunista 23 poginula, više ranjenih i 16 
zarobljenih31. Plen: 1 teški mitraljez, 31 puška, 2 sanduka municije i nešto 
sanitetskog materijala pošto je u s. Godečevu bila partizanska bolnica.</p>
<p>Naši gubitci: 5 ranjenih, 4 nestala, i 1 mrtav.</p>
<p>Među poginulim komunistima bila su dva »oficira« što je ustanovljeno po 
oznakama činova.</p>
<p>Naredio sam gonjenje komunista i neprekidni napad iz pozadine, što je moralo 
biti privremeno obustavljeno usled napada nemačkih aviona.</p>
<p>Pred mrak toga dana jedinice su bile na položajima Jelova Gora — Cerje — 
Lazići — Dub, a na prostoriji Kik — Konder — Zaglavak crveni su ostavili 
oko 70 leševa. Borba prekinuta usled mraka.</p>
<p>Glavnina komunističkih snaga uspela je da se prebaci preko druma Užice — 
Rogačica kod Kadi-njače i između s. Duba i s. Zaglavka32 jer su okupatorske 
snage slabo zatvorile te pravce. Produženo je gonjenje komunista.</p>
<p>Rezultat sukoba: gubici komunista od naše strane 9 mrtvih i 16 zarobljenih. 
Od strane Nemaca preko 200 najmanje i veliki plen u stoci.33</p>
<p>8.&nbsp; V:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Glavnina komunističkih snaga izbila na Ponikve.</p>
<p>Nadiru u dve kolone pravcima: Kaluđerske Bare — Dobro polje — Ljuto 
polje — Zaovine a jednom slabijom: Stapari — Bioska — Šljivovica. Žestoke 
borbe vodi okupator. Stotine i stotine leševa crvenih boraca leže po poljima 
Kadinjače, Ponikava i dalje prema Tari.34 Komunisti beže glavom bez obzira i 
traže spasa jedino u begstvu. Veliki broj ostao je po selima gde ih hvataju naše 
seoske straže i predaju komandama. Većim delom beže Srbi iz Crne Gore i Bosne 
(Kalinovik — Foča). Nemci su zaple-nili veliki broj komora.</p>
<p>Zlatiborska, I i II Račanska brigada izbile na Ponikve.</p>
<p>9.&nbsp; V:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Naredio sam da jedinice ovog korpusa produže dalje gonjenje i to:</p>
<p>Zlatiborska i grupe Račanskih brigada prav-cem: Bioska — Kremna — Mokra 
Gora i dalje; Uži-čka brigada da izbije preko Drežnika na Alin po-tok odakle 
će bočno da dejstvuje. Štab korpusa u s. Dubu.</p>
<p>10. V:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Kapetan Tufegdžić35 stigao sa 1400 boraca. Bio je sastanak sa istim u s. 
Dubu. Delegat pukovnik Simić upućuje ga u cilju gonjenja preko Tare i 
Za-ovina.</p>
<p>Zlatiborska i grupe Račanskih brigada izbile na prostor: Kremna, i Šljivovica, 
a Bugari sa artiljerijom na Kaluđerske Bare.</p>
<p>Štab korpusa: severno od Kremne.</p>
<p>Overava:</p>
<p>Delegat-pukovnik</p>
<p>Jev. S. Simić36</p>
<p>KOMANDANT, kapetan Radović37</p>
<p>M. P.</p>
<p>Arhiva38</p>
<p>&nbsp;</p>
<p>1 Original (pisan na mašini, ćirilicom) u Arhivu VII, Ča, k. 30, reg. br. 
30/5 (S-V-1946). Na omotu dokumenta piše: »Izvod iz operacijskog dnevnika 
korpusa 18« i okrugli pečat: »Komanda jugoslovenske vojske u otadžbini — 
Gorski štab br. 18«.</p>
<p>2&nbsp; Odnosi se na Zlatiborski korpus.</p>
<p>3&nbsp; O dejstvima jedinica 2. proleterske i 5. udarne divizije NOVJ u širem 
prostoru Zlatibora i studeničkom kraju, vidi dok. br. 104; tom I, knj. 7, dok. 
br: 75, 77; knj. 20, dok. br. 150.</p>
<p>4,6 i7 Pomenute depeše i zapovest Redakcija nije pronašla.</p>
<p>5 Vidi dok. br. 110, 115, 136; tom I, knj. 20 dok. br. 150.</p>
<p>8 Napad je izvršio ojačam 1. bataljon 10. krajiške NOU brigade. Četnici 
su razbijeni uz gubitke od 5 poginulih i 8 zarobljenih. Bataljon nije imao 
gubitaka (tom I, knj. 7, dok. br. 114).</p>
<p>9 Tada se u širem rejonu s. Kušić nalazila 10. krajiška NOU brigada 5. 
udarne divizije NOVJ.</p>
<p>10&nbsp; Vidi dok. br. 113.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>11&nbsp; Navedenu zapovest Redakcija nije pronašla.&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>12 Vidi dok. br. 120.</p>
<p>13 Vuk Kalaitović. Vidi dok. br. 120.</p>
<p>14 i 15 Vidi dok. br. 125.</p>
<p>16 Dragoslav.</p>
<p>17 Odnosi se na 4. proletersku (crnogorsku)N0U brigadu 2. proleterske 
divizije NOVJ.</p>
<p>18 Na karti 1 : 100.000 Smiljanići.</p>
<p>19&nbsp; U naređenju Štaba 5. udarne divizije NOVJ od 24. aprila 1944. Štabu 
2. proleterske divizije za marš na prostorije Visoko — Kruščica — Dobrače 
navodi se da su delovi 5. divizije na kotama severno od Bele Reke brzo razbili 
četničke jedinice. Nema podataka o gubicima (tom I, knj. 7, dok.br. 151).</p>
<p>20&nbsp; Naziv »Vulovići«, na karti 1 : 100.000 nije nađen.</p>
<p>21 i 22 Navedene gubitke Redakcija nije uspela da proveri.</p>
<p>23 O rasporedu i dejstvima jedinica 2. proleterske i 5. udarne divizije NOVJ, 
toga dana, vidi tom I, knj. 7, dok. br. 155 i 156; knj. 20, dok. br. 150.</p>
<p>24 Odnosi se na delove 5. udarne divizije NOVJ. ,Vidi tom I, knj-dok. br. 164 
i 165.</p>
<p>25&nbsp; Dobrosav.</p>
<p>26&nbsp; Toga dana su jedinice 2. proleterske divizije NOVJ izbile na 
prostoriju: Seča Reka — Jakalj — Varda — Ćebići — Crveni Breg, i 
istog dana vodile borbu protiv četnika, nemačkih i bugarskih trupa i SDK. Opširnije 
o pokretu divizije i njenim borbama protiv neprijatelja vidi tom I, knj; 7, dok. 
br. 171; knj. 20, dok. br. 150.</p>
<p>27&nbsp; Pomenuto naređenje Redakcija nije pronašla.</p>
<p>28&nbsp; Verovatno sukoba.</p>
<p>29&nbsp; U operacijskom dnevniku 2. proleterske divizije NOVJ navodi se da je 
2. maja divizija imala gubitke od 1 poginulog i 1 ranjenog borca. (tom I, knj. 
20, dok. br. 150).</p>
<p>30 i 31 U poslepodnevnim časovima 4. proleterska (crnogorska) brigada 
razbila je četničke napade. Istog dana 2. proleterska divizija imala je 
gubitke od: 8 poginulih i 5 ranjenih boraca (tom I, knj. 20, dok. br. 150).</p>
<p>32 Vidi tom I, knj. 7, dok. br. 150; tom XII, knj. 4, dok. br. 53.</p>
<p>33&nbsp; U borbama od 7. maja 1944, 2. proleterska divizija imala je samo 
jednog ranjenog borca (tom I, knj. 20, dok. br. 150).</p>
<p>34&nbsp; Toga dana 2. proleterska divizija, čije su jedinice bile na 
navedenoj prostoriji, imala je gubitke od 4 ranjena borca (isto).</p>
<p>35&nbsp; Vojislav, komandant Cerskog korpusa. O zadacima korpusa vidi dok. 
br. 146.</p>
<p>36&nbsp; Jevrem.</p>
<p>37&nbsp; Dušan.</p>
<p>38&nbsp; Dopisano olovkom, ćirilicom.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_142.htm"><b>Prethodni dokument</b></a></TD>
<TD><a href="4_14_3_144.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
