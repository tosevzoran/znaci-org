<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_165.htm"><b>Prethodni dokument</b></a></TD>
<TD><a href="4_12_3_167.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBJAŠNJENJE KOMANDANTA JUGOISTOKA OD 21. NOVEMBRA 
1943. O SKLAPANJU SPORAZUMA S KOMANDANTIMA ČETNIČKIH ODREDA DRAŽE MIHAILOVIĆA[1]</strong></p>
<p align="center"><strong>Strogo poverljivo</strong></p>
<p align="left">&nbsp;</p>
<p>Ic/AO, br. 2171/43. str. pov. II prilog</p>
<p>Prepis</p>
<p>8 primeraka</p>
<p>2. primerak</p>
<p>H. Qu., 21. 11. 1943.</p>
<p>KOMANDANT JUGOISTOKA (K-da Gr. A. ,,F&quot;)</p>
<p>Ic/AO, br. 2171/43. str. pov.</p>
<p>1.) Kao rezultat pregovora koje duže vremena vode, u najužoj saradnji, 
specijalni opunomoćenik Ministarstva spoljnih poslova[2] i komandant Jugoistoka 
sa vođama četničkih odreda, sklopljen je sporazum koji predviđa oružano 
primirje ograničeno na određeni prostor i povremeno zajedničko vođenje borbe 
protiv komunizma.[3]</p>
<p>2.) Preduslov za ovaj sporazum bio je, a ostaće i u slučaju sklapanja novih 
sporazuma, da četnički odredi:</p>
<p>a) prekinu sa borbenim i sabotažnim dejstvima protiv ne-mačkog Vermahta, 
njegovih saveznika koji se sa njim zajednički bore na svom zemljištu i 
Muslimana,</p>
<p>b) prilikom učestvovanja u zajedničkim borbama protiv komunista, budu potčinjeni 
nemačkom komandovanju,</p>
<p>c)prekinu sve veze sa silama koje se nalaze u ratu sa Nemačkom i da izruče 
štabove za vezu tih sila, koji se nalaze kod njih,</p>
<p>d) učestvuju u zajedničkoj propagandi protiv komunizma.</p>
<p>3.) Sve oficire treba obavestiti o sledećem:</p>
<p>a) Dosadanja zabrana za saradnju sa četničkim odredima i pojedinačnim 
bandama zasnivala se na čvrstoj orijentaciji najvišeg četničkog vođe Draže 
Mihailovića da bezuslovno vodi borbu protiv Nemačke i njenih saveznika, čega 
se on do sada nije odrekao.</p>
<p>b) Izjava pojedinih četničkih vođa da žele voditi borbu protiv komunizma 
zajedno sa nemačkim Vermahtom, dobila je novu dimenziju posmatrana u svetlu opšte 
procene neprijatelja i njegovih pozicija na prostoru Jugoistoka i spoznaje da 
pokret komunističkih bandi, koji dokazano prima idejnu i materijalnu pomoć od 
SSSR, predstavlja glavnu opasnost. Zbog toga se moralo pristupiti preispitivanju 
četničkih ponuda.</p>
<p>c)&amp; Od nedavna lojalna orijentacija pojedinih četničkih odreda ne srne 
se uopštiti, jer još i danas četničke bande izvode prepade i sabotaže.</p>
<p>d) Jedinicama se i nadalje zabranjuje da stupaju u pregovore sa četničkim 
odredima. Pojave samovolje mogu samo da smetaju vezama koje su uspostavljene sa 
strane najviših vojnih i političkih ustanova i da time izazovu velike štete 
za opšte komandovanje na prostoru Jugoistoka.</p>
<p>e) Lokalne četničke vođe, koje se nude da učestvuju u zajedničkoj borbi, 
treba upućivati na najbliže ustanove Abvera ili Službe bezbednosti.</p>
<p>f) Propagandu protiv četničkog pokreta treba obustaviti, njeno ponovno oživljavanje 
zavisiće od razvoja novostvorene situacije.</p>
<p align="center">pot. baron fon Vajks</p>
<p align="center">general-feldmaršal</p>
<p align="center">Dostavljeno:</p>
<p align="center">. . . [5]</p>
<p align="center">F. d. R. d. A.</p>
<p align="center">. . . [5]</p>
<p align="center">generalštabni potpukovnik</p>
<p align="center">Dostavljeno</p>
<p align="center">. . . [6]</p>
<p>1 Snimak overenog prepisa originala (pisanog na mašini) u AVII, NAV-T-77, r. 
883, s. 5631870—1.</p>
<p>2 Herman Nojtaaher (Hermann Neubacher)</p>
<p>3 Vidi dok. br. 160. Obaveštajno odeljenje 15. brd. A.K. izvestilo je 19. 
novembra 1943. Komandu 2. okl. A. da sarađuje sa četnicima DM i da se to 
borbeno sadejstvo sastoji u tome što četnici DM obezbeđuju glavnu saobraćajnicu 
Bihać — Gračac — Knin — Drniš — Šibenik, vrše izviđanje u korist 
Vermahta i ubacuju se na oslobođenu teritoriju NOVJ. Kao najpouzdaniji četnički 
komandanti sa kojima se samđuje pomenuti su: Rokvić, Đujić i Drenović 
(AVII, NAV-T-314, r. 566, s. 342—3). Na području Bajina Bašta — r. Drina 
— Tara — Bijelo Polje — Rožaj — Kos. Mitrovica — r. Ibar — Kraljevo 
— Čačak — Užice sporazum o za-jediničkoj borbi protiv snaga NOVJ 
sklopili su major Lukačević i voj-noupravni komandant Jugoistoka 19. novembra 
1943 (AVII, NAV-T-77, r. 882, s. 630919). U telegramu komandanta Jugoistoka od 
29. novembra 1943. Vrhovnoj komandi Vermahta piše:</p>
<p>„Komandant Jugoistoka javlja da je 28. novembra 1943. između vojnoupravnog 
komandanta Jugoistoka i četničkog vođe Kalabića sklopljen sporazum, za sada 
sa rokom do 31. decembra 43. da se obustave sva borbena i sabotažna dejstva i 
da će se omogućiti četnicima da neometano vode borbu protiv komunista.</p>
<p>U slučaju lojalnog pridržavanja zaključenog sporazuma, predviđeno je 
njegovo produženje.</p>
<p>Prednjim sporazumom obuhvaćeni su sledeći srezovi centralne Srbije:</p>
<p>Umka, Vračar, Grocka, podunavski, kosmajski, mladenovački, ople-nački, 
Aranđelovac, lepenički, kragujevački, gružanski, kačerski, 
kolu-barski.&quot; (AVII, NAV-T-77, r. 883, s. 5631872—4.) O zajedničkom 
sporazumu J. Simića i N. Kalabića sa vojnoupravnim komandantom Jugoistoka od 
27. novembra 1943. opširnije vidi u AVII, NAV-T-77, r. 882, s. 630907—8.</p>
<p>4&nbsp; i 6 Zbog ograničenog prostora izostavljene su komande, ustanove i ličnosti 
kojima je dostavljeno ovo objašnjenje.</p>
<p>5&nbsp; Potpis nečitak.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_165.htm"><b>Prethodni dokument</b></a></TD>
<TD><a href="4_12_3_167.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
