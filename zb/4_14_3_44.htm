<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_43.htm"><b>Prethodni dokument</b></a></TD>
<TD><a href="4_14_3_45.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDE SREDNJOBOSANSKOG ČETNIČKOG KORPUSA 
OD 7. DECEMBRA 1943. POTČINJENIM ZA NAPAD NA DELOVE 11. I 12. NOU DIVIZIJE KOD 
PRNJAVORA1</strong></p>
<p>KOMANDA SREDNJE BOSANSKOG ČETNIČKOG KORPUSA</p>
<p>Str. Pov. Br. Službeno 7-decembra 1943 g. u 10 časa</p>
<p align="center">ZAPOVEST</p>
<p align="center">KOMANDE SREDNJE BOSANSKOG ČETNIČKOG KORPUSA ZA 7 DECEMBAR 
1943 g.</p>
<p>Situacija:</p>
<p>Jače neprijateljske snage2 nalaze se u Ilovi. Slabije Mačino brdo—Karač—Prnjavor—Lišnja—Bubanj—Mravica. 
Neprijateljska uporišta Cer i Vučjak, mogu se pojaviti izvesne neprijateljske 
patrole i sa drugih strana.</p>
<p>Naš zadatak: Brzim naletom zauzeti neprijateljska uporišta Cer i Vučjak—Mačino 
brdo i Karač i brzim naletom upasti u Prnjavor, a po izvršenom zadatku u slučaju 
da neprijatelj ne bude napadao sa jačim snagama, zadržati se na liniji Mačino 
brdo—Karač—Vučjak—Cer. Ako neprijatelj nas na-tera sa jačim snagama na 
povlačenje povući se na liniju: Vr-šani—Šarinci—Vijačani gde se zadržati 
do daljnjeg naređenja i zapovesti.3</p>
<p>Za izvršenje ovog zadatka formiraju se dve kolone i to.</p>
<p>Desna kolona pod komandom poručnika Bogdana Vuja-čića u koju ulaze 
brigade: Banjalučka, Vrbaska i III Krajiška. Leva kolona pod komandom brata 
Vlade Vinčića u koju ulaze brigade Župska i Motajička, u vezi prednjeg</p>
<p>NAREĐUJEM:</p>
<p>1)&nbsp; Da desna kolona krene u 12 časova sa sadašnjih položaja pravcem: 
Otpočivaljka—Kumov grob—Kojin Han, gde večerati i odmoriti se do 23 časa, 
a potom krenuti pravcem: Bubanj—Cer odakle uputiti u pravcu Prnjavora jedan 
bata-ljon, a ostalim snagama krenuti u pravcu Vučjaka, ostaviti zasedu na 
Bubnju, Gradini, Ceru a jednu četu kao zaštitnicu i izvidnicu uputiti prema 
Vijačanima—Vršanima.</p>
<p>Vezu održavati vatrom i pogledom sa levom kolonom.</p>
<p>2)&nbsp; Da leva kolona krene sa sadašnjih položaja u 12 časova pravcem 
Otpočivaljka—Kumov grob—Mračaj gde večerati i zadržati se do 23 časa pa 
potom krenuti pravcem Mujinci—Cer-tin gaj—Srpski Galjipovci i zauzeti Macino 
brdo i Karač i iste položaje držati a obezbediti se prema Carevcu i V. Ilovi, 
dok desna kolona ne izvrši svoj zadatak, vršiti pritisak na Komu-hovce ukoliko 
bude jači otpor. Leva kolona drži položaj i ne spušta se u Prnjavor. Leva 
kolona za slučaj povlačenja povući će se prema Gradini.</p>
<p>Svaka kolona označiće povlačenje sa dvije crvene rakete ispaljene jedna 
iza druge ili paljenjem tri vatre u krugu 50 metara.</p>
<p>Za slučaj da neprijateljski pritisak bude slab zadržati se na određenim 
položajima do daljnjeg naređenja (sav plen iz Prnjavora uputiti prema Tabli šefu 
ekonomskog odelenja).</p>
<p>Zabranjuje se svaka pljačka, jedinice koje uniđu u Prnjavor moraju se 
najpre dobro obezbediti, a potom vršiti evakuaciju plena. Svoj ulazak u 
Prnjavor označiti paljenjem vatara. Prema stanovništvu dobro postupati, a svu 
javnu propagandu i reklame uništavati, a zaplenjenu arhivu dostaviti u štab.</p>
<p>Dobro postupati prema muslimanskom stanovništvu kao i katoličkom.</p>
<p>Ja ću se nalaziti sa desnom kolonom i sve izveštaje slati na levo krilo 
desne kolone. — Izveštaje slati kuririma-konja-nicima.</p>
<p>Sve ranjenike upućivati preko Potočana za bolnicu. Goli i bosi vojnici svih 
brigada zadržaće se na liniji Lipice—Prosjek, dok ne dobiju obuću pod 
komandom jednog starešine koga odredi komandant desne kolone.</p>
<p>Na izvršenje.</p>
<p>S verom u Boga za Kralja i Otadžbinu!&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Načelnik štaba Duš. Dukić s.r.</p>
<p>Pomoćnik Nik. Forkopa s.r.</p>
<p>Da je prepis veran svome originalu, tvrdi i overava</p>
<p>KOMANDANT Mit.4 Trivunčić 9. decembra 1943 g.</p>
<p>M.P. 5</p>
<p>1&nbsp; Overen prepis originala (pisan na mašini, latinicom) u Arhivu VII, 
Ča, k. 213, reg. br. 28/6 (BH-V-1149).</p>
<p>2&nbsp; Odnosi se na 14. brigadu 11. divizije i 12. brigadu 12. divizije 
NOVJ. Brigade su 7. decembra otpočele akciju za čišćenje Motajice od četnika. 
Saznavši za to, četnici su se povukli u pravcu Banje Luke (tom IV, knj. 20, 
dok. br. 54).&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>3 U izveštaju Mitra Trivunčića od 9. decembra 1943. komandantu 
Srednjobosanskog četničkog korpusa konstatuje se da četnici nisu izvršili 
postavljeni zadatak i da je prilikom borbi nastalo rasulo u četničkim 
jedinicama (AVII, Ča, k. 213, reg. br. 29/6).</p>
<p>4&nbsp; Mitar.</p>
<p>5&nbsp; Okrugli pečat: »Komanda brigade Kočić«.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_43.htm"><b>Prethodni dokument</b></a></TD>
<TD><a href="4_14_3_45.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
