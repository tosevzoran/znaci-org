<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_131.htm"><b>Prethodni dokument</b></a></TD><TD><a href="4_14_1_133.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 132</strong></p>
<p align="center"><strong>IZVOD IZ KNJIGE PRIMLJENIH TELEGRAMA ŠTABA DRAŽE MIHAILOVIĆA OD 19. JULA DO 3. AVGUSTA 1942. GODINE<sup>1</sup></strong></p>
<p align="center">KNJIGA BR. 5 PRIMLJENIH TELEGRAMA</p>
<p>19. juli 1942 god.</p>
<p>1. Od Jozefa:</p>
<p>Saša je momentalno na terenu a ja ga zastupam. Naredili ste da Str.
 Pov. depeše dešifruje lično komandant. Ovde nije određen komandant, već
 štab<sup>2</sup> koji sebe smatra za jedno lice. U štabu ima i civila a svaki
 civil je političar. Sašu smatramo za komandanta, što molimo da i Vi
 potvrdite. Odgovorite nam ko je Ivezić za koga smo pitali.</p>
<p>kap. Masniković</p>
<p>2. Od Jozefa:</p>
<p>3.&nbsp; Od Valtera:</p>
<p>Br. 555<sup>3</sup> pozdravio je 11. jula prijatelje. Karakteristiku i šifru
 odneo je kako je naređeno, s tim da je za ključ uzeo samo 5 mojih
 imena: 1, 5, 8, 9, 10.</p>
<p>4.&nbsp; Od Valtera:</p>
<p>Boško Kostić sekretar Ljotićev otputovao preko u Kairu. Reklo bi se
 bez znanja- Nemaca sa poverljivim pismima Ljotića za našu vladu,
 verovatno i disidente. U Kairu su od nedavna, navodno i Petar Živković
 i Boža Maksimović predstavnici Srpske grupe. Molim da se ovo nikom ne
 saopštava u zemlji zbog konfidenata.</p>
<p>5.&nbsp; &#8212; Od Valtera:</p>
<p>9.&nbsp; &#8212; Od Marsa: preko: Bgd.</p>
<p>Major Ignjatović poginuo 26. juna. Sahranjen 28. u Va&#8212; ljevu. Tajna
 smrti još nije potpuno rasvetljena. Došlo je do netrpeljivosti između
 Ignjatovića i kap. Ilica Slavka, Đurića Radojka, Radulovića Manojla i
 narednika Milutina Lazovića. Kritičnog dana prednja četvorica pozvala
 Ignjatovića u štab-na razgovor i tom prilikom saopštili mu tobožnje
 naređenje predsednika vlade da je lišen slobode. Došlo je do gužve i
 upotrebe pištolja. Izgleda da je neko od zaverenika ubio Ignjatovića.
 Istraga se vodi. Zaverenici su svojim jedinicama blokirali komandu i
 opseli varoš. Ilić je izjavio da su za sprovođenje svoje odluke u delo
 bili spremni da i život dadu. Detaljan izveštaj sa elaboratom istrage
 dostaviće se kod Đorđa Lašića u Lijevu Rijeku. Želim da napustim sve i
 priđem Vama.. Glišić.</p>
<p>10.&nbsp; &#8212; Od Jozefa:</p>
<p>13. &#8212; Od 505:</p>
<p>Za Ejot 15. &#8212; Ne primamo zbogom<sup>4</sup> jer Vam je data dužnost delovanja u
 krugu cele otadžbine a treba da znate da će te u Bosni imati najbolje i
 najsigurnije Vaše borbe i ako sahni u Vama ovog momenta Bosna. Bosna
 nema razumevanja. Iz Srbije svi hoće da komanduju a niko da pomaže. Ja
 verujem da je prvo kralj Petar prijatelj Srpskog naroda pa onda nas
 pojedinaca. Stevan Botić.</p>
<p>Za E.J.O.T. 16. &#8212; Gospodine Ministre, depešu, ako je Vaša primio i
 čudi me. U Bosni je dignut ustanak za spasavanje Srpskog naroda od
 potpunog uništenja, bez ičije pomoći. Ne borimo se da bi docnije
 tražili ma čije priznanje i odlikovanja, ali više ne trpimo ničiji
 apsolutizam i ne dozvoljavamo da se ma ko baca blatom na stotine
 hiljada palih žrtava i na borce koji se još bore za slobodu i čast
 otadžbine i dalje ćemo kritikovati sve što smatramo da ne valja.
 Nastavak. Botić Za E.J.O.T. 17. &#8212; Gospodine Ministre, stekli smo
 uverenje daje Baćović kao politički eksponent svojim intrigama glavni
 krivac nesporazuma između nas i Vas i zato je Bosanski štab na osnovu
 toga doneo odluku da se isti smenjuje kao komandant poslatog vam
 Bosanskog četničkog odreda i za K-ta tog odreda postavlja se kap. Milivoje Kovačević a za zamenika kap. Milorad
 Momčilović, stim, da po izvršenom zadatku dobivenom odmah vrate odred u
 Bosnu.<sup>5</sup> Botić Stevan.</p>
<p>Za E.J.O.T. &#8212; Ovih dana prelazi se preko Drine. Botić da ide na
 Majevicu i Trebavu a Vranješević i Dukić za Krajinu. Mislim da bi ovaj
 centar trebao da bude prebačen, a Vi ste ranije rekli da se ostane ovde
 još. Najavite ako ovde nema interesa hitnosti, ja bih otišao do
 Majevice, Trebave i Ozrena dok bi Mitranović sa stanicom otišao na
 Romaniju gde bih ja došao. Lazo Trklja</p>
<p>Za E.J.O.T. 1<sup>9</sup>. &#8212; Gospodine Ministre, svojim radom rešeni smo da
 živote damo za otadžbinu a posle osude u Vašoj depeši vojnička i
 oficirska čast nam nalaže da Vam kao svom predpostavljenom starešini
 stavimo svoje činove na raspoloženje što ovim činimo. Kao obični redovi
 nastavićemo borbu sa narodom u Bosni za slobodu i čast Kralja i
 otadžbine. Major Slavko Vranješević i kap. Borislav Mitranović.</p>
<p>21. &#8212; Od Hermana:</p>
<p>20. juli 1942. godine:</p>
<p>31.&nbsp; &#8212; Major Đurić izveštava da su naši ljudi upućeni u Poreč,
 Tetovo i Galičnik i da rade punom parom, pa moli da se od te komande
 izvesti po Todorčeviću Peci da uhvati vezu s Trbićem koji se nalazi u
 Poreču oko južnog Broda. Maj. Kes.[erović]</p>
<p>32.&nbsp; &#8212; Od Đorđa:</p>
<p>35. &#8212; Od Hermana:</p>
<p>Nenad<sup>6</sup> javlja: Nemci uhvatili i dešifrovali depešu gde sam javio za
 sastanak Vasića i onog prijatelja.<sup>7</sup> Moramo biti oprezniji i duplo
 šifrovati ili menjati šifru i nazive. Ovo bi bilo sigurnije. U buduće,
 Nenad je Gustav. Dr Mati Hans. Uspeli su da ih razuvere i steknu ponovo
 poverenje. Hans moli i dalje sastanak.</p>
<p>24. &#8212; juli 1942. godine</p>
<p>61. &#8212; Od 505.</p>
<p>Prešli u Bosnu. Idemo danas ja i Mitranović na Romaniju, Botić za
 Trebavu i Ozren a Vranješević i Dukić za Krajinu. Otuda stigli kuriri.
 Partizani tamo u glavnom likvidirani, ali, četnici udesili da se ne
 tuku sa Hrvatima, a znate o čemu se radi.<sup>8</sup></p>
<p>27.&nbsp;juli 1942. godine</p>
<p>101.&nbsp; &#8212; Od Pantića?</p>
<p>Saznao sam, da su Talijani nanjušili nešto o Čičinom dolasku i
 sastancima<sup>10</sup> i u tom pravcu vode istragu. Sumnja se da je poručnik
 Vujović zelenaš i talijanski plaćenik. Budite oprezni. Bilo bi dobro da
 promenite mesto boravka. Čim budem više o tome saznao, javiću Vam.
 Pantić</p>
<p>102.&nbsp; &#8212; Od Pantića.</p>
<p>Nalazimo se u Jaseniku, dva sata od Avtovca. Uzeo sam 60 Baćovićevih
 vojnika koji su ostali bez starešina. Saznao sam da su kod Radovana
 nađene nekoliko legitimacija i jedna partizanska. Talijani su mirni.
 Baćović je u Kalinoviku. Molim za instrukcije za dalji rad ako Baćović
 ne dođe. Pantić</p>
<p>103.&nbsp; &#8212; Od Pantića.</p>
<p>Juče su Talijani uhapsili Radovana, Babovića i Gredu. Sprovedeni su
 za Mostar. Tražili su Baćovića i Vidačića. Skrenuta im je pažnja da se
 čuvaju. Sa stanicom, povukao sam se u brda. Osmatram kretanje Talijana.
 Pantić.</p>
<p>28.&nbsp; juli 1942. godine</p>
<p>105. &#8212; Od Jozefa:</p>
<p>Legitimacije žandarmeriske sada više ne važe. Nove imamo od 20og. Pošaljite spisak tih za koje treba.</p>
<p>106.&nbsp; &#8212; Od Jozefa:</p>
<p>U preko 20 sukcesivnih telegrama, molio sam iscrpne instrukcije, do
 danas nemam nikakvog odgovora. Rad je pod ovim okolnostima potpuno
 nemoguć. Pošaljite najhitnije odgovor i tražena ovlaštenja jer postoji
 opasnost potpune obustave rada. Mladen Žujović</p>
<p>107.&nbsp;&#8212; Od Rampinia</p>
<p>108.&nbsp; &#8212; Stanicu namenjenu Splitu, Kovačević nije mogao preneti.
 Nju će koristiti dok ne pošaljete drugu. Sastali smo se sa popom
 Perišićem, Popovićem, Salatićem i Jevđevićem.</p>
<p>109.&nbsp; &#8212; 16. jula imao sam dug razgovor sa dva muslimanska
 prvaka iz Mostara.<sup>11</sup> Nude saradnju, žele da pokrenu Muslimane na borbu
 s Hrvatima. Samo mole da i mi kod Srpskih masa utičemo da stišavaju
 duhove. Molim za odobrenje i rad a u ovom pravcu kao i za instrukcije.</p>
<p>110.&nbsp; &#8212; Glavna veza sa Italijanima ide preko Jevđevića, kome do
 sada u svemu izlaze u susret. Tvrdi da može nabaviti iz Italije veću
 količinu namirniČa, žita, konzervi kao i štofa ako bi imao na
 raspoloženju novaca.</p>
<p>113.&nbsp; &#8212; 12. jula sastali smo se sa Vojvodom Birčaninom u
 Nevesinju. Vojvoda kao Vaš punomoćnik za zapadnu Bosnu, Liku, Dalmaciju
 i Hercegovinu, u pratnji celog štaba baš je vršio inspekciju četničkih
 odreda po Hercegovini,<sup>12</sup> Svi četnici na ovoj teritoriji su legalizovani
 i dejstvuju u tesnoj saradnji sa Italijanima te im predaju i sve
 zarobljenike i krivce.</p>
<p>114.&nbsp; &#8212; Držanje Muslimana pokajničko. Kod inteligencije oseća
 se želja za rehabilitacijom. Uviđaju nemoć hrvatske države, žele naslon
 na Srbe i ako Hrvati čine sve da ih zadrže uz sebe jer bi im Muslimani
 bili jedina stvarna snaga koju bi u datom momentu mogli suprotstaviti
 Srbima.</p>
<p>29. juli 1942. godine.</p>
<p>117. &#8212; Od Rampinia: Na teritoriji Hercegovine, i to samo u varošima
 postoje slabiji delovi Hrvatske vojske koji su nemoćni ma šta da urade.
 To u ostalom i ne pokušavaju. Stvarnu vlast vrše Italijani i četnici.
 Ustaša nema. Hrvatska država je nemoćna da uspostavi svoju vlast.</p>
<p>127. &#8212; Od Đorđa:<sup>13</sup></p>
<p>Sretno stigao na Majevicu. Nadam se da će sve dobro biti. Stigao sam
 u pravi čas. Ovde se pronela vest da ste Botića i Trklju razrešili
 svake dužnosti. Ako je tačno, javite mi da se znam ravnati. Pozdrav
 Račić.</p>
<p>31. juli 1942. godine.</p>
<p>M. 144. &#8212; Od Etora:<sup>14</sup></p>
<p>Otpočeo sam rad na organizaciji, ide dosta teško. Sporazum još nije
 postignut, očekujemo ga svaki dan.<sup>15</sup> Divizija Arto<sup>16</sup> odlazi a na njeno
 mesto dolazi Peruđi a.<sup>17</sup> Obala od Bara do Petrovca je zatvorena
 bodljikavom žicom. Čuvaju je na tom prostoru tri bataljona. Počeo se
 osećati i Ljo-tićev pokret među oficirima, stoga radim oprezno da se ne
 odam. U Crmnici malo oficira, naročito za više položaje. Svi su zdravo.
 Pozdrav svima Blažo.</p>
<p>2. Avgusta 1942. godine</p>
<p>187. &#8212; Od Đorda:</p>
<p>Botić je na Majevici. Moje je mišljenje da treba bezuslovno da dođe
 do sastanka ili jednog razgovora između Vas i Botića posle čega veruj
 em da Botić može biti Vaš predstavnik za celu Bosnu. On želi sastanak.
 Javite mesto i način. Sastanak je neophodno potreban. Pozdrav Račić.</p>
<p>3. Avgusta 1942. god.</p>
<p>209. &#8212; Od Ištvana: Nadam se da će Jevđević biti pušten.<sup>18</sup> Situacija se popravila. Nemojte prihvatiti Jevđevićev predlog za pregovore sa Italijom. Jevđević i Birčanin priznali Talijanima da
 su bili sa Vama. Sumnjaju u mene i Pavla. Po izjavi Jevđevića da ćemo
 podignuti ustanak u Crnoj Gori i Hercegovini.</p>
<p>211. &#8212; Od Ištvana: Trojica došli iz Engleske. Sve stvari spašene.
 Jedan pokušao da se preda Italijanima. Streljali smo ga. Naredite kuda
 ovu dvojicu da uputimo.</p>
<b class=medtxt><p><sup>1</sup> Original (pisan olovkom, ćirilicom) u Arhivu VII, Ča, k. 275, reg.
 br. 4/1. Vidi izvod iz knjige poslatih telegrama iz tog perioda, dok.
 br. 134.</p>
<p><sup>2</sup> Reč je o Beogradskom četničkom štabu.</p>
<p><sup>3</sup> Stanislav Rapotec.</p>
<p><sup>4</sup> Vidi dok. br. 134, tel. br. 114.</p>
<p><sup>5</sup> O sukobu između Draže Mihailovića i četničkih vođa u istočnoj
 Bosni, vidi dok. br. 122 i 139. </p>
<p><sup>6</sup> Mitrović. </p>
<p><sup>7</sup> Josef Mati (vidi dok. br.
 123, tel. &#187;Od Hermana&#171; od 6. jula 1942).</p>
<p><sup>8</sup> Radi se o sporazumima o saradnji u borbi protiv NOP-a (vidi dok. br. 74, 89, 91, 100, 103, 108, 115 i 117).</p>
<p><sup>9</sup> Jovan, vazduhoplovni major, tada na službi u Komandi operativnih jedinica istočne Bosne i Hercegovine.</p>
<p><sup>10</sup> Radi se o dolasku Draže Mihailovića u gatački srez i o sastancima
 koje je tada održavao. O sastanku u Zimonjića Kuli, vidi dok. br. 121,
 nap. 5.</p>
<p><sup>11</sup> Jedan od njih je dr Ismet Popovac (vidi dok. br. 126).</p>
<p><sup>12</sup>&nbsp; Vidi dok. br. 120, nap. 6.</p>
<p><sup>13</sup>&nbsp; Dragoslav Račić</p>
<p><sup>14</sup>&nbsp; Blažo Đukanović.</p>
<p><sup>15</sup>&nbsp; Radi se o sporazumu između predsednika &#187;Crnogorskog
 nacionalnog pokreta&#171; (Blažo Đukanović) i italijanskog guvernera Crne
 Gore o zajedničkoj borbi protiv NOP-a i formiranju &#187;letećih odreda&#171;.
 Sklopljen je 24. jula 1942 (Zbornik NOR-a, tom III, knj. 4, dok. br.
 219).</p>
<p><sup>16</sup>&nbsp; Treba Taro (Zbornik NOR-a, tom XIII, knj. 2, dok. br. 84).</p>
<p><sup>17</sup>&nbsp; &#187;Peruđa&#171; (Perugia)</p>
<p><sup>18</sup>&nbsp; Posle sastanka sa Dražom Mihailovićem u Zimonjića Kuli,
 Dobrosav Jevđević i Ilija Birčanin su, nakratko, bili uhapšeni od
 Italijana. Opširnije o tome, vidi dok. br. 133.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_131.htm"><b>Prethodni dokument</b></a></TD><TD><a href="4_14_1_133.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>
