<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_25.htm"><b>Prethodni dokument</b></a></TD>
<TD><a href="4_14_4_27.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST ŠTABA 4. GRUPE JURIŠNIH KORPUSA OD 12. 
AVGUSTA 1944. KOMANDANTIMA 2, 3. I 5. JURIŠNOG KORPUSA ZA SPREČAVANJE PRODORA 
JEDINICA</strong> <b>NOVJ NA ODSEKU KRUSEVAC — TRSTENIK</b>1</p>
<p align="center">ŠTAB</p>
<p align="center">ČETVRTE GRUPE JURIŠNIH KORPUSA JUGOSLOVENSKE VOJSKE U OTADŽBINI</p>
<p align="center">O. BR. 17</p>
<p align="center">12 avgusta 1944 godine POLOŽAJ</p>
<p align="center">ZAPOVEST</p>
<p>17 komunistička divizija2 posle našeg pokreta na levu obalu Morave 
preduzela je pokret na sever i danas do mraka njeni prednji delovi nalaze se na 
liniji: selo Donji Stupanj -r- selo Dašnica — selo Rataje — Aleksandrovac 
— selo Ples — Željin. Prednji delovi ove divizije u cilju izviđanja 
dopirali su i nekoliko kilometara severno od ove linije. Svoje izviđanje za 
sada su uperili u pravcu Kruševca, u pravcu sela Stupanja u pravcu Trstenika i 
pravcu Vrnjačke banje.</p>
<p>Peta komunistička divizija3 nalazi se u oblasti Brusa i Jan-kove Klisure.</p>
<p>2. komunistička divizija4 na prostoru između Kuršumlije — Kuršumliske 
banje.</p>
<p>21 komunistička divizija5 u prostoru Kuršumliske banje — Kuršumlijske 
planine Radan. Ova divizija je uzalud pokušavala napad na Kuršumliju i 
odbijena posle težih gubitaka.6</p>
<p>Iz zaplenjenih dokumenata iz Titovog štaba i iz komunističke centrale u 
Beogradu jasno proizilazi da ove komunističke snage koje su prešle iz Sandžaka 
dolaze samo kao pojačanje Topličkoj grupi crvenih, da bi prvo njih učvrstili, 
potom očistili teren između Ibra, Zapadne i Južne Morave, a kad je taj 
prostor sigurno u njihovim rukama, onda se od svih snaga koje se sada nalaze 
tamo obrazuje grupa za upad u Srbiju s juga.</p>
<p>Prema izloženoj situaciji može se pozitivno očekivati da će komunisti 
skorih dana, a možda u najkraćem vremenu pokušati da se spuste u dolinu 
Morave, da njom ovladaju i stvore mostobran na levoj obali za dalje nadiranje u 
Sumadiju.</p>
<p>Sa naše strane preduzete su opsežne vojno političke mere za stvaranje 
vojske, koja će sa sigurnošću moći tući Titove snage. Dok se svi ovi 
poslovi ne završe četvrta grupa jurišnih korpusa mora po svaku cenu sprečiti 
komunistički proboj na otseku Kruševac Trstenik. U ovom cilju</p>
<p align="center">NAREĐUJEM:</p>
<p>1. — Naše trupe zauzeće za odbranu položaj:</p>
<p>a). Peti jurišni korpus zauzima i brani položaj željezničku prugu od ušća 
Popinske reke u Moravu do sela Odžaci zaključno. Predstražni položaj ovoga 
korpusa biće na liniji: vis Jagodine brdo — Koznik (413). Prihvatni položaj 
ovoga korpusa prednja ivica sela Grabovac i Bogdanje.</p>
<p>Zona izviđanja desno od ušća Popinske reke preko sela Popina do sela Pleša. 
Leva granica selo Odžaci sela Jasikovica — Aleksandrovac. Naročitu pažnju 
obraća u pravcu planine Goča i Željina, gde se neprekidno moraju upućivati 
jača izviđačka odelenja na svakih dvadeset časova jedno odelenje, tako da 
dok se jedno vraća drugo je na maršu ka Zeljinu.</p>
<p>Komandno mesto komandanta korpusa je varoš Trstenik.</p>
<p>b). Treći jurišni korpus zauzima i brani levu obalu reke Morave na otseku 
od sela Šavranići zaključno do polja Gasinac isključno sa pretstražnim položajima 
na železničkoj pruzi od sela Odžaci isključno do Počekovačke mehane zaključno. 
Prihvatni položaj ovoga korpusa biće na visovima iznad druma koji veže selo 
Bogdanje selo Medveđu i selo Drenovu na otseku od zaseoka Šavran do Toponičkog 
potoka između Med-veđe i Drenove.</p>
<p>Izviđanje vrši u prostoru koji je ograničen levom zonom granicom zone izviđanja 
petog korpusa i linijom: Počekovačka mehana — selo Omašnica — selo 
Golubovac — selo Novaci.</p>
<p>v). Drugi jurišni korpus zauzima i brani levu obalu Morave na otseku od 
polja Gasinac zaključno sa poljem Moravice naspram sela Bresno polje. Predstražni 
položaj ovoga korpusa ka železničkoj pruzi od Počekovačke mehane isključno 
do sela Bresno polje zaključno.</p>
<p>Prihvatni položaj je na visovima neposredno iznad druma koji veže selo 
Medveđa — selo Drenova — selo Bela Voda do Bele vode isključno.</p>
<p>Zona izviđanja ovoga korpusa proteže se istočno od leve granice trećega 
korpusa do linije selo Mačkovac — selo Tre-botin — selo Doljane — selo Šogolje.</p>
<p>2.&nbsp; — Zauzimanje predstražnog i glavnog položaja ima se izvršiti 13 
avgusta do sedam časova.</p>
<p>Prihvatni položaj urediti još sada za odbranu i na njega rasporediti 
rezervu. Naročitu pažnju obratiti na glavni položaj čije se posedanje mora 
izvršiti grupno, ali tako da je cela re-ka stavljena pod vatru s tim da gazovi 
i moguća mesta pre-laza budu bezuslovno pod koncentričnom vatrom automatskih 
oruđa i bacača. Do sedam časova Komandant će telefonom obavestiti me o 
zauzimanju položaja, a u toku prepodneva komandanti će obići sva tri svoja 
položaja i lično prekontrolisati i popraviti njihovo posedanje.</p>
<p>3.&nbsp; &nbsp;— Veza: telefonom prenositi sve izveštaje, a izveštaje važnije 
dostavljati neposredno kuririma konjanicima. Do sedam časova 13 avgusta u štab 
uputiti po tri kurira konjanika, koje odabrati i odrediti za stalne kurire pri 
ovome štabu radi čega ih i snabdeti takvim objavama.</p>
<p>Radio veza održavaće se svakog dana po zapovesti za vezu. —</p>
<p>4.&nbsp;— Ishrana po ranijoj zapovesti.</p>
<p>5.&nbsp; — Sanitetska služba: ranjene i bolesne upućivati u pre-vijalište 
Trstenik odakle će se vršiti dalja evakuacija.</p>
<p align="center">NA IZVRŠENJE.</p>
<p align="center">Prijem zapovesti potvrditi pismeno po kuriru.</p>
<p align="center">Za načelnika štaba,</p>
<p align="center">pporučnik</p>
<p align="center"><strong>Slob.7 Kovačević</strong></p>
<p align="center">Zastupa komandanta</p>
<p align="center">kapetan</p>
<p align="center"><strong>Neš Nedić</strong></p>
<p align="center">M.P.8</p>
<p align="center">Dostavljeno: K-tu II, III i V jur. korpusa.</p>
<p>&nbsp;</p>
<p><strong>Napomena:</strong> Pokušaju li partizani napad onda se mora dati najžilavija 
odbrana na predstražnom položaju kako bi nam se stvorila mogućnost da se 
upotrebi za bočni ,udar udarna grupa u Trsteniku.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Prodru li partizani krog predstražarski položaj reka se mora braniti do 
poslednjeg čoveka i odstupiti se može samo po mojoj pismenoj zapovesti. Podvlačim 
da je neobično važno da se tu stavi što jači otpor kako bi se obezbedili bočni 
udari na prvom mestu iz Trstenika, a potom i sa pravca onih jedinica kod kojih 
napad nije izvršen.</p>
<p>Izviđački delovi moraju održavati stalni neprekidni dodir sa 
neprijateljem. Noćnim prepadima starati se da dobijemo zarobljenike, radi 
prikupljanja daljih podataka. Ne sme se dozvoliti da se izviđački delovi 
oslanjaju na seljačke priče, već se i podaci o neprijatelju moraju 
prikupljati oružanim izviđanjem t.j. dodirom i borbom.</p>
<p>Na reci Moravi treba pronaći gazove i tačno ih objasniti trupama kako hi 
jedinice sa predstražnog položaja tačno [znale] kud ko ima da se povlači, 
ako na to budu primorani odnosno da bi trupe sa glavnog položaja tačno znale 
gde ima da se sasredi najjača vatra. Sva plovna sredstva i preko dana i preko 
noći prikupljena su na levoj obali i predati nadležnom starešini za obezbeđenje 
koji ih po potrebi koristi za naš saobraćaj preko reke. Od momenta kad se čuje 
borba na predstražarskom položaju sva plovna sredstva moraju se izvući na 
kopno do u visinu prihvatnog položaja, a plovna sredstva koja se ne mogu 
evakuisati moraju biti uništena.</p>
<p>1 Original (pisan na mašini, ćirilicom) u Arhivu VII, k. 77, reg. br. 24/3 
(S-V-H391).</p>
<p>2, 3 i 4 Reč je o jedinicama Operativne grupe divizija. Po razbijanju 4. 
grupe jurišnih korpusa na Kopaoniku (vidi dok. br. 6 i 12) dejstva ovih 
jedinica su bila usmerena na izvršavanje sledećeg zadatka grupe: prodor u Župu 
i Rasinu. O njihovom rasporedu i đejstvima od 8. do 12. avgusta 1944. vidi 
Zbornik NOR-a, tom I, knj. 9, dok. br. 100, 102, 106, 117, 123, 124, 179, 
180—182; P. Višnjić, n.d., str. 63—66.</p>
<p>5&nbsp; Odnosi se na 21. NOU diviziju koja je, u sporazumu sa Glavnim štabom 
Srbije, privremeno stavljena pod komandu Štaba Operativne grupe divizija. O 
rasporedu 21. NOU divizije 12. avgusta 1944. vidi Zbornik NOR-a, tom I, knj. 9, 
dok. br. 183.</p>
<p>6&nbsp; O neuspelom napadu 21. NOU divizije 8/9. avgusta 1944. na Kuršumliju 
vidi Zbornik NOR-a, tom I, knj. 9, dok. br. 101, 104 i 105.</p>
<p>7 Slobodan.</p>
<p>8 Okrugli pečat: »Komanda jugoslovenske vojske u otadžbini Gorski štab 30«.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_25.htm"><b>Prethodni dokument</b></a></TD>
<TD><a href="4_14_4_27.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
