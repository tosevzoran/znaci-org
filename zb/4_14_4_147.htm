<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_146.htm"><b>Prethodni dokument</b></a></TD>
<TD><a href="4_14_4_148.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST ŠTABA OPSTE REZERVE VRHOVNE KOMANDE OD 29. 
JANUARA 1945. POTClNJENIM JEDINICAMA ZA KONCENTRACIJU NA TERITORIJU ZAVIDOVIĆA1</strong></p>
<p align="center">ŠTAB</p>
<p align="center">OPSTE REZERVE VRHOVNE KOMANDE JUGOSLOVENSKE VOJSKE U OTADŽBINI</p>
<p align="center">O. Br. Službeno 29 januara 1945. godine</p>
<p align="center">POLOŽAJ</p>
<p align="center">ZAPOVEST</p>
<p align="center">Sekcija: Kladanj — Zenica razmere 1 :100.000</p>
<p>U oblasti Spreče nalazi se jača komunistička grupa.2 Posle izlaska iz 
Kladnja zaštitnice Pavla Đurišića, komunisti su opet ušli u Kladanj.3</p>
<p>U Varešu nalazi se 400 ustaša, koji su neprijateljski raspoloženi prema 
nama.4 Oni patroliraju do sela Zabrezje. U katoličkim selima oko Vareša nalazi 
se oko 800 milicionara koji ako se ne pljačkaju njihova sela i ako se ne 
diraju, ne otvaraju vatru na naše delove.</p>
<p>Desno od nas dolinom reke Kriva je maršuju jedinice p.pu-kovnika Pavla Đurišića.5 
Poslednji delovi Pavla Đurišića, danas u 10 časova napustili su Olovo i 
krenuli niz reku Krivaju.</p>
<p>Levo od nas nalaze [se] delovi Zeničkog korpusa, a od Stoga pa dalje ispred 
nas nalaze se delovi Ozrenskog korpusa i jedinice Pavla Đurišića koje su prošle 
dolinom reke Krivaje.</p>
<p>Naše jedinice izvršiće pokret do linije Vozuće — Stog6 i to u dve 
kolone. Pokret će otpočeti 30 januara u 7 časova. Cas pokreta sledećih dana 
određivaće komandanti ešelona s obzirom na dužinu dnevnog marša. U vezi 
prednjeg</p>
<p>NAREĐUJEM:</p>
<p>DESNA KOLONA</p>
<p>I Ešelon</p>
<p>Komandant p.pukovnik Smiljanić. Sastav:</p>
<p>Šumad. grupa korpusa sa požeškim korpusom.7</p>
<p>Izvršiće pokret i to:</p>
<p>30&nbsp; — X — Očevlje — Miži-noviće — Krčevina — Ligati-ce.</p>
<p>31&nbsp; — I — Vijake — Radoše-vići.</p>
<p>1&nbsp; — II — Kamensko — Ma-gulica.</p>
<p>2&nbsp; — II — Predražići — Rib-nica — Osječani</p>
<p>3&nbsp; — II — Lozna — Seona.</p>
<p>II Ešelon</p>
<p>Komandant pukovnik Mirko Lalatović.</p>
<p>Sastav: Delovi V. K.8 sa rudničkim korpusom.</p>
<p>Izvršiće pokret i to:</p>
<p>30&nbsp; — I — Sabanci — Motike — Sudići.</p>
<p>31&nbsp; — I — Očevlje — Mižino-vići — Krčevina.</p>
<p>1&nbsp; — II — Vijaka — Radoše-vići.</p>
<p>2&nbsp; — II — Kamensko — Ma-gulica.</p>
<p>3&nbsp; — II — Predražići — Rib-nica — Osječani.</p>
<p>4&nbsp; — II — Lozna — Seona.</p>
<p>LEVA KOLONA</p>
<p>I&nbsp; Ešelon&nbsp;&nbsp;&nbsp;&nbsp;&nbsp; Komandant kapetan Tufegdžić.&nbsp;&nbsp; 
&nbsp;</p>
<p>Sastav: Cerski korpus.</p>
<p>Izvršiće pokret i to:</p>
<p>30 — I — Višnjići — Daštansko — Pržići — Diknići.</p>
<p>31 — I — Javornik — Strica—&nbsp;Zaruđa — Pogari.</p>
<p>1&nbsp; — II — Duboštica — Ru-deljak.</p>
<p>2&nbsp; — II — Stojčići — Jelaška—&nbsp;Bistrica.9</p>
<p>3 — II — Vozuća — Vukom—&nbsp;Gare.</p>
<p>4 — II — Hajderovići — Hr-ge — Krivaja.</p>
<p>II&nbsp; Ešelon&nbsp;Komandant major Lale Komarčević.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Sastav:</p>
<p>Posavo-kolubar. grupa i Kosovski korpus.10</p>
<p>Izvršiće pokret i to:</p>
<p>30 — I — Okruglica — Blaža — Brgule.</p>
<p>31 — I — Višnjići — Daštansko — Pržići — Diknići.</p>
<p>1&nbsp; — II — Javornik — Strica—&nbsp; &nbsp;Zaruđa — Pogari.</p>
<p>2&nbsp; — II — Duboštica — Ru-deljak.</p>
<p>3&nbsp; — II — Stojčići — Jelaška—&nbsp;Višnjica.</p>
<p>4&nbsp;— II — Vozuća — Vukona11—&nbsp;Gare.</p>
<p>Na dan 5 — II — sve jedinice biće na predanku u selima dokle su došle. 
Sumadiska grupa korpusa imaće predanak na dan 4 i 5 — II.</p>
<p>Ovaj štab kretaće se sa I ešelonom leve kolone.</p>
<p>Ishrana: rekvizicijom na terenu sa davanjem priznanica.12</p>
<p>Ovde skrećem pažnju i najstrožije naređujem da se po katoličkim selima 
kroz koja prolazimo nesme ništa pljačkati, jer njihova milicija još od 1941 
godine sarađuje sa našim jedinicama.</p>
<p>Kroz ova sela mi moramo proći kao prava regularna jugo-slovenska vojska i 
samo lepim tražiti što može da da za ishranu.</p>
<p>Sanitetske mere: Sve ranjenike i bolesnike nositi na konjima po jedinicama, 
pošto je teren besputan.</p>
<p>Komandant Rudničkog korpusa kapetan Topalović,13 ja-viće se pukovniku 
Lalatoviću, koji se nalazi u selu Donji Cev-ljanovići i staviti se pod njegovu 
komandu dok ne stignemo u selo Vozuće.</p>
<p>Dostavljeni znaci raspoznavanja važe, a zapovesti od 27 i 28 o.m. ne važe.14 
Po ovoj zapovesti se apsolutno mora postupiti i pokret izvršiti bez obzira na 
hrđavo vreme.</p>
<p>Jedinice koje idu u levoj koloni kada budu u oblasti Va-reša moraju se dobro 
obezbediti i biti oprezne. Jedinice koje idu u desnoj koloni kada budu na prenoćištu 
u selu Kamen-sko i Magulice moraju se dobro obezbediti sa istoka t.j. od pravca 
Kladnja, pošto su komunisti u Kladnju.</p>
<p>Pri polasku iz sadašnjih sela niko ne sme ništa pljačkati. Ko pljačka biće 
streljan.</p>
<p align="center">Dostavljeno:</p>
<p align="center">Svim komandantima ešelona, kapetanu Topaloviću i pukovniku 
Lalatoviću.</p>
<p align="center">Komandant, p.pukovnik</p>
<p align="center"><strong>Drag. S. Račić</strong></p>
<p>1&nbsp; Original (pisan na mašini, ćirilicom) u Arhivu VII, Ca, k. 77, reg. 
br. 4/5 (S—V—11338).</p>
<p>2&nbsp; Na toj teritoriji su tada dejstvovale jedinice 23 (srpske) divizije 
NOVJ, a od 31. januara 1945. s njima su sadejstvovali Brigada narodne odbrane za 
istočnu Bosnu (kasnije 2. brigada 3. divizije KNOJ-a) i Tuzlanski NOP odred. Opširnije 
o tome vidi Zbornik NOR-a, tom IV, knj. 32, dok. br. 153 i 162.</p>
<p>3&nbsp; Kladanj je 28. januara 1945. zauzela 20. (romanijska) brigada 27. 
divizije NOVJ. Detaljnije o tome vidi Zbornik NOR-a, tom IV, knj. 33, dok. br. 
6.</p>
<p>4&nbsp; U Varešu su se tada nalazili delovi 2. bojne 1. ustaškog djelatnog 
zdruga (Zbornik NOR-a, tom IV, knj. 33, dok. br. 172). O njihovom odnosu prema 
četnicima vidi dok. br. 109 i 117.</p>
<p>5&nbsp; Reč je o četničkim jedinicama koje su se, pod njegovom komandom, 
povlačile iz Crne Gore. Detaljnije o tome vidi dok. br. 156, depeše od »Parzia« 
i dok br. 192, depeše od »Berte«.</p>
<p>6 Izbijanje na tu liniju predstavljalo je završetak treće etape povlačenja 
jedinica OpSte rezerve Vrhovne komande, koje je otpočelo 22. januara 1945. na 
osnovu odluke Draže Mihailovića o koncentraciji svih četničkih snaga na 
teritoriju u zahvatu Ozrena, Majevice i Tre-bave. Toga dana jedinice OpSte 
rezerve su se, u tri kolone, prebacile iz šireg rejona Sokolca u rejon Olova 
(Arhiv VII, Ca, k. 77, reg. br. 2/5: zapovest Štaba Opšte rezerve Vrhovne 
komande od 21. januara 1945). U drugoj etapi (od 25. do 27. januara) njene 
jedinice su izbile u rejon Kladnja (Arhiv VII, Ca, k. 77, reg. br. 3/5: zapovest 
istog štaba od 24. januara 1945).</p>
<p>7 Sumadijsku grupu korpusa su tada sačinjavali: 1. šumadijski korpus 
sastava 1. i 2. gružanska brigada i Štabna grupa (Arhiv VII, Ca, k. 45, reg. 
br. 15/6: zapovest Štaba 1. šumadijskog korpusa od 21. januara 1945) i 2. šumadijski 
korpus sastava 2. i 3. kragujevačka, Udarna i Lepenička brigada (Arhiv VII, 
Ca. k. 53, reg. br. 3/3: zapovest Štaba 2. šumadiisko? korpusa od 21. januara 
1945). Požeški korpus, orivremeno pridat Sumađiiskoi gruni, imao .1e Ariljsku 
i Požešku brigadu i Stabni batalion (Arhiv VII, Ča, k. 53, reg. br. 3/3: 
zapovest Štaba Požeškog korpusa od 21. januara 1945).</p>
<p>8 Odnosi se na 2. deo Štaba Vrhovne komande koji se do tada nalazio u 
Sredniem (severno od Sarajeva). Pored ostalog, u njegovoj nadležnosti su bili: 
održavanie radio-veze sa inostranstvom, propagandna delatnost i organizacija 
raznih kurseva. Komandant je bio pukovnik Mirko Lalatović.</p>
<p>9 To mesto nije nađeno na karti 1:100.000, verovatno Bištica.</p>
<p>10 Posavsko-kolubarska grupa je, pored pridatog Kosovskog korpusa, u svom 
sastavu imala Rudnički i Kolubarski korpus (Arhiv VII, Ča, k. 61, reg. br. 
1/3: zapovest Štaba Posavsko-kolubarske grupe korpusa od 21. januara 1945).</p>
<p>11 Na karti 1:100.000: Vukovine.</p>
<p>12 U raspisu Vrhovne komande od 24. januara 1945. piše da se tog naređenja 
ne pridržavaju ni pojedinci ni jedinice u celini »već naprotiv: pojedinci 
zalaze po kućama i formalno pljačkaju, a organi određeni od strane pojedinih 
jedinica za nabavku hrane« samovoljno postupaju i ne izdaju priznanice. U naređenju 
se posebno ističe da se ne opterećuju muslimanska i katolička sela jer ona 
ishranjuju svoju miliciju i legiju koje sarađuju sa četnicima u borbi protiv 
jedinica NOVJ (Arhiv VII, Ca, k. 6, reg. br. 24/2).</p>
<p>13 Dragomir.</p>
<p>14 Zapovest Štaba Opšte rezerve Vrhovne komande od 27. januara 1945. nalazi 
se u Arhivu VII, Ca, k. 6, reg. br. 39/1. Prema ovoj zapovesti, trebalo je da 
jedinice Opšte rezerve sa pokretom ka liniji Vo-zuća — Stog otpočnu 28. 
januara 1945. Zapovest istog Štaba od 28. januara 1945. nije pronađena.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_146.htm"><b>Prethodni dokument</b></a></TD>
<TD><a href="4_14_4_148.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
