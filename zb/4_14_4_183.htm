<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_182.htm"><b>Prethodni dokument</b></a></TD>
<TD><a href="4_14_4_184.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ZAMENIKA KOMANDANTA TREBAVSKOG KORPUSA OD 
25. MARTA 1945. KOMANDANTU KORPUSA O SITUACIJI NA TERITORIJI KORPUSA I SARADNJI 
SA NEMCIMA U BORBI PROTIV JUGOSLOVENSKE ARMIJE1</strong></p>
<p align="center">Dragi oče Savo2,</p>
<p>Poslao sam pre dva dana izveštaj za Vas i Čiču a sada se ukaza zgodna 
prilika da Vas izvestim o još nekim novostima.</p>
<p>Juče su dolazili Njemci u Obudovac i sa njima sam razgovarao zajedno sa 
Pavlom3 i tražio da se oslobodi put Gra-dačac-Modriča-Trebava te da se povuku 
ustaše iz navedenih mesta4 ili da se u ustaškim redovima zavede disciplina i 
red kako nebi dirali naš narod. Tom prilikom podneo sam Švabama opširan izveštaj 
o stanju u selima: Crkvina, Miloševac, Pisari, Tišina, Kruškovo polje, Bukova 
greda, Brvnik, Bat-kuša i Slatina i tražio, da se ustašama izda naređenje da 
ne smeju zalaziti u ova sela te da se odredi jedna komisija koja bi prošla kroz 
ova sela i na licu mesta ustanovila počinjenu štetu.</p>
<p>Tražio sam da o ovome podnesem izveštaj lično Njemačkom đeneralu pod čiju 
komandu potpadaju sve jedinice ustaške i muslimanskeina sektoru Brčko — 
Samac — Gradačac — Bjeljina i sutra treba da odem u Brčko radi ove stvari 
kao i radi sastanaka sa Šubašićem komandantom planinaca.5 Isto tako, Njemci 
su zatražili da neko obiđe bolesnike i ranjenike koji se nalaze u Brčkom u 
njihovoj bolnici a kojih imade oko 50 raznih naših jedinica.</p>
<p>Sinoć saznado od brata Pavla, da ste za danas zakazali sednicu te pozvali 
sve komandno osoblje. Pošto brat Pavle misli da bi bilo neophodno potrebno da 
dođete Vi u Obudo-vac i da se sastanete sa nemačkim generalom radi rešavanja 
ovog pitanja sa ustašama, pošto su već nastupili proletnji radovi a Njemci se 
mnogo interesuju da li će sva zemlja u svim selima biti zasijana, ja sa moje 
strane molim Vas, da ako ikako možete dođete u Obudovac i da prisustvujete 
sastanku koji bi se održao ako ne u Brčkom a ono bar u Lončarima. —</p>
<p>Čujem, da je Račić sa Kalabićem preuzeo neku akciju protiv ustaša,6 pa 
se plašim da nas oni ne ostave na cedilu i ne zavade još više tako, da posle 
ne budemo u stanju pitanje sa ustašama rešiti u našu korist. Najbolje bi bilo 
da se ovo pitanje prepusti Vama i da ga Vi rešite kao ste to i do sada znali i 
umeli učiniti.7</p>
<p>Posavske brigade nalaze se na položajima Bukvik — Sr-nice — Biberovo 
polje — Gradačac. Njemci traže da ove brigade idu sa njima i dalje učestvuju 
u akcijama, jer vele, da u druge nemaju poverenja. Ove brigade zarobile su oko 
130 pušaka, nekoliko mitraljeza i 2 tenkovske puške a imaju oko 50 
zarobljenika koji se nalaze u Obudovcu a među kojima ima i intelektualaca i bivših 
pretsednika opštinskih ravnogorskih odbora. Pavle zateže i mišljenja je da 
Posavske brigade nebi trebale i dalje ići, međutim Njemci su uporni i mole da 
ih ne napuštaju te su juče poklonili lično Pavlu jedan teški mitraljez Bredu 
sa 3.500 metaka. Izgleda da Švabe imaju na-meru pošto poto zauzeti Tuzlu i 
prebaciti partizane na desnu obalu reke Drine. Neki tvrde da je cilj Njemcima ne 
samo zauzeti Tuzlu, nego preći i u Srbiju i izazivati savezničke jedinice iz 
Grčke da bi one okupirale Srbiju. U ovo poslednje ne verujem ali moglo bi sve 
ovo biti kao neka priprema za prebacivanje Nedićevih jedinica u Srbiju.</p>
<p>Prema izjavi zarobljenih intelektualaca u Srbiji se stanje razvija u korist 
našu. U Beogradu se nalaze članovi Intelžen-servisa njih oko 100 kao i druge 
razne misije i narod slobodno govori protiv Tita, a iz zarobljene arhive i izveštaja 
preko radio Beograda vidi se da je četnička delatnost u Srbiji pojačana i da 
iz dana u dan broj odjmetnika u šumi raste. Jedinice koje [su] u februaru 
mesecu imale oko 1500 mobilisanih sada raspolažu sa 350—400 ljudi. Prema 
izjavi zarobljenika partizani su u Bosni i Sremu izgubili do sada preko 100.000 
ljudi, što poginulih i što pomrlih od tifusa i ostalih zaraza.</p>
<p>Ponovo Vas molim da dođete pošto Pavle poteže pitanje za predaju nekih 
Skugrićana kao i za Savu Nikića za koga se tvrdi da je dolazio sa partizanima 
u Gradačac i da je celo vreme dok su bili partizani nalazio se u Skugriću.</p>
<p>Ovakvi glasovi ne znam da li su bili itačni ali su se bili proneli čak iza 
Kožušane, gde kako čujem partizana uopšte nisu ni dospeli. O svim ovim 
stvarima razgovaraćemo opširnije kad budete došli.</p>
<p>Ja sam mislio danas poći za Gradačac ali kasnije sam saznao da se sednica 
neće održati u Gradačcu nego u Skugriću te mi je bilo nemoguće danas doći 
u Skugrić i vratiti se a sutra stići u Brčko na zakazani sastanak sa 
Njemcima. Sem toga, danas moram prikupiti još neke podatke o ustašama i 
njihovom radu.</p>
<p align="center">Mnogo Vas poštuje i pozdravlja</p>
<p align="center">25 marta 1945 godine Obudovac</p>
<p align="center">Vaš Vas.8</p>
<p align="center"><strong>Đ. Lalić</strong></p>
<p>1&nbsp; Original (pisan na mašini, latinicom) u Arhivu VII, Ča, k. 235, 
reg. br. 1/16 (BH-X-938).</p>
<p>2&nbsp; Božić.</p>
<p>3&nbsp; Gajić (vidi dok. br. 182).</p>
<p>4&nbsp; Na prostoriji Gradačac, Modriča, Trebava u to vreme nalazile su se 
ustaško-domobranske jedinice 12. hrvatske divizije. Bliže o njihovoj lokaciji 
vidi Zbornik NOR-a, tom IV, knj. 31, dok. br. 161, knj. 32, dok. br. 15 i 155, 
knj. 33, dok. br. 28 i 143.</p>
<p>5 Odnosi se na 3. gorski zdrug »Bosanski planinci«. Njegov komandant je bio 
potpukovnik Anđelko Svab.</p>
<p>6 Reč je o akciji Valjevsko-moravskog i dela Korpusa Gorske garde protiv 
delova ustaškog zdruga koji su 24/25. marta 1945. u rejonu Jakeš — Pećnik 
napali Valjevsko-moravski korpus. Opširnije o tome vidi u Arhivu VII, Ča, k. 
6, reg. br. 17/4 i 18/4: zapovesti Vrhovne komande od 25. marta 1945.</p>
<p>7 Vidi dok. br. 136.</p>
<p>8 Vasilije.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_182.htm"><b>Prethodni dokument</b></a></TD>
<TD><a href="4_14_4_184.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
