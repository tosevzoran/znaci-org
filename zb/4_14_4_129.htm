<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_128.htm"><b>Prethodni dokument</b></a></TD>
<TD><a href="4_14_4_130.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PROGLAS ŠTABA DOBROSAVA JEVĐEVlĆA OD DECEMBRA 1944. 
SLOVENAČKOJ JAVNOSTI POVODOM KRITlC-NE SITUACIJE SA ČETNICIMA DINARSKE ČETNIČKE 
DIVIZIJE, ČIJI JE JEDINI SPAS U PREBACIVANJU U SLOVENIJU«</strong></p>
<p align="center">Štab Vojvode Jevđevića</p>
<p align="center">decembra 1944 god.</p>
<p align="center">na Položaju</p>
<p align="center">SLOVENSKOJ NACIONALNOJ JAVNOSTI</p>
<p>Vojvoda Đujić uputio mi je jučer sledeći telegram: »Situacija je kod nas 
kritična. Cela 16 divizija zvana 373 »Tigar« danas u selu Zagroviću kod 
Knina pred partizanima kapitulirala sa svim ljudstvom, spremom i oružjem.2 
Partizani zauzeli Knin i došli do ogromnog ratnog materijala. Sada se ubrzano 
manji Nemački garnizoni iz Gračaca, Otočca, Srba i Lapca povlače prema Bihaću. 
Mi smo pretrpeli velike gubitke razbijajući blokadu. Danas smo imali 800 mrtvih 
i ranjenih. Sa 6000 boraca i 1000 izbeglica povlače se prema Lapcu. Naše 
pitanje odmah treba resiti. Jedini je izlaz da nas transpor-tuju za Sloveniju, 
barem privremeno a odatle bi oporavljeni i pripravni mogli da krenemo na liniju 
Kupe, koju Ti tražiš. Drugog rešenja nemože biti. Sve borce i narod treba 
spasiti. I mi smo danas krenuli kroz borbu, krv i sneg u neiz-vesnost. Rešavajte 
ovo odmah i izvestite me. Za nas transport kao i transport izbeglica treba 
resiti u višoj nemačkoj komandi, tako da ovamo ova dobije naređenje i 
sredstva za naše prebacivanje. Inače mi ostadosmo u snegu izvrgnuti 
smrtonosnim udarcima udruženih ustaša i partizana. Preko Hrvatske nemože 
nitko da putuje bez zaštite Nemaca ko se Srbinom zove, jer ustaše sve kolju.3 
Komandant ovdašnje Nemačke divizije zove se pukovnik Graffenstein.4 I on je 
poginuo. Komanda njegovog korpusa nalazi se u Ostrošcu između Bihaća i Krupe. 
Resite ovo odmah i izvestite me dok ne bude kasno. Naše golgotske muke počele 
su. Čekam hitno rešenje i odgovor.«</p>
<p>U vezi ove depeše izveštavam Vas da za smeštanje u Sloveniji u obzir 
dolazi oko 1000 izbeglica iz Dalmacije i po prilici isto toliko iz Like. Najveći 
deo tih za vojsku nesposobnih lica te žena i dece voljan je da se odmah zaposli 
na javnim radovima ili u privatnoj aktivnosti. Može se računati da maksimalno 
dvadeset procenata od sviju neće biti sposobno za privređivanje. U ime naroda 
i izbeglica apelujem na Vas da se konstituiše neki odbor koji bi prihvatio i 
rasporedio te izbeg-lice po Sloveniji i po Primorskoj. Mi smo izvestili narod u 
Lici i Dalmaciji da ta akcija stoji pod zaštitom Nj. Ekselencije Biskupa 
Ljubljanskog.5 Molim da me se izvesti o osnivanju takvog odbora i da mi se dade 
adresa kojoj bih mogao javljati pravovremeno dolazak izbeglica.</p>
<p>Neće se postupiti po Đujićevoj želji da vojska dođe u Sloveniju nego će 
se cela divizija zadržati zajedno sa snagama naše Ličke komande na liniji 
Brlog—Kupa te će time štititi i svako nadiranje komunista u Slovenački 
prostor.</p>
<p>Ne upućene izveštavam da je Nemačka 373 divizija koja je se predala 
sastavljena isključivo od Hrvatskog elementa koji je dobio vojnu obuku u Nemačkoj 
i kojom su komandovali Nemački oficiri i podoficiri. Ta jedinica smatrala se je 
najsigurnijom Hrvatskom vojskom a sada je i ona prešla komunistima.&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;. . .</p>
<p>U Ilirskoj Bistrici svečano je proslavljen dan »Ujedinjenja«. Blagodarenje 
su vršili katolički i pravoslavni svećenici istodobno na istom mestu. Kod 
defilea trupa sudelovali su Srpski Dobrovoljci, Slovenski Domobranci i naše 
jedinice. Bilo je veliko mnoštvo naroda. Položena je zakletva zajedničke 
borbe protiv komunizma do potpune pobede. U pevanju i deklamaciji nacionalnih 
pesama učestvovalo je oko 100 školske dece iz seoskih škola u Primorskoj koje 
su otvorile naše jedinice i u kojima predaju naši oficiri Slovenci. Nastava je 
iz sledećih predmeta: Slovenska istorija, Srpska istorija, čitanje, pisanje i 
računanje, te razlike između nacionalističke i komunističke ideologije. 
Versku nastavu daju sveštenici.</p>
<p align="center">S VEROM U BOGA ZA KRALJA I OTADŽBINU!</p>
<p align="center">VOJVODA JEVĐEVIC</p>
<p>1&nbsp; Original (pisan na mašini, latinicom) u Arhivu VII, Ca, k. 150, reg. 
br. 26/2 (Sl-P-15).</p>
<p>2&nbsp; Radi se o 373. legionarskoj diviziji »Tigar« 15. brdskog armijskog 
korpusa. Divizija je nastradala zajedno sa 264. i 392. divizijom braneći 
garnizon Knin (Knin je oslobođen 3. decembra 1944). To je bila operacija 8. 
korpusa NOVJ za oslobođenje Dalmacije. Opširnije o tome vidi Zbornik NOR-a, 
tom XII, knj. 4, dok. br. 177 i 178. U ovoj knjizi vidi dok. br. 115.</p>
<p>3&nbsp; Poglavnik NDH je upravo omogućio četnicima Dinarske divizije da 
nesmetano prolaze kroz teritoriju koja je bila pod kontrolom ustaša naredivši 
potčinjenim da joj obezbede prebacivanje za Sloveniju (vidi prilog IV, dok. br. 
1).</p>
<p>4 Joakim Grafenštajn (Joachim Gravenstein), general-major, komandant 373. 
legionarske divizije od 14. novembra 1944. do kraja rata (Zbornik NOR-a, tomi 
XII, knj. 2).</p>
<p>5 Dr Gregorij Rožman.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_128.htm"><b>Prethodni dokument</b></a></TD>
<TD><a href="4_14_4_130.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
