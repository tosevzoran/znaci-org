<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br>  

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_169.htm"><b>Prethodni dokument</b></a></TD>
<TD><a href="4_14_3_171.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA KNJAŽEVAČKOG KORPUSA OD 2. JUNA 
1944. KOMANDANTIMA BRIGADA ZA NAPAD NA JEDINICE NOVJ KOD SVRLJIGA1</strong></p>
<p>Gorski štab br. 1902&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Jugoslovenske vojske u Otadžbini</p>
<p>O. Br. 11</p>
<p>2. juna 1944. godine 20 časova</p>
<p>Položaj&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p align="center">ZAPOVEST3&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p align="center">(Sekcija 1 : 100.000 — Zaječar)</p>
<p>Po izveštaju komandanta Svrljiške brigade od danas 13.30 časova, brigada 
je vodila borbu sa partizanima na Gojmanovskoj Rudini, istočno od s. Vrela.4</p>
<p>Jačina partizana nije utvrđena, ali po svim do sada primljenim podacima 
izgleda da je to jedna te ista grupa — 9. partizanska brigada — koju 
okupatorske snage gone iz Aleksinačkog sreza, pa beže na Devicu.</p>
<p>Timočki korpus nalazi se od jutros na liniji: Žučkovac — Čitluk.</p>
<p>Zadatak je našeg korpusa, da što više stegnemo obruč oko ove partizanske 
grupe i da partizane prinudimo na kapitulaciju. Za izvršenje ovog, —</p>
<p align="center">NAREĐUJEM:</p>
<p>1. — 2. KNJAŽEVAČKA BRIGADA:</p>
<p>1.&nbsp; — Posešće Bogovo Gumno sa zadatkom, da zatvori povlačenje 
partizanima ka s. Skrobnici. Kontrolisaće s. Skrobnicu, Sibinov Grob i Plašivac. 
Uputiti patrolu za vezu sa Timočkim korpusom i patrole za ispitivanje svog 
pretterena što dalje.</p>
<p>Održavati najtešniju i neprekidnu vezu sa susedima desno i levo.</p>
<p>2. — 1. KNJAŽEVAČKA BRIGADA:</p>
<p>2.&nbsp; — Posešće Golemi Vrh i Povije sa zadatkom da spreči povlačenje 
partizana ka Božinovcu i Galibabincu. Sa trojkama da kontroliše Koviljak i k. 
886.</p>
<p>Održavati tesnu vezu sa susedima desno i levo.</p>
<p>3. — TIMOČKA. BRIGADA:</p>
<p>3. — Posešće Rudinu, Zdravču Čuku i Raj kovac sa zadatkom da spreči 
povlačenje partizana ka Davidovcu i Radmirovcu. Kontrolisaće s. Radenkovac i 
Latinski Vrh.</p>
<p>Tesnu vezu održavati sa susedima desno i levo.</p>
<p>4. — SVRLJIŠKA BRIGADA I GRANIČARI:</p>
<p>Posešće Bršljanici sa zadatkom da zatvori pravac povlačenja partizana 
preko s. Labukova, s. Pirkovca i s. Popšice. Kontrolisaće s. Labukovo, s. 
Gojmanovac i s. Vrelo. U s. Labukovo uputiti patrole.</p>
<p>Vezu održavati sa svojim susedom desno, a levo se obezbediti bojnim 
patrolama.</p>
<p>5.&nbsp; — Ovaj raspored izvršiti u toku noći 2/3. juna tako, da u svanuće 
sve jedinice budu na mestima predviđenim ovom zapovešću.</p>
<p>6.&nbsp; — Podvlačim i naređujem, da sve jedinice odmah pri-teknu u pomoć 
svome susedu koji je u borbi sa partizanima, jer ćemo samo tako moći da ih uništimo, 
u protivnom bićemo mi razbijeni od njih.</p>
<p>7.&nbsp; — Znaci — redovni; beo povez oko leve ruke i beo barjačić.</p>
<p>8.&nbsp; — Ja ću u svanuće sa svojim štabom preći u s. Galiba-binac.</p>
<p>9.&nbsp; — Prijem ove zapovesti potvrditi još u toku ove noći.</p>
<p>10.&nbsp; &nbsp;—- Sve prikupljene podatke, sa naznačenjem, izvora 
dostavljati mi što hitnije.</p>
<p>11.&nbsp; — Sve jedinice da budu spremne za napad. Znak za napad daću sa 
Žeženca (k. 864) i to jedna crvena i jedna zelena raketa. Na taj znak jedinice 
će poći u napad i to:</p>
<p>a)&nbsp; 2. knjaževačka brigada kreće u napad pravcem: Bo-govo Gumno — 
Bazarski Del — Krst.</p>
<p>b)&nbsp; 1. knjaževačka brigada kreće u napad pravcem: Gali-babinac — 
Radenkovo Brdo.</p>
<p>v) Timočka brigada kreće u napad pravcem: Rudina — — Latinski Vrh.</p>
<p>g) Svrljiška brigada sa graničarima kreće u napad pravcem: Bršljanici — 
s. Labukovo — Latinski Vrh.</p>
<p>d) Štab korpusa za 1. knjaževačkom brigadom.</p>
<p>12.&nbsp; — Pripremiti i ohrabriti vojnike za napad na partizane.</p>
<p>Na izvršenje.</p>
<p>Komandant, kapetan Bož. U. Miladinović5</p>
<p>M.P.</p>
<p>Dostavljeno: K-tima brigada.</p>
<p>&nbsp;</p>
<p>1 Original (pisan na mašini, ćirilicom) u Arhivu VII, Ča, k. 99, reg. br. 
45/6 (S-V-16753).</p>
<p>2&nbsp; Odnosi se na Knjaževački korpus.</p>
<p>3&nbsp; U naređenju komandanta Knjaževačkog korpusa od 2. juna 1944 (u 
17,45 časova) komandantu Svrljiške brigade, pored ostalog, piše:</p>
<p>»Na sadanjoj liniji sačekaćemo prikupljanje ostalih naših snaga, koje nam 
se približuju i da svi zajedno napadnemo partizane, a ne kao do sada da 
partizane napadaju pojedine jedinice. Napad će početi jednovremeno sa svih 
strana... Dobio sam nepotvrđen izveštaj, da bugari napadaju partizane u 
Aleksinačkom srezu. Voditi računa da se ne sukobljavamo s njima« (Arhiv VII, 
Ča, k. 99, reg. br. 46/6).</p>
<p>4&nbsp; Borba je vođena protiv 9. srpske brigade i Niškog NOP odreda. Te su 
jedinice 3. juna razbile Knjaževački korpus i nanele mu gubitke od 40 ubijenih 
i 56 zarobljenih četnika. Vidi: Slobodan Bosiljčić, Istočna Srbija, edicija 
Srbija u NOB-u, Kultura, Beograd 1963 (dalje: Istočna Srbija), str. 200.</p>
<p>5 Božidar.</p>
<p>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_169.htm"><b>Prethodni dokument</b></a></TD>
<TD><a href="4_14_3_171.htm"><b>Slede&#263;i dokument</b></a></TD></TR></TABLE></CENTER> 

</TD></TR></TABLE>

</body></html>
