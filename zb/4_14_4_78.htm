<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_77.htm"><b>Prethodni dokument</b></a></TD>
<TD><a href="4_14_4_79.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBAVESTENJE ŠTABA 1. BRIGADE OZRENSKOG CETNIC-KOG 
ODREDA OD 29. SEPTEMBRA 1944. KOMANDANTIMA BATALJONA O NAREĐENJU KOMANDANTA 
ODREDA DA SE BORBE VODE SAMO PROTIV JEDINICA NOVJ1</strong></p>
<p align="center">ŠTAB 1.BRIGADE OZRENSKOG ČETNIČKOG ODREDA</p>
<p align="center">Broj službeno dana 29. IX. 1944. god.</p>
<p align="center">— Položaj.—</p>
<p align="center">KOMANDANTU 1. BATALJONA OVE BRIGADE</p>
<p>Položaj</p>
<p>Shodno naređenju Komandanta odreda od 28/IX 1944. god.2 naređuje Ti se 
sledeće:</p>
<p>1.) Da odmah narediš svojim borcima da zauzmu miran stav prema neprijatelju, 
izuzev partizana, ali pored toga da svi naoružani ljudi i dalje budu na okupu i 
u strogoj pripravnosti t.j. da budu na svojim položajima. Ukoliko bi se naši 
ljudi sastavljali sa Švabama, pa ako bi ih Švabe pitale zašto su u 
pripravnosti neka odgovore da su u pripravnosti samo radi partizana.3</p>
<p>2.) U koliko ima službenika sa teritorije toga bataljona a vršili su službu 
u hrvatskoj državi, neka slobodno sa naše strane idu na dužnost.—</p>
<p>3.) Sa partizanima se nesmije niko živ više sastajati i ništa ne 
pregovarati.—</p>
<p>Ovo učiniti odmah i o učinjenom taj komandant će podnositi redovno izveštaj 
ovome štabu radi ravnanja.</p>
<p align="center">S verom u Boga za Kralja i Otadžbinu!</p>
<p align="center">M.P.4</p>
<p align="center">Komandant:</p>
<p align="center"><strong>Tadić Branko</strong></p>
<p>1&nbsp; Original (pisan mastilom, ćirilicom) u Arhivu VII, Ča, k. 235, reg. 
br. 5/11 (BH-X-920).</p>
<p>2&nbsp; To naređenje komandanta Ozrenskog odreda (kasnije se pojavljuje i 
kao Ozrenski korpus) nije pronađeno.</p>
<p>3 Saradnja Ozrenskog četničkog odreda sa nemačkim okupatorom i 
vojnoupravnim vlastima NDH datira iz prve polovine 1942 (vidi knj. 1, dok. br. 
189 i 117), produbljava se tokom 1943 (vidi knj. 2, dok. br.27, 139 i 145) a u 
1944. godini ona dolazi do punog izražaja. U naređenju načelnika Štaba tog 
odreda od 2. aprila 1944. komandantu 1. bataljona piše:</p>
<p>»U vezi dopisa toga komandanta broj služ.[beno] od 1. o.m. odgovaramo sledeće: 
Traženi sastanak od strane Njemačke komande u Maglaju ne može se održati na 
dan 3. ovog mjeseca tj. u ponedeljak nego izvjesti Njemačku komandu u Maglaju 
da će dva delegata ovoga Štaba doći na traženi sastanak u srijedu 5. ovog 
mjeseca do 10. časova prije podne.</p>
<p>U vezi prednjeg taj komandant neka sačeka navedene delegate na dan 5. ovog 
mjeseca kod Bele ploče t.j. kod mosta« (Arhiv VII. Ča. k. 235, reg. br. 
1/11).</p>
<p>Iz naređenja komandanta Ozrenskog četničkog odreda od 16. maja 1944. upućenog 
istom komandantu vidi se da je na tom sastanku utanačeno borbeno sadejstvo i 
snabdevanje hranom i municijom. U naređenju piše:</p>
<p>»U vezi izdatog naređenja za pokret, ti ćeš ostati na području svog 
bataljona i služićeš za vezu sa Nijemcima i transportovanju municije i hrane 
ako dođe od Švaba za Konopljišta, gde će neko od Švaba primati municiju, a 
sa bataljonom neka krene Tvoj zamenik t.j. najbolji komandir čete.</p>
<p>Javi Švabama da smo napadnuti, u koliko to Đorđe već nije javio« (Arhiv 
VII, Ca, k. 235, reg. br. 2/11).</p>
<p>Naređenje komandanta 1. bataljona Ozrenskog četničkog odreda od 19. maja 
1944. vodniku 1. voda 1. čete tog bataljona (Arhiv VII, Ca. k. 235, reg. br. 
3/11) i izveštaj komandanta istog bataljona od 7. jula 1944. komandantu odreda 
(Arhiv VII, Ca, k. 235, reg. br. 4/11) potvrđuju da su nemačke trupe 
snabdevale taj odred municijom, hranom i-sanitetskim materijalom.</p>
<p>4 Okrugli pečat: »Štab 1. brigade Ozrenskog četničkog odreda«.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_77.htm"><b>Prethodni dokument</b></a></TD>
<TD><a href="4_14_4_79.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
