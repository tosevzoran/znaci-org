<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_25.htm"><b>Prethodni dokument</b></a></TD>
<TD><a href="4_12_4_27.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>DIREKTIVA KOMANDE 2. OKLOPNE ARMIJE OD 27. FEBRUARA 
1944. POTČINJENIM JEDINICAMA O OSNOVNIM ZADACIMA NA UTVRĐIVANJU OBALE I O 
BORBI PROTIV PRIPADNIKA NOV I POJ1</strong></p>
<p align="center">Prepis</p>
<p align="center">Depeša Komande 2. oklopne armije od 27. II 1944.</p>
<p align="center">stigla 5. 3. 44.</p>
<p><em>Veza: </em>Komanda 2. oklopne armije, Operativno ođeljenje str. pov. br. 
298/44 od 31. 1. 44.</p>
<p>Tiče se borbe protiv bandi.</p>
<p>1) Osnovni zadatak korpusa 2. oklopne armije ostaje da odbrambenu snagu 
obalskog fronta, daljim produženjem radova na utvrđivanju obale i pripremama 
zaprečavanja, sa svim naporima stalno jačaju i da dalje organizuju od-brambene 
mere. Pri tome moraju držati slobodne neophodne železnice za dotur i puteve 
dotura koji su neophodni za obalsku odbranu, s obzirom na rastuću napetost 
pomor-sko-saobraćajne situacije. Pored toga, mora se zahtevati neprestano angažovanje 
svih raspoloživih snaga i sredstava da bi se neprestano napadale bande, koje su 
poslednjih meseci, u velikim operacijama u prostranim oblastima armijskog područja, 
tučene i čija je borbena vrednost znatno oslabljena, kao i da im se ne dozvoli 
da dođu do predaha. Radi uspešnog savlađivanja bandi, mora se potpuno 
iskoristiti vreme pre početka proleća, koje uslovljava manju pokretljivost 
bandi, otežanu prolaznost planskog terena i povećane teškoće u snabdevanju 
bandi.</p>
<p>Pošto, za sada, za velike operacije ne stoje na raspola-laganju sopstvene 
snage u dovoljnom broju, moraju se male operacije sprovesti kod svih divizija, 
jačine najmanje do jednog ojačanog bataljona, a kod korpusa jačine najmanje 
do jednog ojačanog puka, tako da u divizijskom (korpusnom) području stalno teče 
jedna od ovih operacija.</p>
<p>Cilj operacija je što je moguće veće slabljenje bandi. Postizanje ovog 
cilja podržava se celishodnim razbijanjem crvene organizacije snabdevanja uz 
istovremeno sprečavanje neprijateljskog prekomorskog snabdevanja.</p>
<p>I dalje treba težiti zahvatu banditskih štabova, inostranih komandi za 
vezu, i tako dalje, putem angažovanja snaga za specijalnu upotrebu. Detaljno 
prethodno obave-štavanje sa svim raspoloživim izviđačkim sredstvima (takođe 
zajedno sa kontraobaveštajnim odeljenjem), tačne pripreme, najstrože održavanje 
tajnosti i iznenadno stupanje u borbu sa najširim iskorišćavanjem 
motorizovanog transporta su pretpostavke za uspeh. Za sada postojeća snežna 
situacija jako ograničava mogućnosti smeštaja i pokreta bandi, demaskira pećinska 
skrovišta jasno uočljivim stazama. Upravo sadašnje vreme je naročito pogodno 
za savlađivanje bandi. Teškoće sopstvenih jedinica u vođenju borbe treba 
solidno otklanjati odgovarajućim komandnim i organizacionim merama kako bi se 
mogao postići cilj borbe.</p>
<p>2)&nbsp;Trajanje operacija proteže se, kao i dosada, samo na nekoliko dana, 
tako da se ovo kratkotrajno slabljenje obez-beđenja skoro svuda može podneti.</p>
<p>3)&nbsp;Pripreme i sprovođenje operacija treba široko koristiti za obuku 
jedinica. Zato, neposredno nakon završetka pojedinih borbenih dejstava 
celokupne operacije, treba da se sprovedu diskusije sa komandantima, starešinama 
jedinica, nižim komandnim kadrom i jedinicama.</p>
<p>4)&nbsp;Do kraja marta, svaki deo pešadijske jedinice ima da sprovede 
najmanje dve višednevne operacije protiv bandi. Specijalne rodove u odgovarajućem 
obimu priključiti ovome. Ako se u naročitim slučajevima ne pokaže korisno 
odvajanje delova jedinice od zadataka obezbeđenja, komanda korpusa treba u 
svakom slučaju da obezbedi da se, putem odgovarajućih smena u turnusu, izbegne 
učmalost jedinica u stagniranim zadacima obezbeđenja.</p>
<p>Takođe čestim premeštanjem hrvatskih jedinica najbolje se ometa eventualno 
uspostavljanje veza sa mesnim bandama. Povremena popuna delova jedinica alarmnim 
jedinicama služi istovremeno i podizanju borbene snage alarmnih jedinica.</p>
<p>5)&nbsp;Korpusna komanda stalno izveštava, pod lozinkom »Zečji lov«,2 o 
operaciji koja treba da se sprovede na osnovu ove naredbe, i to 10 dana pre 
njenog početka, o nameravanom planiranju i sprovođenju, uz usvajanje posebne 
šifre za svaku operaciju. Trebovanja pogonskog goriva blagovremeno uputiti 
Komandi pozadine 2. armije.</p>
<p align="center">Komandant</p>
<p align="center">2. oklopne armije</p>
<p align="center">potp.: Rendulić3</p>
<p align="center">Operativno ođeljenje str. pov. br. 581/44</p>
<p align="center">Za tačnost prepisa</p>
<p align="center">...4</p>
<p align="center">kapetan i ordonans-oficir</p>
<p>1 Snimak overenog prepisa depeše (pisane na mašini) u AVII, NAV-T-314, r. 
562, s. 83-4..</p>
<p>2 »Hasenjagd«</p>
<p>3Lotar (dr Lothar Rendulic). Rendulić je imao čin general-jpu-kovnika i 
nalazio se na dužnosti komandanta 2. oklopne armije od sredine avgusta 1943. do 
25. juna 1944, kada je simenjen s dužnosti zbog neuspeha u drvarskoj operaciji. 
Suđeno mu je kao ratnom zločincu na procesu u Nirnbergu 19. februara 1948, 
kada je osuđen na 10 godina zatvora, da bi decembra 1951. bio pomilovan i 
oslobođen daljeg izdržavanja kazne (vidi fon Zigler, n. d., str. 34).</p>
<p>4Nečitak potpis.</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_25.htm"><b>Prethodni dokument</b></a></TD>
<TD><a href="4_12_4_27.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
