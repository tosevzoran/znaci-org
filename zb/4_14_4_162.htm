<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_161.htm"><b>Prethodni dokument</b></a></TD>
<TD><a href="4_14_4_163.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREDBA KOMANDANTA ČETNIČKIH KOMANDOSA OD 3. MARTA 
1945. O ORGANIZACIJI I RADU ŠKOLE KOMANDOSA U MODRIČI1</strong></p>
<p align="center">NAREDBA BR. 13</p>
<p align="center">KOMANDANTA KRALJEVSKIH KOMANDOSA ZA 3. MART 1945. GOD.</p>
<p align="center">Na osnovi čl. 4 Uredbe Br. 101 i Naredbe Načelnika Štaba 
Vrhovne Komande Br. 102/1944 g.—</p>
<p align="center">NAREĐUJEM:</p>
<p align="center">I</p>
<p>a.— Da se specijalna škola obrazuje u Modriču. Škola će otpočeti 1 
marta 1945 godine.</p>
<p>b.— Škola biće obrazovana po sledećem:</p>
<p>— Komandant škole pukovnik Dragutin T. Borović</p>
<p>—&nbsp; Pomoćnik Komandanta škole potpukovnik Miloš M. Gaćeša</p>
<p>—&nbsp; Ađutant kapetan Mita Nikolajević</p>
<p>—&nbsp; Ordonans oficir kapetan Milan Radić</p>
<p>v.— Slušaoci će biti svi oficiri, podoficiri i vojnici, koji budu uvršćeni 
u red slušaoca. Pored toga časovima prisustvo-vaće i svi komandosi, odnosno 
komandoski pripravnici i kandidati, koji su na licu.</p>
<p>g.— Da svi novodošli oficiri, podoficiri i vojnici odmah izvrše 
dezinfekcju svoga odela i veša, kao i da se svi ošišaju i obrijaju, te da 
izgledaju pristojnije. Zabranjujem nošenje brade i dugačke kose. Zabranjujem 
upotrebu naziva četnik. Me-sto toga naziva upotrebljavaće se naziv vojnik ili 
slušaoc specijalnog kursa. Naređujem svima oficirima da saopšte svome 
ljudstvu da nikome sa strane ne govore ni kakva je ovo škola ni šta je njen 
cilj, ukoliko bi ti vojnici sa tim bili upoznati. Ovo je imperativ Otadžbine i 
naše borbe.</p>
<p>d.— U školi će predavati:</p>
<p>—&nbsp; Vojnu nastavu pukovnik Borović, a njegovi pomoćnici biće: 
potpukovnik Milan Gaćeša i kapetan Milan Tankosić;</p>
<p>—&nbsp; Moralnu nastavu: kapetan II kl. Vladimir M. Petrović;</p>
<p>—&nbsp; Specijalnu nastavu: pukovnik Borović, i njegov pomoćnik poručnik 
Jovan N. Mitrović;</p>
<p>—&nbsp; Tehničku sabotersku nastavu major Boško Bosić;</p>
<p>—&nbsp; Propagandnu nastavu potporučnik Milorad V. Matić. dj.— 
Nastavnici i njihovi pomoćnici za svoje predmete u-</p>
<p>pravljaće se tačno po predviđenom programu, razradiće određeno gradivo 
po rasporedu rada. Voditi računa da se ljudstvo što bolje upozna sa svima 
pretstojećim i predviđenim dužnostima. Naročitu pažnju obratiti na moralni 
i propagandni deo nastave, te da se od slušaoca stvore što bolji ideološki 
borci. Za sva potrebna obaveštenja u pogledu nastave i rada, nastavnici će se 
obratiti usmeno i u svako doba meni, zašto im stojim na raspoloženju. Ostalo 
iz nastave po mojim usmenim instrukcijama.</p>
<p align="center">II</p>
<p>Smeštaj slušaoca biće po mome usmenom naređenju. Učionica biće u ovdašnjoj 
školi.</p>
<p align="center">III</p>
<p>Dežurstvo u Komandi škole vršiće se svakodnevno na 24 časa. Smena kod 
Komandanta škole svakoga dana u 11.30 časova.</p>
<p>Na dužnost dežurnog oficira ređaće se mojom dnevnom za-povešću svi slušaoci 
niži oficiri — čina poručnika i kapetana, a na dužnost pomoćnika dežurnog 
oficira ređaće se svi slušaoci čina potporučnika.</p>
<p>Dužnost dežurnog oficira biće:</p>
<p>a.— DANJU: da se stara da svi slušaoci dođu na vreme na čas u školu ili 
na određeno mesto, kao i da na vreme uđu u učionicu posle odmora, da se stara 
da učionica bude provetre-na i zagrejana na vreme, da se hrana na vreme i svima 
tačno podeli, da se pravilno i na vreme hrani i poji stoka, da se slušaoci 
nigde ne udaljavaju preko dana bez dozvole potpisa tog, da se slušaoci ne zavlače 
po privatnim kućama meštana, pijanče ili se kockaju, da u slobodnom vremenu 
slušaoci ne opšte sa privatnim i prolazećim vojnicima bez njegovog znanja i 
odobrenja.</p>
<p>b.— NOĆU: da se služba straže i obezbeđenja obavlja tačno po naređenom. 
U tome cilju jedan put pre pola noći, a jedan put posle pola noći izvršiće 
lično obilazak svih stražara koje škola daje. Isto tako on i njegov pomoćnik 
ima da obiđe sve stražare u toku noći dva puta: po jedan put pre i posle pola 
noći.</p>
<p>Dužnost pomoćnika dežurnog oficira biće da u svemu po-maže dežurnog 
oficira, tako da se sva služba obavlja tačno i navreme i to nikako drugojačije 
nego vojnički i bez pogovora. Dežurni oficir i pomoćnik ređaće se na dužnosti 
svakoga dana mojom dnevnom zapovešću.</p>
<p>Znaci raspoznavanja primaće se od ađutanta svakodnevno u 17 časova.</p>
<p align="center">IV</p>
<p>Zanimanje svakoga dana. Početak u 7.30 časova, svršetak u 11,50 časova 
pre podne, a po podne od 15 do 16,50 čas. s tim, da nastava traje po 50 minuta 
i 10 minuta odmor između časova.</p>
<p>Nastavnici će voditi računa da za 50 minuta pređu određeno gradivo iz 
svoga predmeta i dadu odmor na vreme.</p>
<p align="center">V</p>
<p>Ustajanje svakoga dana u 5,30 časova za sve slušaoce. Do 7.30 časova 
umivanje, oblačenje, čišćenje lokala i.t.d.</p>
<p>Starešine grupa ređaće svakodnevno potreban broj redara. Voditi računa da 
se još ujutru pripreme drva za učionicu i lokale gde su smešteni vojnici.</p>
<p align="center">VI</p>
<p>a.— Stražu određivaće komandanti grupa i to, sve podoficire i vojnike iz 
svoje grupe.</p>
<p>Stražare postavljati svakoga dana od 18 pa do 6 časova ujutru. Dakle, stražari 
biće na stražanskim mestima samo noću.</p>
<p>b.— Specijalna grupa biće smeštena u školi i davače jedno stražarsko 
mesto pozadi škole i jedno mesto stražarsko kod Štaba. Smenu ovih stražara 
vršiće dežurni specijalne grupe.</p>
<p align="center">VII.</p>
<p>O ishrani ljudstva i stoke staraće se kapetan Milutin Pet-rović, a njegovi 
pomoćnici biće potporučnici: Pavle Marjanović i Slobodan Veličković.</p>
<p>Ishrana biće na kazanu za sve.</p>
<p>Ručak će se deliti svakoga dana u 12 časova, a večera u 17.30 časova.</p>
<p align="center">VIII.</p>
<p>Ađutant vodiće dnevnu listu dežurstva, knjigu zapovesti i naredbe, kao i 
sve poslove koji mu budu dodeljeni.</p>
<p align="center">IX.</p>
<p>Sve ostalo regulisaće se svakoga dana ili pismenom zapo-vešću ili mojim 
usmenim naređenjem.</p>
<p>Prednju naredbu saopštiti svima slušaocima ove škole. Prednju naredbu 
primio sam znanju:</p>
<p align="center">KOMANDANT</p>
<p align="center">pukovnik-komandos</p>
<p align="center"><strong>Drag. G. Borović</strong></p>
<p align="left">1 Original (pisan na mašini, ćirilicom) u Arhivu VII, Ča, k. 
6, reg. br. 6/3 (VK-V-2159).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_161.htm"><b>Prethodni dokument</b></a></TD>
<TD><a href="4_14_4_163.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
