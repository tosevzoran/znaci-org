<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_133.htm"><b>Prethodni dokument</b></a></TD>
<TD><a href="4_14_4_135.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVESTAJ SEFA PROPAGANDNO-OBAVESTAJNE SLUŽBE I 
SUDSTVA ZENIČKOG KORPUSA OD 8. JANUARA 1945. NAČELNIKU ŠTABA VRHOVNE KOMANDE 
O RAZGOVORU SA ŠTABOM SRPSKOG UDARNOG KORPUSA I ODLUCI TOG ŠTABA DA SE SA 
KORPUSOM POVUČE U SLOVENIJU1</strong></p>
<p>Načelniku Štaba Vrhovne Komande</p>
<p>Otišao sam iz Štaba V. K. još 3 januara o.g, te kako se još do danas 
nisam povratio, ima osnova sumnji da sam pobeagao da se više i ne javim. Međutim, 
iz izveštaja Komandant</p>
<p>Žepačke brigade od 5. o.m. vidi se da ležim bolestan u Štabu Zepačke 
brigade.</p>
<p>Došao sam u Štab kod potpukovnika Hamovića2 4 o.m. i tada sam doznao da se 
u Zavidovićima nalaze jedinice S.U.K.-a sa oba svoja generala i da treba da 
krenu za Sloveniju ili Ne-mačku. Zato sam odmah otišao u Zavidoviće i sastao 
se sa generalima Radovanovićem i Jonićem u nameri da saznam u kome su cilju zašli 
u Zavidoviće (teritorija našeg — Zeničkog Korpusa) i kakve namere imaju 
kasnije.</p>
<p>Tom prilikom razgovarali su sa mnom i Janić i Radova-nović i pukovnik 
Brana3 Zivković i major Janić4 i još nekoliko njihovih viših oficira i svi 
su solidarno i jednoglasno izjavili, da je njihovo ljudstvo više nemoguće 
upotrebiti za ma kakve borbe u Bosni.5 Izgovarali su se tim, da im je ljudstvo 
premoreno, prezeblo, izgladnelo bez municije a i bez volje da se dalje bori 
zajedno sa jedinicama J.V.U.O., od kojih su bili na svakom koraku navodno 
maltretirani.. .6! ! ! ? U vezi ovog poslednjeg specijalno spominju Keserovića.</p>
<p>Prilikom tih razgovora generali i svi viši oficiri S.U.K.-ar rekli su mi da 
su rešili da krenu za Sloveniju i da se stave na raspoloženje Rupniku, ali da 
će u Sloveniji sarađivati sa pripadnicima J.V.U.O., te da su o svemu tome 
izvestili Vas preko majora Pavićevića.</p>
<p>Tih dana stigle su u Zavidoviće i neke male grupice pripadnika J.V.U.O. — 
iz raznih komandi — najviše Kalabi-ćevih, koji su skupa sa ovim izrodima iz 
poljske straže priredili najveću bruku i sramotu srpskom narodu.</p>
<p>Razumem glad, razumem zimu, mogu razumeti sve nedaćer ali da Srbin svoje oružje 
proda ili čak pokloni ustaši to ne mogu pravdati ničim. Verovali ili ne, ali 
je istina da su u Zavidovićima vojnici proslavljenog Kalabića (!) skupa sa 
onima, koji su smatrali da su u današnjem ratu dali svoj dovoljan obol na taj 
način što su vršili racije po Beogradskim ulicama, dobar deo svoga oružja 
prodali ili poklonili ustašama i muslimanskim milicijama, dok su jedan deo 
dobrovoljno ustupili i Nemcima.</p>
<p>Po Zavidovićima su pričali najfantastičnije priče o snazi komunista, kao 
i o potpunom rastrojstvu u jedinicama J.V.U.O. Govorili su baš ustašama, kao i 
komunističkim simpatizerima (kojih u Zavidovićima kao industrijskom mestu ima 
mnogo) da je sada došlo do potpune kapitulacije J.V.U.O., te se tada prepričavalo 
po svim lokalima u Zavidovićima kako će »i Draža Mihajlović sa najužom 
pratnjom inkognito da se prebaci sa jedinicama poljske straže u Sloveniju ili 
čak Nemačku«. To su pričali mnogi niži, a poneki i viši oficiri S.U.K.-a.</p>
<p>Likovali su ustaše i komunisti. Vesti o svemu tome brzo su počele dopirati 
do Sarajeva, Banja Luke i Travnika. Pave-lićevci i Titovci razleteli su se na 
sve strane da svakome što pre objave kako im je najglavniji protivnik »konačno 
poražen a bedni ostaci srpskih nacionalista traže sad poslednje utočište kod 
Nemaca.. .7«</p>
<p>Dva dana posle toga nestalo je iz Zavidovića generala Jo-nića i Radovanovića. 
Oružje je sve više prelazilo u ruke muslimanskih milicija, ustaša i komunističkih 
jataka. Tada sam, i ako već oboleo, pod visokom temperaturom, otišao do 
Zavidovića i resio na svoju ruku, po sopstvenoj inicijativi, da razoružam sve 
trupe S.U.K.-a u Zavidovićima. Za izvršenje toga Ha-mović mi je stavio na 
raspoloženje celu svoju brigadu. Hamo-vić je bio mišljenja da se pošalje 
S.U.K.-u ultimatum za predaju oružja, s tim da se zapreti silom u koliko oružje 
ne polože. To sam usvojio, te smo [u] tekstu ultimatuma izveli trik kao da je 
izdata zapovest Komandanta Zeničkog Korpusa za razoružanje u stvari za sve smo 
to znali samo Hamović i ja. Mitra-nović8 o tome ne zna ništa.</p>
<p>Ultimatum za predavanje celokupnog oružja nama predali smo S.U.K.-u 6 
januara o.g. sa rokom do 18 časova istoga dana. Međutim, istoga dana u 12 časova 
potpukovnik Hamović dobio je izveštaje od Ob. oficira V. K. i K-ta 1 div. 
S.U.K-a (koje Vam izveštaje prilažem).9 Primivši ta dva izveštaja odložili 
smo nameravano razoružanje vojske S.U.K.-a, dok ne pro-verimo preko Vas da li 
su tačni navodi u tim izveštajima.</p>
<p>A sad da se osvrnem na ta dva izveštaja (koja Vam u prilogu šaljem).</p>
<p>U izveštaju pov. O. Br. 41 tvrdi obaveštajni oficir V. K. kako S.U.K. nije 
uopšte ni imao nameru da ide u Sloveniju ili Nemačku. Međutim, Vama su takođe 
poznate njihove prvobitne namere, a meni su i generali Jonić i Radovanović, 
kao i komandanti 1 i 2 divizije jasno i nedvosmisleno rekli: »Naše je ljudstvo 
apsolutno više nemoguće upotrebiti u borbama u Bosni i mi smo konačno rešili 
da idemo za Sloveniju«. Sad od jedanput ispada da je i njihova želja da ostanu 
u Bosni da u Sloveniju nisu ni mislili.</p>
<p>Tačno je da su u Zavidovićima prodavali ili Nemcima predavali oružje 
Kalabićevi, Keserovi i Pazarčevi vojnici, ali nije tačno da su samo 10—15 
vojnika S. U. K. to isto činili. Tvrdim sa najvećom sigurnošću, spreman da 
zato uvek podnesem dokaze, da je u Zavidovićima samo muslimanskim milicijama i 
ustašama od strane vojnika S. U. K.-a prodato najmanje 100 pušaka, oko 30 pištolja, 
preko 50 bombi, jedna Zbrojovka, 4 nemačka pikavca i prilično municije. A što 
je najžalosnije prodavanje oružja nastavlja se punom parom i dalje i posle 
ovoga izveštaja pov. O. Br. 41 od 6 jan. o.g. od Ob. oficira V. K., a zbog koga 
sam se izveštaja (zapravo zbog štambilja »Gorski Štab Br. 1«) i pokolebao 
da izvršim nameravano razoružanje vojnika S. U. K.-a.</p>
<p>Sta namerava V. K. da izvrši sa jedinicama S. U. K.-a nije mi poznato, kao 
što mi nije poznato da li su te jedinice po naređenju V. K. bile u Zavidovićima, 
kako sad komandanti SUKA tvrde. Ne znam ni da li su dalji pokreti tih jedinica u 
pravcu Doboja i Broda zaista po naređenju V. K., ali bilo kako bilo, danas sebi 
nikako ne mogu da oprostim što se i našto obazirah i što ne digoh i od SUKA i 
onih malodušnih četnika ono oružje koje pređe ovih dana u ruke ustaša, 
komunističkih jataka i muslimanskih milicija i koje će biti posle upereno u 
mene. Tu prestaju svi obziri, kad su takve stvari u pitanju u punom sam pravu da 
po sopstvenoj inicijativi, bez naređenja starije komande, oduzmem oružje od 
svakoga onoga koji ga daje onome koji će me njime biti.</p>
<p>Ponavljam: žao mi je da svo to društvo u Zavidovićima nisam razoružao, a 
od toga sam u poslednjem momentu odustao samo zato da proverim navode Ob. 
oficira V. K. iznešene u izveštaju pov. O. Br. 41, koji Vam se šalje u 
prilogu. Da sam izvršio razoružanje mnogo bi manje njihovog oružja palo u 
ruke naših neprijatelja, to bi za mene bila sad glavna stvar, a posle bi se ja 
lako Vama pravdao što sam to učinio.</p>
<p>Razboleo sam se, kako lekar reče, od jačeg gripa sa vero-vatnoćom da mi se 
lanska upala pluća ponovi. Ležim u Štabu kod Hamovića. Diktiram ađutantu i 
on piše. Od Zavidovića sam sad daleko 8 kilometara. Situacija u Žepačkoj 
brigadi dobra. Komunista nema u blizini. Sa Mitranovićem nemam veze, jer su 
komunisti presekli put između mene i Okruglice. Drže Vareš i deo Zvijezde više 
Brgula.10 Podrobnijih podataka odatle nemamo, jer ova Žepačka brigada tamo ne 
graniči, a Zeni-čani nisu na svome terenu. Doznajemo da se Matičević11 žestoko 
bori sa komunistima. Juče sam do njega uputio jaču patrolu sa pismom za njega 
i sutra očekujem da se vrate. Odgovor, koji mi pošalje Matičević o situaciji 
oko Vareša, po-slaću u originalu i Vama na uvid. Očekujem da će taj izveštaj 
Matičevićev biti opširan.</p>
<p>Za sada moram ostati ovde dok bar malo ne ozdravim. Kako nemam veze sa svojim 
štabom na Okruglici, to Vas molim da naredite da mi se iz blagajne V. K. pošalje 
5—6000 Kuna, koje su mi potrebne za neke sitnice dok ležim.</p>
<p>Sa mnom, molim, da održavate za sada vezu preko 2e-pačke brigade, u čijem 
ću se štabu za neko vreme nalaziti. Molim Vas da mi javite i vezu za V. K.-u 
koliko sedište bude promenjeno — a radi podnošenja izravnih izveštaja 
odavde.</p>
<p>Čim ozdravim doći ću do Vas da Vam usmeno o svemu referišem.</p>
<p align="center">S VEROM U BOGA ZA KRALJA I OTADŽBINU!</p>
<p align="center">Sef propag., obaveš. služ., i sudstva Zeničkog Korpusa 
sudski kapetan, <strong>Lozo Miroslav</strong></p>
<p>1 Original (pisan na mašini, ćirilicom) u Arhivu VII, Ca, k. 238, reg. br. 
1/9 (BH-W-617). Izveštaj je pisan, verovatno, 8. januara 1945.</p>
<p>2&nbsp;Božidar.</p>
<p>3&nbsp;Branimir Brana, zamenik komandanta SUK i komandant njene 1. divizije.</p>
<p>4&nbsp; Miodrag Jonić (ne Janić), ađutant Štaba 2. divizije.</p>
<p>5&nbsp; Vidi dok. br. 107.</p>
<p>6 i 7 Tačke u originalu.</p>
<p>8 Borivoje Bora.</p>
<p>9 Izveštaj obaveštajnog oficira četničke Vrhovne komande nije nađen. U 
izveštaju komandanta 1. divizije SUK nalazi se odgovor na ultimatum o razoružanju, 
koji je iznet u tri tačke: 1) da se divizije SUK-a u Zavidovićima nalaze po 
naređenju Vrhovne komande, da se njihovo transportovanje vrši u pravcu 
Bosanskog Broda i da sve tri divizije sa Vrhovnom komandom održavaju vezu preko 
pukovnika Ljudevita Po-gačara; 2) da oružje ne prodaju pripadnici SUK »već 
pojedini četnici pripadnici JVUO« i 3) da predaju oružja »Srpski udarni 
korpus neće izvršiti nikome jer on i dalje dejstvuje pod komandom V. K.« 
(Arhiv VII, Ča, k. 102, reg. br. 27/5).</p>
<p>10 Radi se o dejstvima 4. divizije 5. korpusa NOVJ (njena grupa bataljona je 
1. januara 1945. oslobodila Vareš). Opširnije o tome vidi Zbornik NOR-a, tom 
IV, knj. 32, dok. fer. 44 i 167.</p>
<p>11 Vidi dok. br. 109 i 112.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_133.htm"><b>Prethodni dokument</b></a></TD>
<TD><a href="4_14_4_135.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
