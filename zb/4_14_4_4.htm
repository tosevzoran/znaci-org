<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_3.htm"><b>Prethodni dokument</b></a></TD>
<TD><a href="4_14_4_5.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVESTAJ ŠTABA 3. BRIGADE OSTROSKOG KORPUSA OD 3. 
AVGUSTA 1944. KO3VIANDANTU KORPUSA O BORBAMA PROTIV NOV I POJ U REJONU 
DANILOVGRADA1</strong></p>
<p align="center">Š T A B 3. BRIGADE OSTROSKOG KORPUSA</p>
<p align="center">O. Br. Službeno</p>
<p align="center">3 avgusta 1944 god.</p>
<p align="center">Položaj.</p>
<p align="center">KOMANDANTU OSTROSKOG KORPUSA.—2</p>
<p>U toku jučerašnjeg dana vođene su borbe na prostoru Bog-milovići, 
Zagorak, Kujava, Zacrnješ, Tvorilo i Demirovići.3</p>
<p>Noću 1/2 ov.m. kombinovani bataljon pod komandom Maksima Uskokovića vodio 
je borbu sa jednim bataljonom šeste brigade4 i sa jednim bataljonom Lovćenskog 
Odreda.5 Komunisti su ga napali u 2 p.ponoći i borba se nastavila sutra do 15 
časova. Uskoković je imao 100 boraca sa 4 automatska oruđa, još su se 
protivu komunista borili 18 Nemaca.6 Borba je bila žestoka i može se sa 
zadovoljstvom konstatovati da su naši izdržali čitavih 13 časova vatru 
neprijatelja koji je bio nadmoš-niji i brojno i sa oružjem.</p>
<p>U ovoj borbi naši su gubici 2 mrtva i 6 ranjenih. Neprijatelj je imao mnogo 
više gubitaka. Utrošena je sva municija sa kojom su borci raspolagali. Pošto 
je svima nestala municija tek je izdato naređenje za povlačenje. Povlačenje 
su štitile jedinice ove brigade koje su se zatekle u Zagorku.</p>
<p>Noću 1/2 ov.m. sa_120 boraca imao je zadatak da ovladam Zacrnješem i da po 
ceni života nesmem određeni položaj napustiti dok ne bi svi izginuli ili 
zadatak tri kolone ne bude završen.</p>
<p>Iste noći u 21 čas komunisti su blokirali sve prelaze na reci Zeti i poseli 
čvrsto položaj Zacrnješ. I pored toga, pošto za mene nema nemogućnosti kada 
mi nadležni starešina izda naređenje, poslao sam u pozadinu komunista preko 
jednog jedinog slobodnog gaza na reci Zeti 20 vojnika sa dva p. mitraljeza, sa 
zadatkom da napadnu Zacrnješ iz pozadine. Oni nisu uspeli da zauzmu Zacrnješ, 
ma da su poveli žestoku borbu na samom vrhu Zacrnješa. Jedan od tih puškomitraljeza 
i pet vojnika ostao je celoga dana u Zacrnješu, koji se pred mrak prebacio 
preko Zete i pridružio se pratnji Vojvode g. Đurišića.7</p>
<p>Preko dana komunisti su pravili pritisak sa leve obale Zete do Slapa i na tom 
prostoru imali su 14 automatskih oruđa koje sam lično uočio da jednovremeno 
dejstvuju.</p>
<p>U ovoj borbi naši gubici su: jedan lakše ranjen. Neprijateljski su gubici 
nepoznati.</p>
<p>Dana 2 ov.m. po podne uviđam da je situacija dosta kritična što sam Vas 
posebnim izveštajima obavestio. A to se sastojalo u sledećem:</p>
<p>a)&nbsp; Komunisti su zauzeli Bogmiloviće i Zagorak (Selo). Na levoj obali 
Zete učvrstili se na samoj obali i pritiskaju sa velikim brojem automatskih oruđa.</p>
<p>b)&nbsp; Nepoznat rezultat o ulasku Vojvode g. Đurišića u D. Manastir8 i 
ishod borbe u Manastiru.</p>
<p>Zbog ovako stvorene situacije izdao sam naređenje komandantu grupe kapetana 
Miloša Marjanovića9 kapetanu g. Savi-ću10 i poručniku g. Rujoviću11 da sa 
njihovim ljudstvom posed-nu položaj Velju Glavu12 i drže Frutak sa manjim a 
Demiroviće sa više snage (Imenovnima sam poslao dva pismena naređenja i dva 
usmena preko četnika iz štaba brigade).</p>
<p>Pakovićki i Vražegrmski bataljon držao je Kujavu sem jedne čete koja je 
bila na Slapu.</p>
<p>Vojvoda g. Đurišić prošao je preko Kujave i tom prilikom sam mu referisao 
da je položaj na Kujavi dosta težak ali da nije bezizlazan sobzirom da imam na 
Veljoj Glavi i u Demiro-vićima Adrijevčane i Kolašince koji su mi garancija 
da ću se na iste osloniti u slučaju potrebe. Još sam tom prilikom rekao g. 
Vojvodi da usputno u koliko bi oni tražili da se povuku sa ovih položaja 
naredi da ostanu na tim položajima dok sam ja na Kujavi. On mi je to i obećao. 
Na suprot toga dešava se da Sa-vić i Kujović napuštaju određene položaje 
bez da me o tome obaveste iste noći u 23 časa.</p>
<p>Odmah sam doneo odluku da povučem ljudstvo iz Kujave, Vražegrmski bataljon 
na Veljoj Glavi a Pavkovićki na Kuno-voj Glavi18 (Demirovići) da na taj način 
skratim front, dok ne stvorom vremena, da tražim pomoć ili dozvolu za napuštanje 
položaja. Tek što su moji kuriri stigli do komandanta 1 bata-ljona već je 
borba otpočela i povlačenje se nije moglo izvršiti.</p>
<p>Nastala je jedna strašna borba i mogu da konstatujem da nikada do sada u životu 
nisam video tako jaku vatru automatskih oruđa. Samo na jednom prostoru od 200 
metara bila je uperena vatra najmanje 15 automatskih oruđa, te su na ovom mestu 
i izvršili prodor.</p>
<p>Najbolje se držao Pavkovićki bataljon, pred njim je palo po izveštajima 7 
komunista među njima i pol. komesar bata-ljona.14 Bilo je još komunista mrtvih 
pred Vražegrmcima i Do-njo-Pješivičkom četom.</p>
<p>Do sada nisu pribavljeni potpuno tačni podaci o našim gubicima a približno 
je:</p>
<p>Vražegrmski bataljon: 615 vojnika (mrtvih i nestalih), ranjenih 2.</p>
<p>Pavkovićki bataljon: 6 mrtvih (ovo je sig.[urno]) a nestalih 6.</p>
<p>Petrušinski bataljon: 12 nestalih među njima ima mrtvih (4).16</p>
<p>Izgubljen 1 teški mitraljez jedan jug. mitraljez i 15 pušaka.17</p>
<p align="center">M.P.18</p>
<p align="center">Komandant kapetan</p>
<p align="center"><strong>Rad.</strong>19<strong> R. Vojvodić</strong></p>
<p align="center">[grb]</p>
<p align="center">KOMANDA OSTROŠKOG KORPUSA</p>
<p align="center">Str. pov. SI. ----</p>
<p align="center">5 avgust 1944. g.</p>
<p align="center">Položaj</p>
<p>&nbsp;</p>
<p align="center">Komandantu Crne Gore i Staroga Rasa. — S molbom na znanje i 
povratak. —</p>
<p align="center">Komandant major,</p>
<p align="center"><strong>Nik.</strong>20<strong> Čanović</strong></p>
<p>1&nbsp; Original (pisan na mašini, ćirilicom) u Arhivu VII, Ča, k. 141, 
reg. br. 32/1 (CG-V-1522).</p>
<p>2&nbsp; Ostroški korpus je obuhvatao teritoriju danilovgradskog sreza. 
Formiran je krajem oktobra 1943. U svom sastavu je imao 1, 2. i 3. brigadu 
(poslednja je formirana jula 1944). Prvi komandant je bio poručnik bojnog broda 
Jakov Jovović. Ostaci ovog korpusa su, krajem decembra 1944, ušli u sastav 
jedne od tri divizije »-Crnogorske armije«.</p>
<p>3,4 i 5 Borbe su vođene protiv 6. crnogorske brigade 3. divizije NOVJ i Lovćenskog 
NOP bataljona (od 9. septembra 1944. odred. Ove jedinice su sa 2. dalmatinskonf. 
brigadom i 1. bokeljskim bataljonom tada sačinjavale Primorsku operativnu grupu 
2. udarnog korpusa NOVJ. O njihovim dejstvima u to vreme vidi Zbornik NOR-a, tom 
III, krnj. 8, dok, br. 58, 65 i 353, knj. 10, dok. br. 100 i 144.</p>
<p>6 Reč je o pripadnicima 363 puka ncmačke 181. divizije.</p>
<p>7 Pavle, potpukovnik, komandant Crne Gore i Starog Rasa. 8 Na karti 
1:100.000: Manastir Ostrog (G. i D.).</p>
<p>9&nbsp; Miloš Marjanović je tada bio komandant Jurišne brigade Romskog 
korpusa, koja je bila formirana od pripadnika 1. i 2. andrije-vičke i 1. i 2. 
kolašinske brigade tog korpusa.</p>
<p>10&nbsp; i 11 Redakcija nije uspela da utvrdi njihova imena (Kujović — 
verovatno Radule).</p>
<p>12 i 13 Ta mesta nisu nađena na karti 1:100.000, verovatno su to nekakvi 
nazivi.</p>
<p>14&nbsp; U toj borbi je poginuo pomoćnik političkog komesara čete iz 2. 
bataljona 6. crnogorske brigade, jedna drugarica i jedan borac su bili ranjeni 
(Zbornik NOR-a, tom III, knj. 10, dok. br. 100).</p>
<p>15&nbsp; i 16 Ti brojevi su na originalu dopisani mastilom (broj 6 je dopisan 
preko broja 4).</p>
<p>17 Ta rečenica je na originalu dopisana mastilom.</p>
<p>18 Otisak okruglog pečata nečitak.</p>
<p>19 Radoje.</p>
<p>20 Nikola.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_3.htm"><b>Prethodni dokument</b></a></TD>
<TD><a href="4_14_4_5.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
