<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIII - DOKUMENTI KRALJEVINE ITALIJE - KNJIGA 3</b><br>

<CENTER><TABLE border="1"><TR><TD><a href="4_13_3.htm"><b>Sadr&#382;aj</b></a></TD>
<TD><a href="4_13_3_35.htm"><b>Prethodni dokument</b></a></TD>
<TD><a href="4_13_3_37.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p style="text-align: center; padding: 0pt 1pt 6pt 0pt;"><span class="font3" style="font-weight: bold;">BR. 
36</span></p>
<p style="text-align: center; padding: 6pt 1pt 6pt 0pt;"><span class="font3" style="font-weight: bold;">ZABELEŠKA 
VRHOVNE KOMANDE O SASTANKU NE-MACKIH I ITALIJANSKIH PREDSTAVNIKA, ODRŽANOM 26. 
FEBRUARA 1943. U RIMU, POVODOM NASTAVLJANJA OPERACIJA „VAJS&quot;<sup><a name="footnote1"></a><a href="file:///C:/znaci/4_13/4_13_3_36.htm#bookmark0">1</a></sup></span></p>
<p style="padding: 6pt 0pt 0pt 253pt;"><span class="font3">A[mbrozio]</span></p>
<p style="text-align: center; padding: 0pt 1pt 0pt 0pt;"><span class="font1" style="font-weight: bold;">SASTANAK 
U PALATI VENECIJA.</span></p>
<p style="text-align: center; padding: 0pt 1pt 12pt 0pt;"><span class="font3" style="font-style: italic;">26. 
2. 1943. godine</span></p>
<p style="text-align: center; padding: 12pt 1pt 6pt 0pt;"><span class="font3" style="font-style: italic;">VP</span><span class="font3"> 
21, 26. fabruar 1943 — XXI u 17 časova</span></p>
<p style="text-align: justify; text-indent: 21pt; padding: 6pt 0pt 0pt 1pt;"><span class="font3">Sastanku 
kome predsedava Duče<sup><a name="footnote2"></a><a href="file:///C:/znaci/4_13/4_13_3_36.htm#bookmark1">2</a></sup> 
prisustvuju:</span></p>
<p style="text-align: justify; text-indent: 21pt; padding: 0pt 0pt 0pt 1pt;"><span class="font3">—&nbsp;nemački 
ministar inostranih poslova fon Ribentrop;<sup><a name="footnote3"></a><a href="file:///C:/znaci/4_13/4_13_3_36.htm#bookmark2">3</a></sup></span></p>
<p style="text-align: justify; text-indent: 21pt; padding: 0pt 1pt;"><span class="font3">—&nbsp;general 
Varlimont [Warlimont], iz nemačke Vrhovne komande;</span></p>
<p style="text-align: justify; text-indent: 21pt; padding: 0pt 1pt;"><span class="font3">—&nbsp;ekselencija 
Bastijanini [Bastianini]<sup><a name="footnote4"></a><a href="file:///C:/znaci/4_13/4_13_3_36.htm#bookmark3">4</a></sup>, 
podsekretar u Ministarstvu inostranih poslova;</span></p>
<p style="text-align: justify; text-indent: 21pt; padding: 0pt 1pt 30pt;"><span class="font3">—&nbsp;ekselencija 
Ambrozio [Ambrosio], načelnik Glavnog generalštaba, u pratnji generalštabnog 
potpukovnika Melana [Mellano] i kapetana Hausbranta [Hausbrandt).</span></p>
<p style="text-align: justify; text-indent: 21pt; padding: 30pt 1pt 0pt;"><span class="font3" style="font-style: italic;">Duče,</span><span class="font3"> 
otvarajući sastanak, osvrće se na jedan izveštaj koji mu je dostavio Firer<sup><a name="footnote5"></a><a href="file:///C:/znaci/4_13/4_13_3_36.htm#bookmark4">5</a></sup>, 
a u kome mu on pominje dva pitanja, i to:</span></p>
<p style="text-align: justify; text-indent: 21pt; padding: 0pt 0pt 0pt 1pt;"><span class="font3">1)&nbsp;snabdevanje 
oružjem u borbi protiv partizana;</span></p>
<p style="text-align: justify; text-indent: 21pt; padding: 0pt 1pt;"><span class="font3">2)&nbsp;nema 
nikakve razlike, po njegovom mišljenju, između partizana i četnika, jer su i 
jedni i drugi jednaki u mržnji protiv Nemačke i Italije.</span></p>
<p style="text-align: justify; text-indent: 21pt; padding: 0pt 1pt;"><span class="font3">Slaže 
se, prvo, da svako dalje snabdevanje četnika oružjem treba da prestane i, 
drugo, da treba prići razoružavanju četnika<sup><a name="footnote6"></a><a href="file:///C:/znaci/4_13/4_13_3_36.htm#bookmark5">6</a></sup> 
pošto ih se iskoristi u borbi za uništavanje partizana, jer je to za nas 
celishodnije.</span></p>
<p style="text-align: justify; text-indent: 21pt; padding: 0pt 0pt 0pt 1pt;"><span class="font3">Zatim, 
poziva ekselenciju Ambrozija da izloži situaciju.</span></p>
<p style="text-align: justify; text-indent: 21pt; padding: 0pt 1pt;"><span class="font3" style="font-style: italic;">Ekselencija 
Ambrozio:</span><span class="font3"> dok je komandovao Drugom armijom, nije imao 
potrebe da koristi nacionalističke formacije.<sup><a name="footnote7"></a><a href="file:///C:/znaci/4_13/4_13_3_36.htm#bookmark6">7</a></sup>Zatim 
je general Roata [Roatta] počeo da prihvaća ponude četnika za saradnju u 
borbi protiv partizana.<sup><a name="footnote8"></a><a href="file:///C:/znaci/4_13/4_13_3_36.htm#bookmark7">8</a></sup> 
Vrhovna komanda je dala direktive Višoj komandi oružanih snaga „Slovenija— 
Dalmacija&quot; da se ne proširuje pokret četnika, čak da ga se svede na 
minimum. Treba priznati da su se četničke formacije dobro borile, da su 
pretrpele velike gubitke i da su partizanima zadale velike gubitke. Sada je 
celishodno da se bore za nas s obzirom da nemamo dovoljno jedinica i da neke čak 
moramo izvući.</span></p>
<p style="text-align: justify; text-indent: 21pt; padding: 0pt 1pt;"><span class="font3">Cilj 
koji je odredio Firer (uništiti ih) nije rešenje koje se može odmah 
sprovesti. Potrebni su dugoročni napori, mnogo jedinica i područje držati pod 
čvrstom okupacijom. Imamo četničkih formacija duž železničke pruge 
Ogulin—Knin i druge u dolini Neretve (oko 8000 ljudi) angažovane u borbi 
protiv partizana koji su se, posle operacije Vajs-1, povukli prema dolini 
Neretve.<sup><a name="footnote9"></a><a href="file:///C:/znaci/4_13/4_13_3_36.htm#bookmark8">9</a></sup></span></p>
<p style="text-align: justify; text-indent: 21pt; padding: 0pt 1pt;"><span class="font3">Svi 
se slažemo da treba da dođe do razoružavanja, ali se to ne sme uraditi 
odjednom, jer ćemo komplikovati problem i ojačati partizanske redove.</span></p>
<p style="text-align: justify; text-indent: 21pt; padding: 0pt 1pt;"><span class="font3">Partizani 
imaju drugačiji cilj od četnika, jer ih podstre-kavaju ruski emisari. Mi bismo 
mogli ugroziti ovaj rascep ako budemo hteli da ih odmah razoružamo.</span></p>
<p style="text-align: justify; text-indent: 21pt; padding: 0pt 1pt;"><span class="font3" style="font-style: italic;">Duče:</span><span class="font3"> 
namera hrvatske vlade da uništi srpsku manjinu bila je apsurdna, jer je reč o 
narodu koji vekovima živi u ovim granicama. To je bila ustaška politika.<sup><a name="footnote10"></a><a href="file:///C:/znaci/4_13/4_13_3_36.htm#bookmark9">10</a></sup> 
Da bi izbegli uništenje, sklonili su se u šume, a mnogi su ostali skriveni u 
selima.</span></p>
<p style="text-align: justify; text-indent: 21pt; padding: 0pt 1pt;"><span class="font3">Postavka 
generala Ambrozija je da bi bilo opasno boriti se jednovremeno protiv komunista 
i četnika. Bolje je jedne suprotstaviti drugima i, čim budu savladani 
partizani, razoružati četnike na lep ili ružan način.</span></p>
<p style="text-align: justify; text-indent: 21pt; padding: 0pt 1pt 3pt;"><span class="font3">Što 
se tiče eventualnog iskrcavanja, problematično je da bi ono moglo uslediti na 
dalmatinskoj obali, uz prethodan prolaz kroz Otrantska vrata. Mogu da iskrcaju 
„komandose&quot;, ali ne da ostvare pravu invaziju.</span></p>
<p style="text-align: justify; text-indent: 21pt; padding: 3pt 1pt;"><span class="font3" style="font-style: italic;">Ribentrop:</span><span class="font3"> 
da li je iskrcavanje mogućno teško je ustanoviti, ali bi moglo uslediti u Grčkoj. 
U ovakvom slučaju treba imati jako zaleđe radi obezbeđenja komunikacija. Ako 
se ne stabilizuje mir na ovom području, moraće se voditi borba i u pozadini. 
Svi četnici su pod komandom Mihailovića. Ovo je borba na život ili smrt 
protiv Engleza i stoga moramo upotrebiti našu snagu svuda gde se neprijatelj 
pojavi. Ukoliko usledi iskrcavanje, četnici i komunisti će, nastupajući 
protiv sila Osovine u većini slediti zastavu kralja Petra. Da četnici imaju 
ovu nameru, dokazuju dokumenti koje je dostavio general Varli-mont (dobijeni 
radio-presretanjem).<sup><a name="footnote11"></a><a href="file:///C:/znaci/4_13/4_13_3_36.htm#bookmark10">11</a></sup> 
Mišljenja je da ih treba odmah napasti, u protivnom nećemo imati mira u ovoj 
zemlji.</span></p>
<p style="text-align: justify; text-indent: 21pt; padding: 3pt 1pt;"><span class="font3" style="font-style: italic;">Duče:</span><span class="font3"> 
rat na ovom području nije isto što i rat na zapadu. Ovo je gerila, u kojoj 
8000 četnika iz Hercegovine pruža veću pomoć nego 2—3 divizije, upravo 
zbog toga što su se specijali-zovali za takvu vrstu rata.</span></p>
<p style="text-align: justify; text-indent: 21pt; padding: 3pt 1pt;"><span class="font3" style="font-style: italic;">Varlimont:</span><span class="font3"> 
izlaže plan nemačke Vrhovne komande za nastavljanje operacija italijansko-nemačkih 
jedinica u Hrvatskoj i predaje ga Dučeu radi saglasnosti i odobrenja (vidi 
prilog).</span></p>
<p style="text-align: justify; text-indent: 21pt; padding: 3pt 1pt;"><span class="font3" style="font-style: italic;">Ekselencija 
Ambrozio:</span><span class="font3"> razoružavanje četnika predstavlja 
operaciju koja zahteva vremena. Ribentrop je rekao da je to hitno. Ne smatra da 
iskrcavanje u Grčkoj može uskoro uslediti sve dok se drži Tunis (a prema naređenju 
Dučea, držaćemo ga više nego je mogućno, a takođe ćemo nastojati da se i 
proširimo). Stoga, nema potrebe da se žuri.</span></p>
<p style="text-align: justify; text-indent: 21pt; padding: 3pt 1pt 0pt;"><span class="font3">Ne 
deli mišljenje da se operacijama čišćenja može smiriti zemlja: posle 15 
dana ponovo ćemo se zateći na polaznoj tački. Treba držati zemlju pomoću 
jakih ali ne statičkih garnizona. U vezi sa planom Varlimonta primećuje da se 
u dolini Neretve osećaju reperkusije operacije „Vajs 1&quot;. Da smo okružili 
i uništili partizane u ovoj fazi, ne bi se sada oni nalazili nasuprot nama.<sup><a name="footnote12"></a><a href="file:///C:/znaci/4_13/4_13_3_36.htm#bookmark11">12</a></sup> 
Ako pred uzmemo operaciju na Livno, nećemo tamo više nikoga zateći. Početna 
greška je učinjena što smo celu operaciju „Vajs&quot; razradili u Beogradu.<sup><a name="footnote13"></a><a href="file:///C:/znaci/4_13/4_13_3_36.htm#bookmark12">13</a></sup> 
Stvarnost je danas drugačija; zbog toga se planovi prepravljaju. Zatim, ukratko 
rezimira sadašnju situaciju.</span></p>
<p style="text-align: justify; text-indent: 21pt; padding: 0pt 0pt 0pt 2pt;"><span class="font3" style="font-style: italic;">Duče:</span><span class="font3"> 
ovo su tehnički problemi koje će razmotriti vojna</span></p>
<p style="text-align: justify; padding: 0pt 0pt 0pt 2pt;"><span class="font3">lica.</span></p>
<p style="text-align: justify; text-indent: 21pt; padding: 0pt 1pt 0pt 2pt;"><span class="font3" style="font-style: italic;">Ekselencija 
Ambrozio:</span><span class="font3"> što se tiče razoružavanja četnika, ne 
može da se angažuje. Preduzeli smo operaciju ,,Vajs-l&quot;, a sada se kolone 
za snabdevanje napadaju kao i ranije. Utopija je ako se smatra da su ove 
operacije okončane. Njegovo je mišljenje da se ne mora insistirati, ako se ne 
mogu okončati, jer imamo velikih potreba u Italiji. Ovo ne isključuje da se 
operacija preduzme, ali u granicama koje dozvoljavaju raspoložive snage.</span></p>
<p style="text-align: justify; text-indent: 21pt; padding: 0pt 1pt 0pt 2pt;"><span class="font3" style="font-style: italic;">Duče:</span><span class="font3"> 
potkrepljuje da prethodno treba smiriti zemlju pa onda pristupiti razoružavanju 
četnika.</span></p>
<p style="text-align: justify; text-indent: 21pt; padding: 0pt 1pt 0pt 2pt;"><span class="font3" style="font-style: italic;">Ribentrop:</span><span class="font3"> 
podseća da četnike možemo smatrati kao englesku avangardu i da je krajnji 
cilj da se savlada Mihailović.</span></p>
<p style="text-align: justify; text-indent: 21pt; padding: 0pt 1pt 0pt 2pt;"><span class="font3">Sastanak 
je zaključen dogovorom da će plan Varlimont detaljno razmotriti ekselencija 
Ambrozio i general Varlimont na sastanku koji će se sutra održati.<sup><a name="footnote14"></a><a href="file:///C:/znaci/4_13/4_13_3_36.htm#bookmark13">14</a></sup></span></p>
<p style="text-align: justify; padding: 0pt 2pt 6pt 166pt;"><span class="font3">Prilog 
uz izveštaj sa sastanka održanog u Palati Venecija na dan 26. 2. 1943. godine</span></p>
<p style="text-align: center; padding: 6pt 0pt 21pt 1pt;"><span class="font1" style="font-weight: bold;">PRILOG 
ZA NASTAVLJANJE OPERACIJA ITALIJANSKO-NEMACKIH JEDINICA U HRVATSKOJ</span></p>
<p style="text-align: justify; text-indent: 21pt; padding: 21pt 2pt 0pt 1pt;"><span class="font3">1.&nbsp;— 
Namera: uništenje komunističkih snaga pre nego pređu Neretvu u pravcu prema 
istoku.</span></p>
<p style="text-align: justify; text-indent: 21pt; padding: 0pt 0pt 0pt 1pt;"><span class="font3">Stoga, 
nemačke divizije nastupaju:</span></p>
<p style="text-align: justify; text-indent: 21pt; padding: 0pt 0pt 0pt 1pt;"><span class="font3">—&nbsp;jedna 
divizija od Bos. Petrovca preko Grahova na Livno;</span></p>
<p style="text-align: justify; text-indent: 21pt; padding: 0pt 0pt 0pt 1pt;"><span class="font3">—&nbsp;jedna 
divizija od Varcar-Vakuf a<sup><a name="footnote15"></a><a href="file:///C:/znaci/4_13/4_13_3_36.htm#bookmark14">15</a></sup> 
prema Glamoču;</span></p>
<p style="text-align: justify; text-indent: 21pt; padding: 0pt 2pt 0pt 1pt;"><span class="font3">—&nbsp;jedna 
divizija od D. Vakufa prema Jablanici, radi pojačanja delova jedne druge 
divizije koja je već angažovana u borbama na ovom području i koja zajedno sa 
jednom drugom borbenom grupom nastupa sa pravca Sarajevo prema Jablanici.</span></p>
<p style="text-align: justify; text-indent: 21pt; padding: 0pt 0pt 0pt 1pt;"><span class="font3">Radi 
saradnje sa italijanskim divizijama poželjno je:</span></p>
<p style="text-align: justify; text-indent: 21pt; padding: 0pt 2pt 0pt 1pt;"><span class="font3">—&nbsp;po 
svaku cenu držati Mostar i područje zapadno od Mostara (područje boksita); 
brzo nastupanje divizije „Bergamo&quot; sa linije Sinj—Knin prema liniji 
Livno—Bos. Grahovo i obez-beđenje ove linije.</span></p>
<p style="text-align: justify; text-indent: 21pt; padding: 0pt 2pt 0pt 1pt;"><span class="font3">Zatvoriti 
brešu između Mostara i Livna frontom prema se-veroistoku i omogućiti 
priticanje drugih snaga na područje južno od te linije, kako bi se sprečili 
eventualni pokušaji razbijanja obruča prema jugu.</span></p>
<p style="text-align: justify; text-indent: 21pt; padding: 0pt 2pt 0pt 1pt;"><span class="font3">Povući 
četničke jedinice sa puta Konjic—Jablanica—Mostar u rejon čije 
severozapadne i zapadne granice prolaze oko 5 km jugoistočno i istočno od 
linije put Jablanica—Mostar, tako da nastupanje 718. nemačke divizije može 
uslediti bez dodira sa četnicima.</span></p>
<p style="text-align: justify; text-indent: 21pt; padding: 0pt 2pt 0pt 1pt;"><span class="font3">2.&nbsp;— 
Posle završetka operacija protiv komunista, odnosno čim budu na raspolaganju 
potrebne snage, odmah treba započeti sa demobilizacijom četničkih jedinica 
koje se nalaze u zoni operacija, uz obrazloženje da je cilj njihovog formiranja 
i njihove upotrebe postignut uništenjem komunista. Odgovarajućim naređenjima 
mora se obezbediti da se isključi formiranje novih jedinica slične vrste.</span></p>
<p style="text-align: justify; text-indent: 21pt; padding: 0pt 2pt 0pt 1pt;"><span class="font3">Od 
jednakog je interesa da se prema inostranstvu potpuno izoluje centar pokreta 
Mihailovića i da se odmah zatim snagama savezničkih jedinica uništi ceo 
pokret Mihailovića.<sup><a name="footnote16"></a><a href="file:///C:/znaci/4_13/4_13_3_36.htm#bookmark15">16</a></sup></span></p>
<p><span class="font2" style="font-weight: bold; font-style: italic;">122</span></p>
<p style="text-align: justify; text-indent: 21pt; padding: 0pt 2pt 0pt 1pt;"><sup><a href="file:///C:/znaci/4_13/4_13_3_36.htm#footnote1">1</a>&nbsp;</sup><span class="font1" style="font-weight: bold;">&nbsp;Snimak 
originala (pisanog na mašini) u AVII, NAV-T-821, r. 125/531—533.</span></p>
<p style="text-align: justify; text-indent: 21pt; padding: 0pt 1pt;"><sup><a href="file:///C:/znaci/4_13/4_13_3_36.htm#footnote2">2</a>&nbsp;</sup><span class="font1" style="font-weight: bold;">&nbsp;Musolini 
je 8. februara 1943. preuzeo i resor Ministarstva inostranih poslova. Dotadanji 
ministar inostranih poslova Galeaco Ćano (Galeazzo Ciano) smenjen je radi 
njegove opozicije Musoliniju u pogledu nastavljanja rata na strani Nemačke 
nakon katastrofalnog vojno--političkog položaja Italije u tom periodu (Dnevnik 
grofa Ciana, Zagreb, 1948, str. 381—391).</span></p>
<p style="padding: 0pt 0pt 0pt 22pt;"><sup><a href="file:///C:/znaci/4_13/4_13_3_36.htm#footnote3">3</a>&nbsp;</sup><span class="font1" style="font-weight: bold;">&nbsp;Joakim 
(Joachim von Ribbentrop)</span></p>
<p style="padding: 0pt 0pt 0pt 22pt;"><sup><a href="file:///C:/znaci/4_13/4_13_3_36.htm#footnote4">4</a>&nbsp;</sup><span class="font1" style="font-weight: bold;">&nbsp;Đuzepe 
(Giuseppe)</span></p>
<p style="text-align: justify; text-indent: 21pt; padding: 0pt 1pt;"><sup><a href="file:///C:/znaci/4_13/4_13_3_36.htm#footnote5">5</a>&nbsp;</sup><span class="font1" style="font-weight: bold;"><sup>6</sup> 
Verovatno je reč o pismu Hitlera koje je Ribentrop predao Musoliniju pre ovog 
sastanka (Hitler e Mussolini, Lettere e documenti, Milano—Roma, 1946, str. 
137).</span></p>
<p style="padding: 0pt 0pt 0pt 22pt;"><sup><a href="file:///C:/znaci/4_13/4_13_3_36.htm#footnote6">6</a>&nbsp;</sup><span class="font1" style="font-weight: bold;">&nbsp;Vidi 
dok. br. 24.</span></p>
<p style="text-align: justify; text-indent: 21pt; padding: 0pt 0pt 0pt 1pt;"><sup><a href="file:///C:/znaci/4_13/4_13_3_36.htm#footnote7">7</a>&nbsp;</sup><span class="font1" style="font-weight: bold;">&nbsp;I 
general Ambrozio je koristio četnike u borbi protiv NOP-a. Vidi tom XIII, knj. 
1, dok. br. 138 i 203, knj. 2, dok. br. 2 i 10.</span></p>
<p style="padding: 0pt 0pt 0pt 23pt;"><sup><a href="file:///C:/znaci/4_13/4_13_3_36.htm#footnote8">8</a>&nbsp;</sup><span class="font1" style="font-weight: bold;">&nbsp;Vidi 
tom XIII, knj. 2, dok. br. 25.</span></p>
<p style="padding: 0pt 0pt 0pt 23pt;"><sup><a href="file:///C:/znaci/4_13/4_13_3_36.htm#footnote9">9</a>&nbsp;</sup><span class="font1" style="font-weight: bold;">&nbsp;Vidi 
dok. br. 15 i 17.</span></p>
<p style="text-align: justify; text-indent: 19pt; padding: 0pt 0pt 0pt 2pt;"><sup><a href="file:///C:/znaci/4_13/4_13_3_36.htm#footnote10">10</a>&nbsp;</sup><span class="font1" style="font-weight: bold;">&nbsp;Prema 
uputstvu Komande 2. armije od 14. avgusta 1941. pot-činjenim komandama, ustaška 
politika progona i uništenja Srba „su... stvari koje nas se tiču samo 
posredno i stoga italijanske trupe treba da zadrže najstrožu neutralnost u 
delima, mislima i prosuđivanju&quot; (tom XIII, knj. 1, dok. br 117).</span></p>
<p style="text-align: justify; text-indent: 21pt; padding: 0pt 2pt 0pt 0pt;"><sup><a href="file:///C:/znaci/4_13/4_13_3_36.htm#footnote11">11</a>&nbsp;</sup><span class="font1" style="font-weight: bold;"> 
Reč je o četničkim depešama uhvaćenim prisluškivanjem radio--saobraćaja 
četničkih komandi (AVII — NAV-T-821, r. 31/370).</span></p>
<p style="text-align: justify; text-indent: 21pt; padding: 0pt 2pt 0pt 0pt;"><span class="font1" style="font-weight: bold;">Prema 
zabelešci (nemačkog porekla) o razgovorima između ministra inostranih poslova 
Rajha i Dučea u Palati Venecija. 25. februara 1943, u prisustvu ambasadora fon 
Makenzena (Hans Georg von Machensen) i Alfijerija i državnog sekretara 
Bastijaninija, materijal o četnicima, koji su Nemci sakupili, predao je Dučeu 
ministar inostranih poslova Rajha. „Duče, preletevši nemački materiial, 
izjavio je da će narediti da se sve iznete činjenice u materijalu detaljno 
ispitaju. General Roata je zastupao gledište da bi se četnici mogli upotrebiti 
protiv partizana, kako bi ove prvo uništili, a da bi posle toga njih trebalo 
razoružati i rasformirati. Uostalom i nemačke jedinice su se u boa$&gt;i 
koristile četnicima&quot; (AVII, NAV-N-T-120, r. 11/50076—139).</span></p>
<p style="padding: 0pt 0pt 0pt 20pt;"><sup><a href="file:///C:/znaci/4_13/4_13_3_36.htm#footnote12">12</a>&nbsp;</sup><span class="font1" style="font-weight: bold;"> 
U skladu sa svojom strategijskom koncepcijom o prodoru ka</span></p>
<p><sup><a href="file:///C:/znaci/4_13/4_13_3_36.htm#footnote13">13</a>&nbsp;</sup><span class="font1" style="font-weight: bold;">jugoistoku, 
Vrhovni komandant NOV i POJ se između 27. i 29. januara</span></p>
<p><sup><a href="file:///C:/znaci/4_13/4_13_3_36.htm#footnote14">14</a>&nbsp;</sup><span class="font1" style="font-weight: bold;">odlučio 
za preduzimanje napadnih operacija u dolini Neretve i Rame.</span></p>
<p><sup><a href="file:///C:/znaci/4_13/4_13_3_36.htm#footnote15">15</a>&nbsp;</sup><span class="font1" style="font-weight: bold;">Izvršavajući 
direktive VŠ, jedinice Glavne operativne grupe ovladale</span></p>
<p><sup><a href="file:///C:/znaci/4_13/4_13_3_36.htm#footnote16">16</a>&nbsp;</sup><span class="font1" style="font-weight: bold;">su 
do 20. februara prostorom Prozor—Ivan-sedlo—Drežnica i izbile na</span></p>
<p>
<br>
<CENTER><TABLE border="1"><TR><TD><a href="4_13_3.htm"><b>Sadr&#382;aj</b></a></TD>
<TD><a href="4_13_3_35.htm"><b>Prethodni dokument</b></a></TD>
<TD><a href="4_13_3_37.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
