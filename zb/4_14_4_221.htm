<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_220.htm"><b>Prethodni dokument</b></a></TD>
<TD><a href="4_14_4_222.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 13</strong></p>
<p align="center"><strong>IZVEŠTAJ POTPUKOVNIKA ŽIVANA KNEŽEVIĆA OD 21. 
NOVEMBRA 1944. KONSTANTINU FOTICU, ČLANU ČET-NICKOG CENTRALNOG NACIONALNOG 
KOMITETA, O IZVRŠENIM ZADACIMA U ITALIJI PRILIKOM NEUSPELOG POKUŠAJA 
PREBACIVANJA U JUGOSLAVIJU1</strong></p>
<p>ŽIVAN KNEŽEVIĆ</p>
<p>đeneralštabni p. pukovnik</p>
<p>21 novembra 1944 VASINGTON</p>
<p>ČLANU CENTRALNOG NACIONALNOG KOMITETA KRALJEVINE JUGOSLAVIJE G. KONSTANTINU 
FOTIĆU2</p>
<p>Čast mi je da Vam u prilogu pod /I dostavim izveštaj o našem putu, koji 
smo podneli Ministarstvu rata na njihovo traženje. Iz ovog izveštaja vidi se 
zbog čega nismo mogli da odemo u Otadžbinu i pored svečanog obećanja đenerala 
VILSONA Komandanta Sredozemlje.</p>
<p>Što se tiče našeg zadatka, zbog čega smo pošli, smatram da je on izvršen 
u mnogome. Tako:</p>
<p>1.— Đeneralu Mihailoviću dostavili smo: (1) Procenu međunarodne 
situacije koju ste Vi dali za istog; (2) memorandum koji ste Vi predali 
Stetiniusu kada je ovaj polazio na razgovore sa Cerčilom u London; (3) sumu od 
dolara: 5.000; (4) pismo poč. Jovana Dučtića, ministru dvora Kneževiću u 
kom pokojnik izlaže svoje poglede na bosansko-hercegovačke Srbe (poslato od 
pretsednika srpske narodne odbrane u Americi); &lt;5) pismo opširno kapetana 
Todorovića o celokupnoj situaciji u Americi i Italiji u kome kapetan Todorović 
molio đen. Mi-hailovića da Vam odmah dostavi depešu sledeće sadržine: »Pošiljke 
od maja i juna primljene su.« (6) moja dva lična pisma u kojima sam saopštio 
poruku đen. Mihailoviću, koju mu donosimo iz Amerike: da odmah obrazuje 
privremenu jugo-slovensku vladu s tim da ova vlada vrši Kraljevsku vlast do 
povratka Kralja u zemlju i da ga ta vlada odredi za Načelnika štaba Vrhovne 
komande s tim da zastupa Vrhovnog Komandanta do Njegovog povratka u zemlju. U 
ovom pismu dao sam mu i svoj lični savet: da on nipošto lično ne ide u 
Beograd i ne dolazi na teritoriju oslobođenu od strane Crvene vojske već da 
Vlada ode u Beograd sa nekim energičnim</p>
<p>Komandantom. Napomenuo sam mu da ovo savetujem s obzirom na ličnu Titovu mržnju 
prema njemu i na stav Rusa.</p>
<p>2. — Pretsedniku C. N. Komiteta Kraljevine Jugoslavije dr. ŽIVKU TOPALOVIĆU 
predali smo kopiju Vaše procene međunarodne situacije. Dr. Topalović složio 
se potpuno sa ovom procenom napominjući da mi u Americi nismo mogli da 
procenimo »koliko je britanski pritisak oštar na nas.«</p>
<p>3.— Pretsednik dr. Topalović posetio nas je u britanskom logoru Salerio 
25. oktobra po podne i tom prilikom izložio sam mu: situaciju u Americi, krizu 
vlade Slobodana Jovanovića i ulogu Engleza, Krnjevića i Kralja u toj krizi, 
Kraljevu ženidbu, uticaj Engleza na našu sudbinu i na sve pro-mene Vlada u 
inostranstvu kao i likvidaciju režima od 27. marta 1941, a zatim i nacionalne 
Vlade dr. Purića, saopštio sam sadržaj Kraljeve molbe Ruzveltu prilikom Čerčilovog 
pritiska. Potpuno sam osvetlio ličnost Nj. V. Kralja i naročito njegovu 
okolinu.</p>
<p>4.— Dr. Topalović saopštio mi je u glavnom sledeće: da se đeneral 
Mihailović sa 70.000 boraca i 30.000 intelektualaca povlači ka Ist. Bosni zato 
što boljševičke trupe streljaju Dra-žine oficire, razoružavaju njegovu 
vojsku i stavljaju u koncentracione logore u Paraćinu i Mladenovcu. Svi pokušaji 
Mi-hailovića da dođe u dodir sa Rusima ostali su bezuspešni: misiju poslatu u 
Turn Severin Rusi su vratili. Srpski narod dočekao je sasvim hladno ruske trupe 
i Rusima to teško pada. Oni uviđaju da đen. Mihajlović u stvari pretstavlja 
ceo srpski narod. Ovu činjnicu g. Pretsednik smatra utešnom.</p>
<p>Da nam sada jedino ostaje: da prekinemo borbu i spase-mo komandno osoblje i 
intelektualce, pa ćemo posle sloma Nemačke videti da li se može što 
popraviti u cilju zavođenja demokratskog režima u Jugoslaviji. Niko od šefova 
stranaka niti on lično ne misli da sada ulazi ni u kakve kombinacije koje bi 
poslužile samo ciljevima komunističke stranke. Naglasio je da je Kralj i dr. 
Subašić zakuvao celu stvar i sada neka gledaju šta će i kuda će: on neće 
da uvlači Jugoslovensku demokratsku uniju u ovaj Kraljev posao.</p>
<p>Da mu je rečeno od strane visokih engleskih funkcione-ra: da do promene 
situacije u korist nacionalnih i demokratskih elemenata u Jugoslaviji može doći 
samo u slučaju brzog sloma Nemačke ili pada Vlade g. Cerčila jer je, prema 
izve-štajima Staljin i ovaj put pretio separatnim mirom.</p>
<p>Da su partizani na prolazu kroz Srbiju saopštavali narodu da se niko ne šali 
od Srba da vrši neku protiv revoluciju, jer će oni prirediti takve pokolje nad 
Srbima kakve istorija sveta do sada nije zapamtila.</p>
<p>Da su se Englezi, Kralj. Vlada i Kralj potpuno dezintere-sovali za sudbinu 
vojske đen. Mihajlovića, da Englezi mrze Srbe i da pomažu Hrvate sa ciljem da 
što dalje zadrže Ruse.</p>
<p>I pored ovakvog stava ruskih trupa, i pored svih odbijanja do sada, mi moramo 
po svaku cenu stalno i neprekidno tražiti vezu sa Rusima, jer Tito ne sluša ni 
Engleze ni Amerikance i samo Rusi mogu da ublaže teror koji partizani zavode 
sada u Srbiji a koji će postepeno zavesti u celoj Jugoslaviji.</p>
<p>Na kraju Pretsednik dr. Topalović saopštio mi je:</p>
<p>»Sa kapetanom Todorovićem vratite se u Ameriku i radite pored g. Fotića. 
Ako možete da stupite u američke servise koji rade za Jugoslaviju bilo bi 
dobro za opštu racionalnu stvar. Recite g. Fotiću: da ste vi jedini slobodni 
Srbi, koji možete da kažete istinu i obavestite svet o onom što se dešava u 
Jugoslaviji. Mi u Italiji i Egiptu a i omi u Londonu nalazimo se pod stegom 
engleske policije i možemo da radimo samo kod zvaničnih organa. U Ameriku 
treba odmah dovesti Vladiku Irineja i delegaciju Centralnog nacionalnog komiteta 
koju je đen. Mihajlović poslao. Sem toga zamolite g. Fotića da stvori mogućnost 
za postepen dolazak moj i ostalih intelektualaca koje bi đen. Mihajlović 
poslao, jer se samo u Americi za sada može slobodno raditi i braniti naš 
nacionalni stav.«</p>
<p>Prilažem kopiju pisma Pretsednika dr. Topalovića od 23. sep. iz koga se 
vide njegovi pogledi na problem Jugoslavije.</p>
<p>5.— Pretsedniku dr. Topaloviću predali smo 2.000 dolara</p>
<p>o&nbsp; čemu sam podneo zaseban izveštaj. Ovaj novac će se upo-trebiti 
prvenstveno za vezu sa đen. Mihajlovićem, o čemu sam usmeno govorio sa Vama.</p>
<p>6.— Bavljenjem u Italiji, dolaskom u dodir sa Pretsedni-kom dr. Topalovićem 
i ostalim Komandantima korpusa đen. Mihajlovića — saznali smo stvarnu 
situaciju o našoj zemlji</p>
<p>i&nbsp; tu situaciju doneli u Ameriku. Zahvaljujući ovom u mogućnosti smo 
da u velikoj meri kod američkih organa ovde pomognemo našu nacionalnu stvar.</p>
<p>7.— Sa zastupnikom američkog ambasadora u Kazerti, savetnikom g. Ofi imao 
sam dvočasovni razgovor 5 novembra. On mi je u glavnom rekao-.</p>
<p>Amerikanci su naredili da puk. Mak. Daul iziđe iz zemlje i sada više nemaju 
nikakve zvanične veze sa Mihajlovićem, ma da će se interesovati za sve što 
se dešava u našoj zemlji. Puk. Mak Daul izneo je poruke za Pretsednika g. 
Ruz-velta. Amerika se potpuno povlači sa Balkana jer neće da snosi odgovornost 
za ono što se dešava u našoj zemlji posle ustupanja izvesnih koncesija Rusima 
od strane Engleza. Englezi su gospodari Balkana i Cerčil je dobio obećanje od 
Staljina da se neće mešati u grčke poslove. Naša situacija je za sada 
izgubljena. Cerčil je sve bacio na Titovu kartu; da tu nije uspeo prešao bi na 
nacionaliste. Možda će docnije Englezi pokušati da nešto spasu. U Beogradu 
engleska misija na čelu sa Mak Linom, koji se momentalno nalazi u Londonu. Ne 
zna šta je sa trupama đen. Mihajlovića u ruskim koncentracionim logorima. 
Misli da će prisustvo stranih misija spre-čiti istrebljenje Srba od strane 
partizana a da i sam Tito neće SAD da vrši veća čišćenja. Rusi obećali 
Titu da će ga odvesti u Zagreb. Za vojsku Mihajlovićevu misli da će se povlačiti 
ka moru. Ne zna da li će Englezi spašavati tu vojsku. Nada se da će Englezi u 
drugoj fazi, docnije da pomognu nacionaliste; za sada ne. Rešenje našeg 
problema može se postići samo u Londonu.</p>
<p>8.— Pošto se Pretsednik dr. Topalović nosi mišlju da izvuče komandno 
osoblje i intelektualce iz zemlje to sam mu u pismu od 7 novembra napisao sledeće:</p>
<p>»Uzimam slobodu g. Pretsedniče da Vam izložim svoj lični pogled na budući 
rad đenerala Mihajlovića. Mislim da Draža i vojska treba bezuslovno da ostanu 
po planinama kao i do sada. Da se ne biju protiv Rusa i Saveznika ali da 
partizane uništavaju do poslednjeg. Da štite narod od zuluma i pokolja. Ako 
Tito pristupi čišćenju inteligencije i viđenijih ljudi — da ima ko da ih 
prihvati u planinama i vodi. Da postojanje nacionalne vojske bude stalna opomena 
Saveznicima da rat nije završen i da 7,000.000 Srba nije slobodno. Danas zbog 
rata narodne mase ne znaju istinu. Kad padne Nemačka teško će se od naroda 
sakriti istina. Izvući samo intelektualce, ugledne i nacionalno apsolutno 
sigurne, da vode našu stvar u inostranstvu, i to ne hiljade već nekoliko 
desetina ili stotinu. Ostalo sve: da vodi narod! Ovo stanje primoralo bi Ruse na 
sporazum, da i ne govorim o našim Saveznicima. Cerčil će pasti čim Nemačka 
pobedi. On se i do sada držao samo »svojim govorima«. Njegov pad značiće i 
promenu engleske politike prema nama.</p>
<p>Ako bi Draža izašao iz zemlje sa vojskom — sve će biti roblje Engleza za 
dogledno vreme. A dotle, narod će ostati bez (vođa i potčiniti nepopravime 
greške pod pritiskom i terorom, da i ne govorim o masovnim pokoljima koje će 
Tito izvesti. Samo nastavak borbe protiv Tita može spasti naš narod i naterati 
Saveznike: da se nađe kompromis. Ako sve prestane sa nama je svršeno: svet će 
imati utisak da je sve rešeno na demokratskoj osnovi i da je narod zadovoljan.</p>
<p>Stvaranje vojske i novih vođa biće nemoguće docnije. Sada bi dosadanji vođi 
samo nastavili posao. A i ruska okupacija neće trajati godinama.</p>
<p>Molim Vas g. Pretsedniče da ovo moje lično mišljenje dostavite izvodno i 
đen. Mihajloviću.«</p>
<p>Zaključak: Prema svemu naš odlazak i naše duševne patnje u Italiji u 
britanskom logoru nisu ostale uzaludne. Mi smo dobar deo svoga zadatka izvršili. 
Imamo potvrdu od zva-ničnog lica, čije sam ime saopštio, da je đen. 
Mihajlović primio sve poslate stvari. Sve izveštaje o situaciji u zemlji 
pro-verio sam preko Ministarstva rata i našao da su tačni.</p>
<p>O celoj ovoj situaciji u Jugoslaviji izvestio sam usmeno u Ministarstvu rata 
puk. Džadvina, Džemersona i Haringtona. Puk. Džadvin molio je da što pre 
podnesem Memorandum o ovoj situaciji.</p>
<p>Molim da se ovaj dokument čuva kao TRAJNE VRED-NOSTI.</p>
<p align="center">Đeneralštabni potpukovnik</p>
<p align="center"><strong>Živan L. Knežević</strong></p>
<p>1Original (pisan na mašini, ćirilicom) u Arhivu VII, AEV, k. 163, reg. br. 
36/3—3.</p>
<p>2Konstantin Fotić je juna 1944. penzionisan kao ambasador jugo-slovenske 
izbegličke vlade u Vašingtonu. U četnički CNK je kooptiran.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_220.htm"><b>Prethodni dokument</b></a></TD>
<TD><a href="4_14_4_222.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
