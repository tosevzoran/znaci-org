

<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_127.htm"><b>Prethodni dokument</b></a></TD><TD><a href="4_14_1_129.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 128</strong></p>
<p align="center"><strong>DOPIS GLAVNOG ŠTABA BOSANSKIH ČETNIČKIH ODREDA OD 27. JULA 1942. ŽUPANU VELIKE ŽUPE SANA I LUKA U VEZI DOGOVORA O SASTANKU<sup>1</sup></strong></p>
<p align="center">GLAVNI ŠTAB BOSANSKIH ČETNIČKIH ODREDA</p>
<p align="center">Broj: 28/42 27. jula 1942. godine</p>
<p align="center">U BOSNI P.n.</p>
<p align="center">VELIKOM ŽUPANU VELIKE ŽUPE SANA I LUKA</p>
<p>Banja Luka</p>
<p>Na Vaš dopis V.T. br. 57 od 24.-VII.- t.g.<sup>2</sup> izveštavam sledeće:</p>
<p>1.&nbsp; Odmah po obrazovanju Glavnog štaba Bosanskih četničkih
 odreda<sup>3</sup> obaveštene su o tome hrvatske vojne vlasti preko zapovjednika
 Banjalučkog zdruga G. Brozovića, te smatramo da je on o tome obavestio
 i ostale vlasti Nezavisne Države Hrvatske.</p>
<p>2.&nbsp; Glavni štab Bos. četn. odreda nema stalnog mjesta i lica koja taj štab sačinjavaju nisu stalno na okupu.</p>
<p>3.&nbsp; Potpisani je ovlašten da odredi dan i mjesto sastanka te
 prema potrebi saziva članove, koji budu na okupu samo dok ne riješe
 pitanja koja su stavljena na dnevni red.</p>
<p>4.&nbsp; Prema tome, kad se obraćate na Glavni štab, izvolite se obratiti preko Borjanskog vojno-četničkog odreda, koji će pismo dostaviti na ono mesto, gde će se sastati članovi Glavnoga štaba.</p>
<p>5. Našim pismom od 24 jula smo zakazali sastanak zato, što je tada
 Gl. štab bio na okupu u Jošavki, te pošto se tada nismo sastali,
 izvolite odredite vi jedan dan između 29 jula i 1 agvusta o.g. po
 mogućstvu na istom mjestu, jer će tih dana članovi štaba biti na okupu.</p>
<p>Odgovor izvolite poslati po kuriru-donosiocu ovoga pisma.</p>
<p>KOMANDANT, R.R.<sup>4</sup></p>
<b class=medtxt><p><sup>1</sup>&nbsp; Original (pisan na mašini, latinicom) u Arhivu VII, Ča, k. 234, reg. br. 44/2.</p>
<p><sup>2</sup>&nbsp; Pomenut dopis glasi:</p>
<p>&#187;Čast mi je potvrditi primitak vašeg dopisa od 24. VII 1942. dostavljenog mi osobno po Vašem izaslaniku.</p>
<p>Pošto sam iz ovog Vašeg dopisa saznao, da je s Vaše strane obrazovan
 Glavni Štab Bosansko-četničkih odreda za kog velite sami da je jedini
 ovlašten i nadležan za raspravu svih pitanja nastalih u vezi sa
 sklopljenim sporazumom, to Vas umoljavam da izvjestite Vaš Glavni Štab,
 da mi javi mjesto svoga rada, da bih i ja mogao sa svoje strane
 odrediti sve što je potrebno.</p>
<p>Dok od Vas ne dobijem odgovor u toj stvari izjavljujem da ne mogu
 poslati zatraženo izaslanstvo na mjesto kog ste Vi odredili, pa molim
 da to izvolite uzeti do znanja&#171; (Arhiv VII, Ča, k. 233, reg. br. 15/8).</p>
<p><sup>3</sup> O obrazovanju tog štaba, vidi dok. br. 115.</p>
<p><sup>4</sup> Radoslav Rade Radić.</p></b>

</table>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_127.htm"><b>Prethodni dokument</b></a></TD><TD><a href="4_14_1_129.htm"><b>Sledeci dokument</b></a></TD></TR></TABLE></CENTER>
</body></html>
