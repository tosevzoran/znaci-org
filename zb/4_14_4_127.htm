<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_126.htm"><b>Prethodni dokument</b></a></TD>
<TD><a href="4_14_4_128.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST ŠTABA VRHOVNE KOMANDE JVUO OD 26. DECEMBRA 
1944. POTČINJENIM JEDINICAMA ZA NAPAD NA TUZLU1</strong></p>
<p align="center">ŠTAB VRHOVNE KOMANDE</p>
<p align="center">O. Br. 212</p>
<p align="center">26. decembra 1944 god. 17 časova Kladanj</p>
<p align="center">ZAPOVEST Karta 1 : 100.000, sekcija Zvornik i Kladanj</p>
<p>Neprijatelj pred levom kolonom drži Đurđevik — Zivinice, a imamo 
podataka neproverenih da se nalaze i u selu Omazići2</p>
<p>Trupe desne kolone pukovnika Keserovića nalaze se na liniji: S. Lipovice — 
s. Svračić — s. G. Petrovice — s. Jeginov Lug. Pukovniku Keseroviću 
izdato je naređenje da sa ćelom svojom kolonom promeni pravac dejstva i da sa 
pravca s. Jeginov Lug izvrši udar u bok i pozadinu neprijatelja pred levom 
kolonom. Pukovnik Keserović sa ćelom svojom grupom ima da udari na 
neprijateljski bok na otseku s. Zivinice — s. Đurđevik. Pukovnik Keserović 
posle izvršenja gornjeg zadatka ima da produži u oblast sela Omazići i da 
ovlada ovom oblašću.</p>
<p>Leva kolona prodreće odmah u oblast Zivinice i držati front s. Zivinica — 
s. Suha, održavajući vezu sa pukovnikom Keserovićem u oblasti s. Omazića na 
svom levom krilu.</p>
<p>Do nailaska trupa pukovnika Keserovića leva kolona produžiće napad na 
dosadanjem pravcu dejstva.3</p>
<p>NAREĐUJEM:</p>
<p>1.&nbsp; — Diviziski đeneral Steva Radovanović zadržaće pod svojom 
neposrednom komandom I i II diviziju SUK-a i Vlase-ničku brigadu kapetana Tuševljakovića.</p>
<p>Komandu nad II divizijom na mesto poč. puk. Redića4 privremeno da primi đeneral 
straže Borivoje Jonić.</p>
<p>General Radovanović sa I i II divizijom i Vlaseničkom brigadom izvršiće 
širi bočni obuhvat prema komunističkom levom boku i zato sve svoje snage da 
krene pravcem: s. Zukići — s. Naseoci — s. Svojat — s. Lukavica — s. Bašigovci 
i dalje na severni deo s. Đurđevika. General Radovanović neka odmah sastavi 
radio stanicu I divizije iz svoga korpusa i neka veštiji radio telegrafista 
uspostavi vezu samnom sa ispravnom stanicom, a neispravnu stanicu poslati odmah 
u Vrhovnu komandu.</p>
<p>2.&nbsp; — Kladanjska brigada kapetana Zugića sa muslimanskim milicijama i 
sa pridatim dvema brigadama (Kozjačkom i Vlasinskom) neka produži napad na 
dosadanjem pravcu.</p>
<p>3.&nbsp; — Potpukovnik Mladenović sa preostalim snagama Juž-nompravskog 
korpusa izvršiće širi obuhvat komunističkog desnog krila energično nastojeći 
da obuhvati sa zapada oblast s. Đurđevik. Jednu daljnu oficirsku patrolu neka 
uputi u pravcu s. Omazići preko sela Repnika. P. Pukovnik Mladenović ustu-piće 
svoju radio stanicu pukovniku Milutinu Milovanoviću5 i potpukovniku Zivoradu 
Andriću,6 koji će sa njom ostati kod snaga kapetana Zugića. Puk. Milovanović 
i ppuk. Andrić odr-žavaće vezu samnom. Akumulator za ovu stanicu se šalje. 
Oba gore navedena održača veze prenosiće sva moja naređenja i primati sve 
izveštaje i obaveštavati me.</p>
<p>4.&nbsp; — P.puk. Trifković7 vratiće odmah avalski korpus u s. Tarevo i 
s. Stupari, gde će obrazovati rezervu Vrhovne komande. Čim stigne u s. Stupari 
poslaće mi pismen izveštaj po kuriru i održaće veze, a isto tako da se javi 
i svojom radio stanicom.8</p>
<p align="center">NAČELNIK ŠTABA VRHOVNE</p>
<p align="center">KDE ARMISKI ĐENERAL</p>
<p align="center"><strong>Drag. M. Mihailović</strong></p>
<p align="center">Dostavljeno: Ktu: Srpskog Udarnog korpusa,</p>
<p align="center">Kladanjske brigade</p>
<p align="center">Južnomoravskog korpusa</p>
<p align="center">Avalskog korpusa</p>
<p align="center">M.P.</p>
<p>1&nbsp; Original (pisan na mašini, ćirilicom) u Arhivu VII, Ča, k. 5, reg. 
br. 30/4 (VK-V-414).</p>
<p>2&nbsp; Na tom prostoru su dejstvovale jedinice 27 (istočnobosanske) i 38 
(bosanske) divizije NOVJ i Tuzlanski i Posavsko-trebavski NOP odred. O njihovom 
rasporedu i dejstvima vidi Zbornik NOR-a, tom IV, knj. 31, dok. br. 85 i 101.</p>
<p>3&nbsp; Prema zapovesti Štaba Vrhovne komande od 23. decembra 1944, desna 
kolona je imala zadatak da 24. decembra izbije na liniju Lipo-vica — s. Svračić 
— s. G. Petrovica — s. Jeginov Lug, a odatle da 25. decembra, obuhvatom sa 
jugoistoka i istoka, napada na Tuzlu. Leva kolona, sastava: 1. i 2. divizija 
SUK, Kladanjska brigada Zeničkog korpusa »ojačana muslimanskim milicijama kao 
i Vlasinskom i Koz-jačkom brigadom« Južnomoravskog korpusa, dobila je zadatak 
da 24.decembra izbije na liniju s. D. Dobrave — s. Muslimanski Pasci — s. D. 
Petrovice — s. Ljubače — s. Breze, a 25. decembra da napadne Tuzlii 
obuhvatajući grad sa juga, jugozapada i zapada. U rezervi je bio Timočki 
korpus. Po zauzimanju Tuzle »u varoši ostaje samo Avalski korpus, a ostali 
bezuslovno imaju [ostati] van varoši i to: trupe desne kolone istočno od puta 
Tuzla — Hovići — Velike Njive — Brčko, a trupe leve kolone zapadno od 
ovoga puta« (Arhiv VII, k. 5, reg. br. 23/4).</p>
<p>4&nbsp; Dragutin (vidi dok. br. 125, nap. 7).</p>
<p>5&nbsp; Milovanović Milutin je bio na službi u Vrhovnoj komandi.</p>
<p>6&nbsp; Živorad Andrić, načelnik Štaba Komande Srbije.</p>
<p>7&nbsp; Svetislav Sveta.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_126.htm"><b>Prethodni dokument</b></a></TD>
<TD><a href="4_14_4_128.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
