<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_122.htm"><b>Prethodni dokument</b></a></TD><TD><a href="4_14_1_124.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 123</strong></p>
<p align="center"><strong>IZVOD IZ KNJIGE    PRIMLJENIH  TELEGRAMA    ŠTABA DRAŽE MIHAILOVIĆA OD 29. JUNA DO  18. JULA 1942.GODINE<sup>1</sup></strong></p>
<p align="center">KNJIGA BR. 4 PRIMLJENIH  TELEGRAMA</p>
<p>29.-VI.-942. god.</p>
<p>2</p>
<p>Od Mateja:</p>
<p>Obišao sam Valjevo, Mionicu, Lazarevac, Ub i Obrenovac. Stanje
  svuda dobro. Formacija brigada biće uskoro završena.<sup>3</sup> Nadam se da će
  naš teren dati najmanje 17 brigada a pored posadnih jedinica. Spiskove
  starešinskog kadra za ceo teren dobiću za desetak dana. Instrukcije u pogledu naimenovanja
  komandanata brigada i bataljona očekujem a mi ćemo dostaviti predloge.
  Komandant Beogradske oblasti u koju spadaju: Šabački, Valjevski,
  Beogradski i Požarevački okrug<sup>4</sup> postao p.puk. Živojin Đurić sa kojim
  sam lično razgovarao. On radi za nas, treba mu dati vezu sa našima u
  Beogradu uz potrebnu opreznost. Okružni vojvoda u Aranđelovcu postao
  major Milovanović. Njegov ađutant kapetan Voja Marković koji je
  organizovao Lazarevac. Major Smuđa dobro se plasirao u Valjevu, a u
  Šapcu k-dt Okružne straže naš čovek. U Podgorini radi sin Svete
  Protića dosta dobro. Sleduje nastavak. Voja Popović.</p>
<p>Od Ilieva:</p>
<p>Srpska državna straža popunjena sa 15000 ljudi. Nemci žele da
  razoružaju sve četnike van organizacije Pećanca. Traže mi objašnjenje
  da li da se uzima Pećančeva firma da bi se održali pojedini odredi.
  Pozdrav Siniša.</p>
<p>Od Ilieva:</p>
<p>U Beogradu organizacija nepovezana. Neprijatelj radi punom parom da
  stvori razdor među odredima. Dao sam sugestiju da se to spreči. Poz.
  Sin.[iša]</p>
<p>Od Ilieva:</p>
<p>Đurić<sup>5</sup> javlja da u Šabačkom okrugu ima lutanja naroda prema našoj
  organizaciji. Preduzmite potrebno. U Beogradu postoji neka organizacija
  sa profesorom Vulićem koji ima crvenu zastavu u vidu trougla sa Krunom
  Nemanjića. Ko je to. Siniša.</p>
<p>Od 509: Sve depeše inostranstvu najbrže i tačno predate. Radi
  zlatnika sam pitao zato jer se Dača interesovao da li sam primio
  nagradu za juni.</p>
<p>Od 506: Javite majoru Piletiću da mu je žena puštena iz logora i pozdravlja ga. Mladen Žujović pušten takođe i biće u Sopotu.</p>
<p>Od 509: Kelerove<sup>6</sup> depeše za inostranstvo zadržao Rodrigo. Da li da
  ih predam Vama. Rodrigo ima šifru ali nema novi dodatni broj. Uvek
  javite svaku promenu radnog vremena.</p>
<p>Od 505: Kod mene se nalaze spremljeni iscrpni referati o granicama
  srpske jedinioe.<sup>7</sup> O arnautskom problemu kao celina, o naseljima na
  Kosovu, o Metohiji, o maćedonskom problemu, o Bunjevcima i Šokcima u
  Bačkoj, o ishrani stanovništva posle rata i o ekonomskoj organizaciji.
  Za Vas[ića]</p>
<p>506: Mladen Žujović moli za hitan odgovor po referatima za kurira za
  Švajcarsku koji putuje kroz desetak dana. Poslati trebovanje za
  sanitetski materijal po ranijem zahtevu. Nije dobio odgovor za nabavku
  dvesta italijanskih pušaka. Hitno.</p>
<p>506: Mladen dalje javlja da su stupili u vezu sa pretstavnikom
  vojne organizacije u zarobljeništvu i da oni žele počinjavanje Vama.
  Kojim putem da Vam se dostavi njihov elaborat. Vesti od strane Žujovića
  potpisivaću u buduće sa XX Mladen XX.</p>
<p>30.-VI.-1942. god.</p>
<p>Od Mateje: U Tamnavi radi kapetan Sima Lukić. Po mom povratku u
  Zaječar, uputićemo poručnika Boru Aleksića za Smuđinog ađutanta u
  Valjevo i on će voditi računa o svemu. Radimo i dalje na oslobođenju
  Svete Protića i našem prebacivanju bliže svome reonu. Fabrika Vistad u
  Valjevu proizvodi automobilske i tenkovske delove i upaljače za bombe.
  Fabrika kod Obrenovca i Sapca ekrazit i bombe a fabrika u Rakovici
  avionske motore. Zasad nemoguće ubijati osuđene preko radia, inače će
  stradati naši ljudi na terenu i njihove porodice. Ključ 9 i 10 šifre
  Mateja dao sam učitelju Dragiši Vidiću i kapetanu Voji Markoviću. Voja
  Popović.</p>
<p>Od Đovania:<sup>8</sup> Našu organizaciju za Bačku vode Dr Momir Milojević,
  Sava Albijanić, Jovo Kapor i Dr Vlada Milićev. Veza preko Dr
  Milojevića. Kumanovska 2.</p>
<p>Od Đovania: Kapetana Jovanovića, po predlogu iz Gornjaka ne mogu
  uputiti na rad u Srem jer je nepouzdan i neispravan. Ne upućuj te nikog
  za Srem, Banat i Bačku.</p>
<p>Od 505: Ceo ovaj deo Bosne za akciju u odlučnom   momentu treba podeliti na dva sektora. Severni sa Majevicom,</p>
<p>Ozrenom i Trebavom i južni sa centrom Romanije. Prvi centar na
  Majevici a drugi na Romanji i ili u blizini. Na oba sektora, stanice su
  bezuvetno potrebne a ovo iz razloga što na ovom prostoru ima oko 600000
  nepoželjnog elementa. Došao je momenat da se sada privede u delo
  priprema.</p>
<p>Od Orela: 1. juna Mašan<sup>9</sup> uhvatio kurire p.puk. Radojevića<sup>10</sup> sa
  njegovim i mojim izveštajem, poruč. Cvetkovića i engl. kapetana
  Hristifora Lorenca<sup>11</sup> i ove predao Nemcima u Beograd. (Ranije predao još
  3 Engleza).</p>
<p>Od Orela: Od strane Bugara i Srpske straže vrše [se] jake potere
  protiv komunista u Jastrebcu.<sup>12</sup> U selima V. Plane, Pridvorica, Jošanioa
  i Pretresi, Bugari su ubili 700 Srba. Pohvataju nevino stanovništvo sa
  vilama i motikama, slikaju ih i onda streljaju pod izgovorom da su
  napali Bugarsku vojsku. Za vreme ove potere, grom je ubio 10 Bugara i
  usled panike Bugari se pobili između sebe. Ima dosta mrtvih i ranjenih.
  Na mome reonu vlada potpuni red i mir. Maj. Kes[erović]).</p>
<p>Od Orela: Za prijem materijala spreman sam u svako doba. Kapetan
  Krsta Lorenc,<sup>13</sup> Englez i poručnik Cvetković predati su u Beogradu
  nemačkim vlastima. Dodatak ranijeg izveštaja.</p>
<p>Od 505: Organizacija po uputstvu 5 što znači određivanje komandnog
  osoblja za naše krajnje ciljeve. Prema nastaloj potrebi, odlučili smo
  i tražimo saglasnost da Stevan Botić sa stanicom ide na Majevicu a kap.
  Mitranović sa drugom u pravcu Romanije. Sa ovim bi se složio i Baćović.
  Major Vranješević<sup>14</sup> u planu je da sa Dukićem ide u Krajinu<sup>15</sup> u koliko nebi, ostao bi na jednom sektoru.</p>
<p>Od 505: Sa ovih centara odredilo bi se komandno osoblje u dogovoru
  sa brojem 505. Za Krajinu ima siguran kanal. Stanica je neophodno
  potrebna. Ako je nemate naručite kod 506. Tražimo mišljenje za zadatak
  Vranješeviću. Najveća oskudica je u puščanoj municiji i aut. oružju sa
  municijom. Javiti da li se spolja može dobiti municija za naše puške.
  Ako nemože, poslati novac.</p>
<p>Od 505: Jedna jaka grupa partizana je u Salkovicama<sup>16</sup> što je u planu
  da se razbije. Majevica, Trebava, Ozren potpuno su očišćeni. Verovatno
  da ih ima oko Sarajeva. Čišćenje oko Sarajeva i njegovo blokiranje za
  odlučan momenat u prvom je planu. Podaci iokrasine<sup>17</sup> su potpuno
  neprovereni da se sa uspehom vrši obračun sa partizanima. Zna se da je
  njihov vođa Dr Stefanović<sup>18</sup> ubijen u Krnini planini.</p>
<p>Od 505: Naglašavamo da ovaj prostor ima sve uslove da posluži kao
  odlična baza za akciju u datom momentu. Zadatak 6e biti težak ako se
  želi, zašto su ovamo svi rešeni, da se stvori čista etnička veza Srbija
  sa srpskim blokovima u Krajini i Lici kao i Crnoj Gori i Hercegovini.
  Molimo da se pri ukazivanju svih vrsta pomoći i razumevanja ovo ima u
  vidu radi opšte srpske stvari. Za ovo, vi ste naša nada.</p>
<p>Od 505: Veza sa zvaničnim Beogradom sve je manja a i on nas se
  odriče.<sup>19</sup> Račić je izjavio spremnost da po Vašoj naredbi sa većim
  snagama kreće na Majevicu ako opšta akcija nije na pomolu. Kod
  hrvatskih vlasti oseća se demoralisanje. Ustaške snage su malene i beže
  u šume da ne idu na istočni front. Molimo hitan odgovor i saglasnost po
  svemu pošto mislimo odmah po prednjem postupiti. Pozdrav Štab i Laza.<sup>20</sup></p>
<p>1.-VII.-1942. god.</p>
<p>Od 505: Stvari u Bosni ne mogu se sprovoditi u pogledu organizacije i priprema za krajnji cilj preko ljudi u koje narod na terenu nema poverenja makar koliko Vaš ugled među njima bio
  veliki. Ako se nema dovoljno vere u moja obaveštenja, pošaljite mi
  čoveka kome više verujete da upozna stanje na terenu jer narod neće da
  primi one u depeši označene. Kod mene za Vas protest protiv Damjanovića
  od 11 komandanata bataljo-na sa Majevice.<sup>21</sup></p>
<p>Od 506: Stalna najavljena kurirska veza sa Carigradom uspostavljena
  od strane zvaničnih u našem poslanstvu. Želi se u ime Vlade kurirska
  veza sa Vama. Treba javiti vladi u Londonu da potvrdi konzulu Dorđeviću
  u Carigradu i poslaniku Sumenkoviću<sup>22</sup> u Ankari da su u Beogradu: Jovo
  Popović, ing. Tomašević i Laza Trklja Vaši sigurni (saradnici) ljudi
  preko kojih za Vas mogu dostavljati sve. Ova imena poslata su po kuriru
  pod šifrom koje su u Carigradu od naših ljudi već od ranije poznate.</p>
<p>2. VII-942. god.</p>
<p>Od Ilieva: Pronose se glasovi da Palošević<sup>23</sup> sa Pavlovićem<sup>24</sup> hoće
  da obrazuju nov Ravnogorski pokret. Ne dozvolite takve avanture.</p>
<p>Od Ilieva: Preko Londona održati neko predavanje ili reći neku reč o
  Srbima u Rumuniji koji slušaju emisije na srpskom. Nagovestiti im skoro
  ujedinjenje svih Srba. Ovo će imati velikog uticaja. Siniša.</p>
<p>Od Ilieva: Suzbite bolesne ambicije pojedinaca. P.pukovnik Pavlović
  zahteva da se poruč. Nedić<sup>25</sup> vrati u Valjevo gde su raspisane
  poternice. Ovo je slučaj i sa drugim starešinama koji su u nedoumici
  šta da rade. Centrališite komandovanje, javite da li da Nedić ide ili
  ne. Siniša.</p>
<p>3.VII. 1942. god.</p>
<p>Od Hermana: Nenad Mitrović<sup>26</sup> dobio od Matla<sup>27</sup> zadatak da se preko
  pogodnog lica utvrdi u Albaniji da li postoji ustanak protiv Talijana.
  Koje su nacionalne grupe u akciji, koja ih ličnost Albanska ili
  Engleska vodi; Jačina i naoružanje grupa, da li i u kojoj meri postoji
  potpora Engleza u toj akciji. Da li u okolini Skadra postoji Riza Toto
  nac. prvak Albanski i u kojoj je mjeri angažovan u akciji; raspoloženje
  prema Talijanima i Englezima.</p>
<p>Od Hermana: Da li i u kojoj meri postoji saradnja ustanika sa
  Crnogorcima. Za ovo se podmetnuo Nenad i sa Ivezićem, bio kod mene i
  otišli su u Kosovsku Mitrovicu da nađu lica i pošalju. Potrebno da Vi
  date odgovore po prednjim pitanjima koja konveniraju nama bez obzira na
  stvarno stanje koje će se dati Matlu. Nemcima to treba da utvrde
  opravdanost izgovora Talijana da nemogu više poslati na istočni front.
  Odgovorite što pre.<sup>28</sup></p>
<p>Od Hermana: Bio sam tri dana na terenu. Sastao se u Kosaničkom srezu
  s Radojevićem i Rajčevićem. Na Jastrebcu 400 partizana. Bugari formalno
  u poteri za nama spalili više sela između kojih u Plani 500 domova.
  Pobili 670 ljudi pokupljenih sa njiva potpuno nevini. Potrebne hitne
  represalije i objava da su zbog zverstava.</p>
<p>Od 505: Oružane snage u Bosni smatraju Vašu komandu prirodnom i
  spremni su da sleduju vašim uputstvima i naređenjima. Dosada je akcija
  u Bosni vođena kao jedna celina sa svojim pokrajinskim vodstvom. U
  borbi za životni opstanak, narod se međusobno povezao i stvorio svoje
  vođe i ljude i nije-voljan da mu se drugi nepoznat nameće pa makar to
  bili i od Vaše strane. Narod ovde smatra da Bosansko hercegovački
  gorski .. <sup>29</sup></p>
<p>4.-VII.-1942. god.</p>
<p>Od Saše: Gospodine ministre. Danas je godina dana kako sam u Vašim
  redovima, sarađujem iako onemogućen od neljudi. Radio sam i dalje radim
  kao sin ove zemlje sa najvećom odanošću za dobro Kralja i Otadžbine.
  Danas ležeći operisan, dobih slobodu da Vam uputim ovu molbu sa
  sledećim pitanjima: 1. &#8212; Da li uživam i dalje Vaše poverenje. 2. &#8212; Da
  li biste mi odobrili venčanje sa ćerkom čika Uroša. 3. &#8212; Da li biste mi
  ukazali čast da mi budete kum preko zastupnika koga Vi hoćete na
  venčanju koje ću obaviti u nadi.<sup>30</sup> Vama odani Saša.</p>
<p>5. VII. 1942. god.</p>
<p>Od Valtera: General Stojčev, bugarski delegat kod Vojnog zapovednika
  Srbije traži kontakt sa komandantom<sup>31</sup> koga zna iz ranije. Južna Srbija
  traži vezu, kakve instrukcije da im se dadu.<sup>32</sup> U Beogradu živi pukovnik
  Todor Arsić iz Tetova. Ako nemamo nikog u Juž. Srbiji mogli bi mu
  predložiti da on ode kao komandantov delegat. Saopšteno mi je da se
  poznati germanofil Danilo Gregorić vratio iz Nemačke sa uverenjem da je
  Nemačka rat izgubila.</p>
<p>Od Valtera: Radaković mi doslovno rekao pred dva svedoka: Kalabić<sup>33</sup>
  mi poverio da između Draže i Nedića postoji sporazum i ako Engleska
  pobedi, Nedić ostaje predsednik vlade, Draža postaje njegov Ministar
  Vojske i K-dt. oružanih snaga. Prvo se stvara Srbija sa svim krajevima
  gde ima Srba, potom, eventualno Jugoslavija. U zemlju se pušta samo
  Kralj. Molim obaveštenje po ovome. V.[alter]</p>
<p>Od Valtera: Radaković tvrdi još da Kalabić uređuje za nas tajnu
  fabriku municije u koju svrhu ima od londonske vlade otvoren kredit od
  100.000 dinara. Da li je tačno. V.</p>
<p>6.-VII.-1942. god.</p>
<p>Od Hermana: Obavestite Vasića<sup>34</sup> da je Nenad<sup>35</sup> u vezi sa njegovom
  ćerkom. Dete prebolelo upalu pluća. Supruga i Tatjana još u logoru.
  Čini se sve da budu puštene. Nemac Dr Matl poznaje Dragišu od pre i
  preko Nenada izjavio želju da bi hteo on sam da se privatno sastane sa
  Vasićem gde on želi. Prethodno da se sastane sa Nenadom.</p>
<p>7. VII.&#8212;1942. god.</p>
<p>Od Ljutice: Italijani došli do Nove Varoši. Četnička komanda mora se
  povući do 13. jula a četnici do 23. Italijani ne trpe četnike, stvaraju
  svoju miliciju. Narod napušta varoš. Pavle Đurišić da učini da varoš
  ostane naša. Nemci došli u Kokin Brod. Glišić će biti u selu Amziću.</p>
<p>8.&#8212;-VII &#8212;1942. god.</p>
<p>Od Jozefa: U Beogradu postojao je poslednji izvršni štab postavljen
  od Vas. Formiran je od 4 lica shodno Vašem usmenom nalogu. Ovaj štab
  bio je još od početka skučen u svojoj inicijativi pa zbog toga i u
  svojoj delatnosti. Ovo naročito zbog toga što granice i sadržina
  njegovih zadataka nisu bile precizirane a i zato što je nailazio na
  pojedince i tela sa specijalnim ovlašćenjima o kojima nije bio
  obavešten. Kanali i metodi rada drugih ukrštali su se sa nastojanjima
  štaba. Postojala je opasnost da se napravi haos. Nezgode su dolazile i
  zbog toga što su vojna lica zadirala u građanski domen. Oficiri iz
  štaba dolazili su u vezu sa političkim ličnostima po ne-vojničkim
  problemima a civilna lica svuda su nailazila na druge pojedince i tela.
  Kad je otpočeto formiranje odreda u Sopotu nedostaci su izbili na
  videlo. Ukazala se potreba da se sve ovo uskladi i vodstvo ovdašnjeg
  grada poveri jednom komandantu od autoriteta. U nedostatku starijeg
  višeg oficira, izvršni štab četvorice uviđajući prednost te
  organizacije štaba, izrično me pozvao nisam.<sup>36</sup> Oni aktivno sarađuju.
  Većina vođstava u štabu sa komandantskim zvanjem. Ovom prilikom pozvao je u štab još jedno lice i štab tako je organizovan, otpočeo
  je da dela. Poslovi su podeljeni na dve grane. Na čelu vojnog dela
  štaba ostao je kapetan Saša. Ustanovljeno je 6 odeljenja: Operativno,
  ađutantsko, obaveštajno, propagandno, materijalno i organizacisko.
  Posao je nastavljen ali su isti problemi i dalje pritiskivali štab.
  Nailazilo se na lica sa specijalnim ovlašćenjima i sa velikim obimom i
  vrstom poslova a štab je i dalje ostao nemoćan da nesmetano preduzme
  totalnu akciju da se razmane po širini i po dubini. Zbog toga, tražili
  smo u više mahova lični kontakt koji na žalost nije mogao biti
  ostvaren. Vaša i naša situacija pogoršavala se i bilo je sve manje
  izgleda da ćemo usmeno raspraviti goruće probleme. Nastali su progoni i
  bekstva i to se završilo mojim hapšenjem. Po mom izlasku iz Gestapoa,
  zatičem još nepovoljniju situaciju. Gestapo preko specijalne policije
  izdao je poternice za oficirima iz štaba i oni su bili prinuđeni da
  napuste mesto. Ovde je danas samo civilni deo štaba. Vojni poslovi zbog
  toga trpe a svi ostali zahtevaju brzi rad. Stojim na gledištu da su
  ovdašnji poslovi i zadaci izuzetno važni. Ovo je centar zemlje u kome
  se nalaze predstavnici: politike, privrede i kulture i baš zbog toga
  što ima još tela i lica koji su tražili i dobij ali ovlašćenja, preti
  opasnost nesuglasica, sudara pa čak i jačih potresa.<sup>37</sup> Krajnje je vreme
  da se izvrši centralizacija i koordinacija građanskih poslova iz svih
  ovih razloga i naročito zbog nemogućnosti ličnog dodira što povećava
  potrebu potpuno preciznih ovlašćenja, obraćam Vam se sa sledećim
  predlogom i molim hitan odgovor. Pošaljite mi izričito ovlašćenje za
  preformiranje štaba. Obzirom na moj mali čin u vojsci, postavite me za
  svog delegata ili punomoćnika sa pravima šefa. Štab bih podelio na
  vojni i civilni deo i ti poslovi bili bi formalno odvojeni. Jedinstvo
  rada osiguravao bih ja kao šef. Zbog progona oficira i opasnosti da oni
  ovde dalje ostanu, predlažem da se u vojni deo štaba sada uvede kapetan
  Milenko Maksimović čije bi sedište ostalo ovde. Sastav civilnog dela
  štaba ostao bi kao i dosada. Lica iz vojnog dela štaba ostaju i dalje u
  sastavu štaba ali sa sedištem izvan mesta. Prema tome, vojni deo štaba
  radiće vojne poslove u sporazumu samnom a civilni, građanske takođe u
  sporazumu samnom. Poznato Vam je, da vojna lica u štabu imaju precizne
  zadatke pa prema tome, i jasna ovlašćenja dok civilna lica u štabu
  uopšte nemaju nikakvih preciznih ni puno-moćje ni zadataka. Masa
  poslova koje su civilna lica dosada svršavala ili su imala karakter
  pomaganja izvršenja vojnih zadataka ili u koliko su bili samostalni, a
  gde nisu, na ličnu odgovornost bi sve ono što je civilni deo štaba dosada učinio.<sup>38</sup>
  Pokriva se isključivo odgovornost u samih članova štaba a nema
  autoritet nikakvog formalnog punomoćstva od Vas kao vrhovnog
  Komandanta. &#8212; <sup>39</sup>Podvajanje vojnih i civilnih poslova koji će se jednog
  trenutka stopiti radi se za tim opet razdvoje nalaze precizna
  ovlašćenja za civilni deo štaba, naročito i možda isključivo za civilni
  deo štaba jer vojna organizacija počiva i dalje na principu
  subordinacije mlađeg starijem i na jedinstvu vodstva. A u civilnim
  poslovima, odnosno među civilnim licima svako uživa.. .<sup>40</sup> nast. u dep.
  od 10.</p>
<p>9.&nbsp; VII. 1942. god.</p>
<p>10.&nbsp; VII. 1942. god.</p>
<p>Od Jozefa: .. .<sup>41</sup> Inicijativa bi loša bila bez ovlaštenja,
  nepomišljajući da unosi haos u postojeći red stvari. Ovde se došlo
  dotle da će razna lica i tela sa ovlašćenjima početi međusobno da se
  satiru. Netreba naročito napominjati da ovako stanje stvari omogućava
  komunistima zloupotrebe a policiji provale. U takvoj situaciji, da bi
  ovaj štab u potpunosti mogao da koristi cilj [u] i da posvršava
  potrebne poslove na vreme i kako valja, neophodno je Vaše punomoćje
  štabu sa sledećim pravima:</p>
<p>&#8212; pravo osnivanja jednog privrednog štaba sa sedištem ovde koji će
  po utvrđenom planu pripremiti izvršenje slede-ćih poslova: izrada
  detaljnog plana za privrednu obnovu zemlje. Organizacija snabdevanja u
  prvim danima, nabavka i ras-podela u regulisanju cena. Prikupljanje
  podataka o nacionalnosti svih privrednih preduzeća na celokupnoj
  teritoriji zemlje. Obaveštajna služba o poslovanju preduzeća u
  prošlosti i sada. Sprečavanje prelaska preduzeća iz ruku
  neprijateljskih u ruke savezničkih podanika. Onemogućavanje prenosa
  akcija naredbom o prijavi ukidanjem akcije na donosioca i uvođe[njem]
  akcija samo na ime. Priprema mera i plana za brzo i efikasno
  sprovođenje nacionalizacije celokupne privrede prelaženjem preduzeća u
  ruke domaćin privrednika pod kontrolom, uz učešće države. Preuzimanje
  svih preduzeća neprijateljskih podanika u cilju obezbeđenja naknade
  ratne štete nacionalnoj privredi. Stavljanje celokupne privrede pod
  upravu i kontrolu privrednog štaba do demobilizacije. U momentu
  mobilizacije preuzimanje, zaplena uz plaćanje i raspodela svih postojećih stokova
  gotovih produkata polufabrikata i sirovina u cilju snab-devanja vojne
  sile i opustošenih krajeva. Priprema plana i mera za sprečavanje
  devizne špekulacije u momentu mobilizacije.</p>
<p>11. VII.&#8212;1942. god.</p>
<p>Od Hermana: Posle jakih potera, nalazimo se među Arnautima gde je
  potpuno sigurno. Oni su uz nas u velikom broju i potpuno su odani. U
  vezi sam sa svim ljudima. Kuriri za novac: rez. poruč. Vlada Jovanović
  i Dragoslav Milošević.</p>
<p>Od Jozefa: Nastavak. Ako svim narodnim slojevima učešćem države u
  svim granama privrede kroz jedno ili više &#187;Hoe-ding&#171; društava. Ne misli
  se na etatizaciju već isključivo na učešće i kontrolu države u
  privredi. Pravo određivanja organa izvršnih i drugih vlasti. Ono
  obuhvata izvršne organe od Upravnika grada do članova i osoblja
  kvartova; zatim, osoblje od predsednika opština do šefova i osoblja
  samoupravnih ustanova. Pravo određivanja osoblja u državnim ustanovama
  sa pravom organizacije ovog osoblja. Isto tako pravo isključivog
  orga-nizovanja građanstva po staleškim organizacijama. Građanstvo će se
  upotrebiti u dogovoru sa vojnim delom štaba i za civilne i za vojne
  poslove. Za sve položaje i funkcije poslaćemo Vama imena, pošto se
  predhodno podvrgnu reviziji. Postoje i spiskovi te vrste. Pravo
  isključivog opštenja sa Vama. Ovo pravo u tom smislu, da niko ne može u
  okviru ovlašćenja dati ovom štabu opštit.</p>
<p>Od Hermana: U Beogradu preko Nenada nude se dva sigurna čoveka i to:
  Boško Manojlović podstarešina i Života Rajčević starešina kvarta u
  Sarajevskoj ulici da organizuju celu policiju i da se u momentu akcije
  dovedu u vezu sa ostalim delovima organizacije u Beogradu i
  preduzimanja vlasti. Trebaju ovlašćenja koja će im predati Nenad, ako
  neko drugi ovo nema i ako treba, ja ću poslati.</p>
<p>Od 505: Istina je da su četnici na Ozrenu i Trebavi napravili
  sporazum sa Hrvatima na pitanju zajedničke borbe protiv komunista.<sup>42</sup>
  Razlog, što su se svojim teškim položajem bojali uništenja posle slabe
  situacije u Istočnoj Bosni. Borci su protiv sporazuma i Botić ide tamo.
  Na Majevici, pregovori nisu završeni.<sup>43</sup> U srezu Rogatičkom, preko 100
  četnika sa Hrvatima održavaju red. Odvedeni su ka Sarajevu. Svi izjavljuju da je
  cilj da se dobije u vremenu, ali je ovo vrlo opasno i rezultat toga je
  slikanje. Za lek prvo i jedino pomoć u oružju.</p>
<p>12. VII. 1942. god.</p>
<p>Od Jozefa: .. ,<sup>44</sup> opštiti sa Vama mimo svega. Sva lica koja su
  dobila ovlašćenja pa se ta ovlašćenja ma u kojoj tačci dodiruju sa ovim
  ovlašćenjima koja tražim za štab, treba Vašom naredbom da budu
  subordinirana štabu. Dosadašnja šifra služiće potrebama vojnog dela
  štaba i nosiće oznaku Jozef I. Za civilni deo štaba, molim dostavite
  šifru koja će imati oznaku Jozef II. Pravo da štab odredi i upotrebi
  svoje kurire, koji će u izuzetno važnim slučajevima nositi obilnije i
  poverljivije stvari. Za poslove koji nisu obuhvaćeni ovim ovlaščenjima
  a iskrsnu kao važni i hitni, štab će tražiti posebna i pojedinačna
  ovlašćenja. Finansiranje izdataka skopčanih sa radom, moguće na dva
  načina. Time što bi štab sam sebi nabavljao sredstva ili time što bi
  nam Vi sredstva slali. Javite koji način usvajate. Ovaj referat
  primljen je na sednici na kojoj su bili prisutni članovi vojnog i
  civilnog dela štaba. Kapetan Masniković i jedan predstavnik privredne
  organizacije. Izveštavam, da je od danas moje sedište u Sopotu.</p>
<p>Od Jozefa: U izgledu je rasturanje samostalnih četničkih odreda.
  Naredite im šta da rade. Ljotić i Masalović <sup>45</sup> spremili ubistvo
  Vučkovo.<sup>46</sup> Pećanac usmeno naredio da naše ljude progone i ubijaju.
  Elisić da se sprema jer se i njemu sprema. Određen je za K-ta Drinske
  grupe odreda.</p>
<p>Od Jozefa: Ceka Đorđević<sup>47</sup> ima ove podatke: Čiča se sa Jastrepca
  preko Čačka, Dragačeva i Javora prebacio na Zlatar kod Nove Varoši, od
  23. do 29. juna sa 15 ljudi prebacio se preko Lima u okolinu Bijelog
  polja kod sela Komarana. Posle se vraća na Zlatar.</p>
<p>Od 506: Kanal sa Carigradom uspostavlja se za Vas i radiće samo po
  Vašem odobrenju. Kroz moje ruke neće proći nikad ništa što Vi nebi
  videli ili odobrili. Zato primam svaku odgovornost. Detalje o kanalu
  nemogu ovim putem da Vam dostavim. Lazi Trklju je sve poznato. Pozovite
  ga i on 6e Vam sve reći.</p>
<p>13. VII.&#8212;1942. god.</p>
<p>Od 506: Boško Kostić lični sekretar Ljotića otišao za Carigrad.
  Treba da dođe u vezu sa Kraljem kome nosi naročite predloge i poruke.
  Ovo javlja Bane.<sup>48</sup> Javite da li inženjer Duka Radojković i puškar
  Milošević po Vašim uputstvima rade ovde i u opšte.</p>
<p>14. VII. &#8212; 1942. god</p>
<p>Od Hermana: Nemci su preko Nenada tražili podatke o Stanišiću i
  Pavlu Đurišiću u N. Varoši, kakve imaju veze s Talijanima, njihove
  namere i kome pripadaju. Rekao sam da odgovori Nemcima da su
  organizovani protiv komunista, nikom ne pripadaju a u vezi s Talijanima
  samo u pogledu suzbijanja komunizma.<sup>49</sup> Misle da je ta veza usmerena
  protiv Ne-maca. Treba ih obavestiti, Nemci prate.</p>
<p>Od Hermana: Došao sam u vezu sa Arnautima preko granice. Oni imaju
  vezu za četiri dana sa vođom nacionalista Bislimom<sup>50</sup> u šumi u Albaniji.
  On je u šumi od dolaska Talijana i želi da uhvati vezu sa nama i dobije
  instrukcije. Hitno pošaljite poruku još danas jer oni su kod mene do
  večeras, u protivnom, ja mogu za dan doći u vezu.</p>
<p>Od Hermana: Da li je Ing. Mladenović doneo radio materijal iz
  Beograda što je poslao Ivezić i što je doneo. O onome što Mladenović
  bude izveštavao o Nenadu ne pridavati značaj jer nije niti srne biti
  upoznat s Nenadovom ulogom. Pozdrav.</p>
<p>.15. VII. &#8212; 1942. god.</p>
<p>Od Valtera: Vanča Mihajlov je u Štipu. Bugarska vlada pustila ga je
  pod pritiskom Nemaca. Ima sličan zadatak kao i Pavelić. Izbeglica ima
  već u Leskovcu, treba ga hitno ubiti.</p>
<p>Od Ilieva: U Sremu, naša organizacija slaba. Komunisti tamo uzeli maha. Naredite da se tamo sa radom ubrza.</p>
<p>Od 505: Gospodine ministre prenosim Vam mišljenja štaba.<sup>51</sup> Ako iole
  imate vere mojim recima, uveravam Vas da su Vaša obaveštenja o
  situaciji ovamo u najvećoj meri netačna i štetna za opštu stvar.
  Uputili ste me da ovamo radim sa celi-nom a ovamo nema drugih ljudi za
  rad, a ovi su isto toliko na liniji opšte stvari kao i svi mi. Tim
  putem, razbićemo snage, neće se postići željeni cilj a možda sve ovo
  nekome treba i želi. Greškama će trpeti cela akcija a ne pojedinci.
  Pozdrav Lazo.</p>
<p>16. VII. &#8212; 1942. god.</p>
<p>17.&#8212;VII.&#8212;1942. god.</p>
<p>Od Hermana: Bislim<sup>52</sup> je vođa Arnauta u Albaniji i to je struja
  Zogua.<sup>53</sup> Sastanak je bio s Arnautima iz Gnjilanskog sreza. Oni samo
  imaju mogućnost da dođu u vezu sa Bislimom i neće Arnaute na našoj
  teritoriji, slično organizuju protiv Bugara koje strašno mrze zbog
  nedela i prisajedinjuju se našoj akciji. Mi smo njih našli i nema
  bojazni da je podmetanje, ali ipak smo vrlo oprezni. Po sadašnjim
  podacima cilj je oslobođenje Albanije i dovođenje Zogua. Povlače ljude
  od Bislima i kroz 10 dana biće odgovor koji ću poslati.</p>
<p>Od Rodriga: Br. 110: Đeneral Trifunović<sup>54</sup> stavlja se na
  raspoloženje. Mogao bi primiti teritorijalnu komandu Srbije. Ako se
  komandant složi, mogao bi ga uvesti u dužnost u organizaciju. Ako se
  primi predlog za Bosnu, moju sadanju dužnost mogao bi primiti kapetan
  Smiljanić.<sup>55</sup></p>
<p>Od Rodriga: br. 109: Akciju u Bosni treba što pre objediniti, uzeti
  situaciju u naše ruke. Mogu nadvladati komunisti ili ustaše. Mislim,
  najbolje preći odavde sa jednim odredom od 1000 ljudi dobro opremljenih
  i tako okupiti sve odrede. Želim primiti ovaj zadatak. Samnom bi išli:
  Major Mirić<sup>56</sup> i Feliks.<sup>57</sup> Iz Bosne, preneo bih rad i na Hrvatsku gde su
  sada meteži.</p>
<p>18.&#8212;VII.&#8212;1942. godine</p>
<p>Od Ilieva: Lješević javlja o vrlo slabom moralu oficira i vojnika
  Bosanskih četničkih odreda. Većina je neraspoložena za Čiču, pije,
  kocka se i ništa ne radi. Naročito ne radi Stevan Botić, major
  Vranješević, kap. Damjanović i drugi koji su uzeli novac od Nedića.
  P.puk. Matić kaže da hoće da likvidira Bosanske četnike. Javite šta da
  se radi. Pozdrav Siniša.</p>
<b class=medtxt><p><sup>1</sup>&nbsp; Original (pisan na mašini, ćirilicom) u Arhivu VII, Ča, k.
  275, reg. br. 3/1. Vidi izvod iz knjige poslatih depeša iz tog perioda
  &#8212; dok. br. 134.</p>
<p><sup>2</sup>&nbsp; Vidi dok. br. 69, nap. 4.</p>
<p><sup>3</sup>&nbsp; Odnosi se na brigade od kojih je, oktobra 1942, formiran
  Valjevski četnički korpus koji je obuhvatao teritoriju tadašnjeg
  posavskog, tamnavskog, kolubarskog, valjevskog i podgorskog sreza. Taj
  korpus, kao i svi ostali četnički korpusi, nije postojao kao stalna
  vojna formacija, postojali su štab korpusa, štabovi brigada i štabovi
  bataljona, a ljudstvo je bilo evidentirano u mobilizacijskim spiskovima
  i mobilisano s vremena na vreme radi akcija protiv partizana. Brojno
  stanje i naoružanje skoro nijednog četničkog korpusa nisu odgovarali
  snazi korpusa i bili su tako raznoliki da je bilo korpusa sa oko 150
  ljudi a i onih preko 1.500. Najjači korpusi nalazili su se na
  područjima gde su dejstva partizanskih snaga bila jača.</p>
<p><sup>4</sup>&nbsp; Reč je o administrativnoj podeli Nedićeve Srbije.</p>
<p><sup>5</sup>&nbsp; Živojin.</p>
<p><sup>6</sup>&nbsp; Tugomir Prekoršek, potporučnik, tada rukovodilac centra veze u zapadnoj Srbiji, kasnije u Sloveniji i Italiji.</p>
<p><sup>7</sup>&nbsp; Te referate redakcija nije pronašla.</p>
<p><sup>8</sup>&nbsp; Radio-centar u kosmajskom i mladenovačkom srezu. Pod tim
  pseudonimom pojavljuju se i major Dodić Vladimir i kapetan Vučelić
  Radoš, četnički organizatori u pomenutim srezovima.</p>
<p><sup>9</sup>&nbsp; Durović.</p>
<p><sup>10</sup>&nbsp; Milutin, potpukovnik, tada komandant Topličkog korpusa (ko-sanički, toplički, dobrički, jablanički i rasinski srez).</p>
<p><sup>11</sup>&nbsp; i <sup>13</sup> Laurens Kristi (Christie Lawrence), britanski
  komandos, zarobljen u Grčkoj juna 1941. Prilikom transporta
  zarobljenika iz Grčke, na teritoriji Srbije pobegao i nakon toga se
  nalazio kod raznih četničkih grupa.</p>
<p><sup>12</sup>&nbsp; Radi se o koncentričnom napadu jedinica 1. bugarskog
  okupacionog korpusa i Nedićevih jedinica na Jastrebački i Rasinski NOPO
  od 19. juna do početka jula 1942. Odredi su, veštim manevrima, uspeli
  da izbegnu udare nadmoćnijeg neprijatelja a svoja dejstva su zatim
  usmerili na žel. prugu Niš &#8212; Stalać i Stalać &#8212; Kraljevo. Nakon
  neuspeha u pokušaju da uništi partizanske snage, bugarski okupator je
  izvršio masovna ubijanja nedužnog stanovništva po selima na području
  Jastrepca (Hronologija oslobodilačke borbe naroda Jugoslavije, VII,
  Beograd 1964 &#8212; dalje: Hronologija &#8212; str. 295).</p>
<p><sup>14</sup>&nbsp; Slavoljub.</p>
<p><sup>15</sup>                Odnosi se na Bosansku krajinu.</p>
<p><sup>16</sup>&nbsp; Tako u originalu, treba &#187;u Šekovićima&#171; (Birač), gde se tada
  nalazila Grupa istočnobosanskih udarnih bataljona od kojih je 2.
  avgusta 1942. formirana 6. istočnobosanska NOU brigada.</p>
<p><sup>17</sup>&nbsp; Tako u originalu, verovatno treba &#187;iz Krajine&#171;.</p>
<p><sup>18</sup>&nbsp; Radi se o ubistvu dr Mladena Stojamovića, a ne dr Stefanovića 19  Vidi dok. br. 122.</p>
<p><sup>20</sup> Lazar Trklja.</p>
<p><sup>21</sup>&nbsp; Kapetan Stevo Damjanović je, početkom marta 1942, od strane
  Draže Mihailovića bio određen da objedini dejstva i rukovodi svim
  četničkim jedinicama na području istočne Bosne. Došavši na to područje,
  naišao je na jedinstven otpor svih četničkih komandanata i vođa, koji
  su priznavali Dražu Mihailovića kao vrhovnog komandanta, ali nisu
  dozvoljavali da na njihove položaje dođu oficiri. Naročito su bili
  protiv Damjanovića, koga su u dopisu od 20. juna 1942. ocenili kao
  nesposobnog za četničko-vojničke akcije, kao slabog organizatora,
  spletkaroša, zabušanta i sl. Dopis je potpisalo 14 četničkih
  komandanata (Arhiv VII, Ča, k. 210, reg. br. 12/2). Damjanović je na te
  optužbe odgovorio 20. jula, uputivši Draži Mihailoviću veoma opširan
  izveštaj (Arhiv VII, Ca, k. 210, reg. br. 15/2). Otpor lokalnih
  četničkih vođa u istočnoj (takođe i zapadnoj) Bosni potpunom
  potčinjavanju oficirima Draže Mihailovića trajao je sve do polovine
  1943, kada su na komandne položaje najzad došli oficiri.</p>
<p><sup>22</sup>&nbsp; Dr Ilija.</p>
<p><sup>23</sup>&nbsp; Miodrag.</p>
<p><sup>24</sup>&nbsp; Dragoslav.</p>
<p><sup>25</sup> Neško.</p>
<p><sup>26</sup>&nbsp; Kapetan, sarađnik Abvera (Abwehr).</p>
<p><sup>27</sup>&nbsp; Josef (Jozeph Mati), profesor slavistike u Gracu, tada
  oficir-Abvera. Organizator je sastanka Draže Mihailovića sa nemačkim
  predstavnicima u s. Divcu (Valjevo). O tom sastanku vidi Prilog I, dok.
  br. 1 do 7</p>
<p><sup>28</sup>&nbsp; Vidi dok. br. 134, tel. br. 69.</p>
<p><sup>29</sup>&nbsp; Tačke u originalu.</p>
<p><sup>30</sup>&nbsp; Vidi dok. br. 134, tel br. 74.</p>
<p><sup>31</sup>&nbsp; Odnosi se na Dražu Mihailovića.</p>
<p><sup>32</sup>&nbsp; Vidi dok  br. 134, tel. br. 83 i 84. 33  Milan.</p>
<p><sup>34</sup>&nbsp; Dragiša.</p>
<p><sup>35</sup>&nbsp; Mitrović.</p>
<p><sup>36</sup>&nbsp; Tako u originalu.</p>
<p><sup>37</sup> O odnosima u Beogradskom četničkom štabu Aleksandar Saša
  Mihajlović je 28. avgusta 1943. podneo Draži Mihailoviću detaljan
  iz-veštaj (Arhiv VII,Ča, k. 127, reg. br. 1/12).</p>
<p><sup>38</sup> i  <sup>39</sup> Te dve rečenice tako napisane u originalu. </p>
<p><sup>40</sup> i <sup>41</sup>  Tačke u originalu.</p>
<p><sup>42</sup> i <sup>43</sup> Vidi dok. br. 74, 82, 89 i 91.</p>
<p><sup>44</sup>&nbsp; Tačke u originalu.</p>
<p><sup>45</sup>&nbsp; Miloš.</p>
<p><sup>46</sup>&nbsp; Vučko Ignjatović.</p>
<p><sup>47</sup>&nbsp; Cvetan Ceka Đorđević.</p>
<p><sup>48</sup>&nbsp; Taj pseudonim su imali: poručnik Branivoje Urošević
  (komandant Levačke brigade) i četnik Branko Radovanović (u štabu
  Smederevskog korpusa).</p>
<p><sup>49</sup>&nbsp; Vidi dok. br. 134, tel. br. 152.</p>
<p><sup>50</sup> i <sup>52</sup> Verovatno je reč o Mislimu Pezi (Myslim Peza).</p>
<p><sup>51</sup> Odnosi se na Gorski štab bosanskih četničkih odreda.</p>
<p><sup>53</sup>&nbsp; Ahmet Zogu, albanski kralj do okupacije od strane Italije.</p>
<p><sup>54</sup>&nbsp; Miroslav, brigadni general.</p>
<p><sup>55</sup>&nbsp; Dušan Duja.</p>
<p><sup>56</sup>&nbsp; Dušan.</p>
<p><sup>57</sup>&nbsp; Zvonimir Zvonko Vučković, poručnik.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_122.htm"><b>Prethodni dokument</b></a></TD><TD><a href="4_14_1_124.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>
