<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_189.htm"><b>Prethodni dokument</b></a></TD>
<TD><a href="4_14_4_191.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST ŠTABA VRHOVNE KOMANDE OD 6. APRILA 1945. 
NEPOSREDNO POTČINJENIM KOMANDANTIMA KORPUSA ZA SPREČAVANJE PRODORA JEDINICA 
JUGOSLOVENSKE ARMIJE NA LEVU OBALU REKE BOSNE U PODRUČJE MODRIČE1 ŠTAB 
VRHOVNE KOMANDE</strong></p>
<p align="center">O. Br. 326</p>
<p align="center">6. aprila 1945. god.</p>
<p align="center">Položaj U 17,30 časova</p>
<p align="center">ZAPOVEST</p>
<p align="center">Sekcije Derventa — Tuzla 1:100.000.—</p>
<p>Naše Posavske snage odstupile su pod jakim pritiskom na liniju Gradačac — 
s. Blaževac — G. Žabar.2 Muslimanske milicije drže Gračanicu i Sokol. 
Trebavske snage3 nailaze se na Trebavi, ali one su nedovoljne u slučaju jačeg 
pritiska i lako je moguće da odstupe bilo ka Ozrenu bilo ka Bosni. Posavske 
snage kojima se pridružio i Leka sa 2.800; boraca, a koje imaju i veliki broj 
izbeglica mogu lako pokušati da na mašim skelama kod Koprivne prebace na levu 
obalu r. Bosne. Zbog ovakve situacije mi moramo osigurati levu obalu r. Bosne i 
zaprečiti prelaz na slučaj da bi komunisti naglo prodrli preko Trebave. Ovo 
osiguranje ima se izvršiti odmah po dobij i-nju ove zapovesti.</p>
<p>NAREĐUJEM:</p>
<p>1.&nbsp; — Pukovnik Keserović sa svojim korpusom ostaje na dosadanjem položaju 
k. 241 — Lipnjak.</p>
<p>2.&nbsp; — Potpukovnik Račić odnosno kapetan Tufegdžić sa svojim 
korpusom obezbediće r. Bosnu od bivše skele kod Ada-ra pa sve do zaključno do 
ušća r. Bosnice.</p>
<p>3.&nbsp; — Garda majora Kalabića osigurače reku Bosnu od ušća reke 
Bosnice pa do naspram slova »B« natpisa sela Bo-tajica.</p>
<p>4.&nbsp; — Korpus Neška Nedića osigurače reku Bosnu od naspram slova B u 
reči Botajica pa do svoga položaja ka Ka-ljugama.</p>
<p>5.&nbsp; — Šumadiski korpus i dalje daje jednu svoju brigadu na Maksimskoj 
k. 367, sa ostalim snagama ostaje u opštoj rezervi.</p>
<p>6.&nbsp; — Avalski korpus ostaje u rezervi na svome mestu.</p>
<p>7.&nbsp; — Komandant Vojvodine privućiće sve skele na ovu stranu kao i čamce 
a isto tako i korpus Neška Nedaća da privuče sve čamce na ovu stranu. Po 
potrebi izvršiti prevoz svim sredstvima izbeglica iz Posavine i borbenih snaga 
posavskih i trebavskih. Neka pripremi potrebno ljudstvo za ovaj rad. Neka 
pripremi sve da se u danom momentu mogu poskidati užad sa skela i skele uništiti 
kao i čamci u koliko se ne bi nosili.</p>
<p>Svi koji osiguravaju r. Bosnu da izvrše utvrđivanje delo-va na osiguranju 
duž obale.</p>
<p>8.&nbsp; &nbsp;— Obustavljam moje naređenje u pogledu vraćanja kola i 
stoke koja su uzeta od naroda na Trebavd i iz Posavine,što će se upotrebiti za 
prenos bolesnih i ranjenih na slučaj eventualnog pokreta.</p>
<p>&nbsp;</p>
<p align="center">Dostavljeno:</p>
<p align="center">K-dtima: pukov. Keseroviću, ppukov. Račiću (Tufegdžaću), 
ppukov. Smiljaniću, ppukov. Trifkoviću, majoru Kalabiću, kap. Nedaću odnosno 
kapetanu Radosavljeviću, potp. Dragiši Bakiću i Ocu Savi Božiću.</p>
<p align="center">M.P.4</p>
<p align="center">Načelnik štaba Vrhovne komande Armiski đeneral,</p>
<p align="center"><strong>Drag. M. Mihailović</strong></p>
<p align="center">Komanda5</p>
<p align="center">Rasinsko-topličkog korpusa</p>
<p align="center">O. Br. 226</p>
<p align="center">7. aprila 1945. godine,</p>
<p align="center">Položaj</p>
<p align="center">Pošto je po prednjem postupljeno, odnosno naređeno šta 
treba ovo u AKTA.</p>
<p align="center">Komandant pukovnik</p>
<p align="center"><strong>Drag. P. Keserović</strong></p>
<p>1Original (pisan na mašini, ćirilicom) u Arhivu VII, Ča, k. 6, reg. br. 
42/4 (VK-.Y*53»).&nbsp;&nbsp;&nbsp;&nbsp;&nbsp;&nbsp;&nbsp; &nbsp;.</p>
<p>2Reč je o dejstvima 25. divizije JA protiv 5, 6. i 7. posavske brigade 
Trebavskog korpusa. Opširnije o tome vidi Zbornik NOR-a, tom XI, knj. 2, dok. 
br. 19, 41, 46 i 60.</p>
<p>3Odnosi se na 1, 2, 3. i 4. trebavsku brigadu Trebavskog korpusa.</p>
<p>4Okrugli pečat: »Komanda jugoslovenske vojske u otadžbini — Gorski štab 
br. 1«.</p>
<p>5Dalji tekst je dopisan na poleđini dokumenta (na mašini, ćirilicom).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_189.htm"><b>Prethodni dokument</b></a></TD>
<TD><a href="4_14_4_191.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
