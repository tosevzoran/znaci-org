<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_211.htm"><b>Prethodni dokument</b></a></TD>
<TD><a href="4_14_3_213.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE ŠTABA 4. GRUPE JURIŠNIH KORPUSA OD 11. 
JULA 1944. KOMANDANTIMA KORPUSA ZA RAZMEŠTAJ ČETNIKA I PRIPREME ZA PREDSTOJEĆU 
AKCIJU PROTIV JEDINICA NOVJ U TOPLICI1</strong></p>
<p>ŠTAB</p>
<p>ČETVRTE GRUPE JURIŠNIH KORPUSA</p>
<p>JUGOSLOVENSKE VOJSKE U OTADŽBINI</p>
<p>O. BR. Službeno</p>
<p>11 jula 1944 godine</p>
<p>POLOŽAJ</p>
<p align="center">KOMANDANTU-----JURIŠNOG KORPUSA. —</p>
<p>Komunističke snage nalaze se na liniji: Zeljin pl. — Aleksandrovac — 
selo Rataje, unapred su uputili slabije izviđačke delove na 3—4 kilometra po 
trojkama.2 Noću 9/10 vođena je borba oko Aleksandrovca između jedne brigade 
potpukovnika Keserovića i crvenih. Brigada ppukovnika Keserovića povukla se 
pred nadmoćnijim snagama neprijatelja. Neprijatelj nadire ka severu na otseku 
planina Zeljin — dolina reke Rasine. Jačina neprijateljskih snaga prema izveštaju 
obaveštajnog oficira oko 6000.</p>
<p>Jedna bugarska divizija3 krenula iz Blaca i operiše levo i desno od Jankove 
klisure ka Brusu i Aleksandrovcu.</p>
<p>Južno od Toplice linija: Medveđa — Lebane operišu snage pukovnika 
Diznera4 i ppukovnika Keserovića.</p>
<p>Naša grupa korpusa za sada ostaje na levoj obali Morave, radi odmora 
ljudstva, popune ljudstvom, odelom i municijom i radi zaštite prelaza Morave.5</p>
<p align="center">NAREĐUJEM:</p>
<p>1. — Prvi jurišni korpus razmešta se u kantoman u selo Vrba i Čukojevac. 
Obezbeđuje se sopstvenim snagama prema Moravi i upućuje svoja izviđačka 
odelenja u pravcu Goča i Golog Brda i Jošaničke Banje.</p>
<p>2.&nbsp; — Drugi jurišni u selu Velika Drenova. Obezbeđuje se na sektoru 
levo do Konjučkog potoka, a desno do linije: k. 171 (na putu Medveđa—Drenova) 
— k. 157. Izviđačka ode-ljenja upućuje u pravcu sela Dašnice, sela Rataje 
i Aleksandrovca,</p>
<p>3.&nbsp; — Treći jurišni korpus u selu Medveđa. Obezbeđuje se na 
sektoru leve do desne granice drugoga jurišnog korpusa, a desno do linije: 
slovo d od kotline Bogdanje — ciglana ka reci Moravi. Izviđačka odeljenja 
upućuje u pravcu Aleksan-drovca — sela Latkovac i Vrbnica.</p>
<p>4.&nbsp; — Peti jurišni korpus u selima Grabovac i Bogdanje. Obezbeđuje 
se na sektoru levo do desne granice trećega korpusa, a levo do linije: Jelen 
brdo — Jerinin grad. Izviđačka odelenja upućuju u pravcu sela Plen6, sela 
Ploča i Željina.</p>
<p>5.&nbsp; &nbsp;— Izviđačka odelenja upućivati svakodnevno i izve-staje 
dostavljati ovome štabu, kako [bi] se imali neprekidni podatci o kretanju 
neprijatelja i o njegovom napredovanju na sever.</p>
<p>6.&nbsp; — Ostalom ljudstvu dati potpuni odmor, da se očisti od vaški, 
okupaju i odmore.</p>
<p>7.&nbsp; &nbsp;— Ljudstvu koje je na predstraži narediti najveću 
opreznost.</p>
<p>8.&nbsp; — Snabdevanje:</p>
<p>a). hranom: prvi, drugi i peta jurišni korpus snabdevaju se hranom sa svoga 
terena. Treći jurišni korpus i štab grupe korpusa snabdevaju se hranom iz 
magacina u Trsteniku i to: hleb iz magacina primaće od intendanta pporučnika 
Jovanovića, kao i mast u koliko je ima, a varivo i meso primaće od komandanta 
sreza Trsteničkog. Stočna hrana za sve sa terena preko Komandanta sreza i 
pretsednika ravnogorskog odbora.</p>
<p>b). odećnom spremom i obućom svaka jedinica sa svoga terena.</p>
<p>9.&nbsp; — Svi komandanti brigada će nabaviti za svoje jedinice vino kao 
predovoljstvo i podeliti im.</p>
<p>10.&nbsp; — Sanitetska služba prema naređenju od danas.</p>
<p>11.&nbsp; Štab grupe korpusa nalazi se u selu Medveđi u kući Dušana Katića.</p>
<p>12.&nbsp; &nbsp;Komandanti korpusa uputiće 12. avgusta do 10 časova svoje 
radio stanice sa telegrafistima i šifrantima da se jave u ovaj štab referentu 
za vezu.</p>
<p>&nbsp;</p>
<p>1&nbsp; Fotokopija originala (pisanog na mašini, ćirilicom) u Arhivu VII, 
Ca, k. 33, reg. br. 49/2 (S-V-2476a).</p>
<p>2&nbsp; O dejstvima jedinica NOVJ pod komandom Glavnog štaba NOV i PO Srbije 
vidi Zbornik, tom I, knj. 9, dok. br. 178.</p>
<p>3&nbsp; Verovatno delovi bugarske 22. divizije.</p>
<p>4&nbsp; Dizener. U toj situaciji bio je komandant nemačkog 5. SS policijskog 
puka.</p>
<p>5&nbsp; O daljim dejstvima 4. grupe jurišnih korpusa vidi dok. br. 216 i 
219. ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>6&nbsp; Verovatno je u pitanju s. Pleš.</p>
<p>7&nbsp; Potpis nečitak. Komandant je bio Dragoslav Račić, major.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_211.htm"><b>Prethodni dokument</b></a></TD>
<TD><a href="4_14_3_213.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
