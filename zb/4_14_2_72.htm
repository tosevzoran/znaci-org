<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</b><br>


<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_71.htm"><b>Prethodni dokument</b></a></TD>
<TD><a href="4_14_2_73.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<div class="Section1">
  <p class="MsoNormal" style="text-indent: 10mm;"><span lang="HR">BR. 72</span></p>
  <p class="MsoNormal" style="text-indent: 10mm;"><span lang="HR">ZAPOVEST  
  KOMANDANTA DREŽNlČKE KOLONE OD 5. MARTA 1943. KOMANDANTIMA KOMBINOVANE I  
  NEVESINJSKE BRIGADE ZA NAPAD NA 2. DALMATINSKU BRIGADU U REJONU JABLANICE<sup>1</sup></span></p> 
  <p class="MsoNormal" style="text-indent: 10mm;"><span style="font-size: 9pt;" lang="HR">ŠTAB</span> 
  <span style="font-size: 9pt;" lang="HR">DREŽNICKE  
  KOLONE</span></p>
  <p class="MsoNormal" style="text-indent: 10mm;"><span lang="HR">—Br.12</span></p>
  <p class="MsoNormal" style="text-indent: 10mm;"><span lang="HR">5 marta 1943 
  god.</span></p>
  <p class="MsoNormal" style="text-indent: 10mm;"><span lang="HR">Položaj</span></p>
  <p class="MsoNormal" style="text-indent: 10mm;"><span lang="HR">u 15 časova</span></p> 
  <p class="MsoNormal" style="text-indent: 10mm;"><span style="letter-spacing: 2.65pt;" lang="HR">ZAPOVEST</span></p>
  <p class="MsoNormal" style="text-indent: 10mm;"><span lang="HR">(Sekcija 1 : 
  100.000 Mostar—Prozor—Livmo—Makarska)</span></p>
  <p class="MsoNormal" style="text-indent: 10mm;"><span lang="HR">Napad preduzet  
  26 februara 1943 godine<sup>2</sup> Crnogorsko-hercegovačkim trupama u  
  sadejstvu sa Konjičkom grupom potpuno je rastrojio neprijateljsku diviziju  
  Peka Dapčevića<sup>3</sup>, čiji su delovi u neredu povukli se, delom ka  
  Prozoru a delom ka Imotskom. Pokušaj da se zamišljenim manevrom potpuno uništi  
  divizija Peka Dapčevića nije uspeo usled toga, što srednja kolona<sup>4</sup>  
  nije bila povedena umapred brzom akcijom leve kolone<sup>3</sup>, pred kojom  
  je bio nadmoćniji neprijatelj, te je nailazila na jak i planski otpor.</span></p> 
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">1</span></sup><span style="font-size: 9pt;" lang="HR"> 
  Original (pisan na mašini, ćirilicom) u Arhivu </span><span style="font-size: 9pt;">VII,  
  </span><span style="font-size: 9pt;" lang="HR">Ča, k. 202,reg. br. 21/2  
  (BH-V-8897).</span></i></p>
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">2</span></sup><span style="font-size: 9pt;" lang="HR"> 
  Vidi dok. br. 75 i 85.</span></i></p>
  <p class="MsoNormal" style="text-indent: 10mm;"><span style="font-size: 9pt;" lang="HR"><i>Reč  
  je o 2. proleterskoj diviziji.&nbsp;</i></span></p>
  <p class="MsoNormal" style="text-indent: 10mm;"><span style="font-size: 9pt;" lang="HR"><i> <sup>4</sup> U pitanju je Drežnička kolona.&nbsp;</i></span></p>
  <p class="MsoNormal" style="text-indent: 10mm;"><span style="font-size: 9pt;" lang="HR"><i> i  
  O sastavu leve kolone vidi dok. br. 55 i 73.</i></span></p> 
  <p class="MsoNormal" style="text-indent: 10mm;"><span style="font-family: Arial;" lang="HR">326</span></p>
  <p class="MsoNormal" style="text-indent: 10mm;"><span style="font-family: Arial;" lang="HR">327</span></p>
  <p class="MsoNormal" style="text-indent: 10mm;"><span lang="HR">Neprijatelj  
  nepoznate jačine nalazi se u zoni širenja Gruda — Imotski — Posušje —  
  Jablanica — Prozor.</span></p> 
  <p class="MsoNormal" style="text-indent: 10mm;"><span lang="HR">Naša kolona  
  nalazi se na predelu Drežnica i Gornja Grabovica.</span></p> 
  <p class="MsoNormal" style="text-indent: 10mm;"><span lang="HR">Desno od nas  
  nalazi se Konjička grupa<sup>6</sup>, a levo od nas Crnogorske trupe pod  
  komandom majora Blaža Gojnića i majora Andrije Veskovića<sup>7</sup>.</span></p> 
  <p class="MsoNormal" style="text-indent: 10mm;"><span lang="HR">S toga,—</span></p>
  <p class="MsoNormal" style="text-indent: 10mm;"><span lang="HR">NAREĐUJEM:</span></p>
  <p class="MsoNormal" style="text-indent: 10mm;"><span style="letter-spacing: -0.7pt;" lang="HR">1)</span><span lang="HR"> 
  Kombinovana brigada (delovi Bilećke, Stolačke i Mostarske brigade) pod  
  komandom kapetana Kureša Miloša jačine688 četnika, u ulozi stalne pobočnice  
  poseda položaj: Gumenac(1259) — Branisovac (1721) — M. Vilinac (1836) —  
  Crna Glava(1804) sa rezervom u s. Diva Graboviea, držeći vezu desno salevim  
  krilom Konjičke grupe na Križu (475).—</span></p> 
  <p class="MsoNormal" style="text-indent: 10mm;"><span lang="HR">Zadatak je ove  
  pobočnice, da pouzdano zatvori sve pravce koji preko planine Čvrsnice izvode  
  ka r.Neretvi štiteći time upad komunista u Hercegovinu, a obezbeđujući  
  pozadinu grupa orjentisanih ka Imotskom.</span></p> 
  <p class="MsoNormal" style="text-indent: 10mm;"><span style="letter-spacing: -0.5pt;" lang="HR">2)</span><span lang="HR"> 
  Nevesinjska brigada pod komandom kapetana ZečevićaVladimira, jačine 1180 četnika,  
  krenuće pravcem: dolina r.Drežanke i zatvoriti sve pravce koji sa obe strane  
  dolaze ka Drežanki.</span></p>
  <p class="MsoNormal" style="text-indent: 10mm;"><span lang="HR">U ovom cilju  
  na levoj obali Drežanke zaposesti k.1683 — k.1200—Klanac, a desno put  
  dolinom potoka Trmošnik i Samograd (1174). Ovo poslednje izvršiti odmah.</span></p> 
  <p class="MsoNormal" style="text-indent: 10mm;"><span lang="HR">U toku sutrašnjeg  
  dana Komandant ove brigade uputiće u cilju izviđanja i obezbeđenja dve čete  
  četnika pravcem Draga—Mučinovac.</span></p> 
  <p class="MsoNormal" style="text-indent: 10mm;"><span lang="HR">Štab  
  Nevesinjske brigade da bude u mestu Perutac do daljeg naređenja.</span></p> 
  <p class="MsoNormal" style="text-indent: 10mm;"><span lang="HR">Uhvatiti vezu  
  levo sa Crnogorskim trupama, kada izbiju u visinu Vrana i Klanca, a desno sa  
  kapetanom Kurešom u Diva Grabovici kod njegove rezerve.</span></p> 
  <p class="MsoNormal" style="text-indent: 10mm;"><span lang="HR">Komandant  
  Nevesinjske brigade odrediće snagu potrebne jačine za zaštitu mosta preko  
  r.Neretve u s.Drežnici!</span></p> 
  <p class="MsoNormal" style="text-indent: 10mm;"><span lang="HR">Vezu održavati  
  sa trupama levo i desno od sebe i sa potpisatim, putem kurira i raznih  
  ugovornih znakova, a sa avijonima putem signakiih platna. U koliko se dobiju  
  radio stanice veza će se bolje obavljati i dostavljati češće izveštaje.<span style="letter-spacing: -0.45pt;"><o:p> 
  </o:p>
  </span></span></p>
  <p class="MsoNormal" style="text-indent: 10mm;"><span lang="HR">Hrana će se  
  izdati za tri dana (5, 6, i 7 o.m.), koju će četnici poneti sa sobom, a za  
  dalje narediou na licu mesta.<span style="letter-spacing: -0.35pt;"><o:p> 
  </o:p>
  </span></span></p>
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">6</span></sup><span style="font-size: 9pt;" lang="HR"> 
  Vidi dok. br. 71.</span></i></p>
  <p class="MsoNormal" style="text-indent: 10mm;"><span style="font-size: 1pt; font-family: Arial;"><!--[if !supportEmptyParas]-->
  &nbsp;<!--[endif]--> 
  <o:p> 
  </o:p> 
  </span></p>
  <p class="MsoNormal" style="text-indent: 10mm;"><span lang="HR">Municiju  
  podeliti vojnicima kako bi se smanjila komora, jer je zemljište kuda se  
  prolazi neprohodno, a sa konjima ne raspolažemo.<span style="letter-spacing: -0.6pt;"><o:p> 
  </o:p>
  </span></span></p>
  <p class="MsoNormal" style="text-indent: 10mm;"><span lang="HR">Bolesnike i  
  ranjenike upućivati u selo Drežnicu, a odatle će se regulisati da se  
  prevoznim sredstvima šalju u bolnicu odnosno u ambulantu.<span style="letter-spacing: -0.6pt;"><o:p> 
  </o:p>
  </span></span></p>
  <p class="MsoNormal" style="text-indent: 10mm;"><span lang="HR">Sve potrebne  
  pripreme izvršiti odmah i odmah krenuti na izvršenje zadatka prema ovoj  
  zapovesti.<span style="letter-spacing: -0.55pt;"><o:p>
  </o:p>
  </span></span></p>
  <p class="MsoNormal" style="text-indent: 10mm;"><span lang="HR">Ako za vreme  
  artiljerijske pripreme ili u toku operacija artiljerija bude tukla naše  
  trupe, kao što je to bilo na dosadašnjim položajima, Komandanti brigada  
  odmah će javiti signalnim metcima koje imaju na rukovanju kako bi ovo  
  prestalo.<span style="letter-spacing: -0.55pt;"><o:p>
  </o:p>
  </span></span></p>
  <p class="MsoNormal" style="text-indent: 10mm;"><span lang="HR">Znaci 
  raspoznavanja:<span style="letter-spacing: -0.55pt;"><o:p>
  </o:p>
  </span></span></p>
  <p class="MsoNormal" style="text-indent: 10mm;"><span style="font-size: 1pt; font-family: Arial;"><!--[if !supportEmptyParas]-->
  &nbsp;<!--[endif]--> 
  <o:p> 
  </o:p> 
  </span></p>
  <p class="MsoNormal" style="text-indent: 10mm;"><span lang="HR">8 - III - marta 1943 g.:  
  Top — Travnik<o:p> 
  </o:p> 
  </span></p>
  <p class="MsoNormal" style="text-indent: 10mm;"><span lang="HR">9 - III - marta 1943 g.:  
  Bacač — Beograd<o:p> 
  </o:p> 
  </span></p>
  <p class="MsoNormal" style="text-indent: 10mm;"><span lang="HR">10 - III - marta 1943 g.:  
  Šator — Šabac a ugovoreni znaci:<o:p> 
  </o:p> 
  </span></p>
  <p class="MsoNormal" style="text-indent: 10mm;"><span style="font-size: 1pt; font-family: Arial;"><!--[if !supportEmptyParas]-->
  &nbsp;<!--[endif]-->
  <o:p></span><span lang="HR">8</span><span lang="HR"> - III - marta 1943 g.:  
  zauzimanje stava klečećeg<o:p> 
  </o:p> 
  </span></p>
  <p class="MsoNormal" style="text-indent: 10mm;"><span lang="HR">9 - III - marta 1943 g.:  
  okretanje na levo krug<o:p> 
  </o:p> 
  </span></p>
  <p class="MsoNormal" style="text-indent: 10mm;"><span lang="HR">10 - III - marta 1943 g.:  
  iznošenje puške levom rukom u stranu.</span></p> 
  <p class="MsoNormal" style="text-indent: 10mm;"><span lang="HR">Pošto su  
  jedinice razvučene na vrlo velikom frontu, to će Komandanti brigada  
  komandovati prema prilikama i sa puno inicijative, ali vodeći uvek računa o  
  opštem zadatku.<span style="letter-spacing: -0.5pt;"><o:p> 
  </o:p>
  </span></span></p>
  <p class="MsoNormal" style="text-indent: 10mm;"><span lang="HR">Nalaziću se  
  za početak rada u s.Drežnici, a docnije ću izvestiti.<span style="letter-spacing: -0.45pt;"><o:p> 
  </o:p>
  </span></span></p>
  <p class="MsoNormal" style="text-indent: 10mm;"><span style="font-size: 9pt;" lang="HR">S  
  VEROM U BOGA ZA KRALJA I OTADŽBINU!</span></p> 
  <p class="MsoNormal" style="text-indent: 10mm;"><span lang="HR">Dostavljeno:K-tu 
  Nevesinjske i Kombinovane brigade.<o:p>
  </o:p>
  </span></p>
  <p class="MsoNormal" style="text-indent: 10mm;"><span lang="HR">Komandant, 
  major</span></p>
  <p class="MsoNormal" style="text-indent: 10mm;"><span lang="HR">—</span><span style="font-family: Arial;" lang="HR"> 
  </span><span lang="HR">Jov. Pantić</span></p> 
  <p class="MsoNormal" style="text-indent: 10mm;"><span lang="HR">Slati<sup>8</sup> 
  mi što češće izveštaje.</span></p> 
  <p class="MsoNormal" style="text-indent: 10mm;"><span lang="HR">Znaci za</span></p>
  <p class="MsoNormal" style="text-indent: 10mm;"><span lang="HR">8 - III -  
  Dugme — Drežnica</span></p> 
  <p class="MsoNormal" style="text-indent: 10mm;"><span lang="HR">9 - III - Kama 
  — Konjic<o:p>
  </o:p>
  </span></p>
  <p class="MsoNormal" style="text-indent: 10mm;"><span lang="HR">10-III- Ranac 
  — Rama</span></p>
  <p class="MsoNormal" style="text-indent: 10mm;"><span lang="HR">Ugovoreni 
  znaci:</span></p>
  <p class="MsoNormal" style="text-indent: 10mm;"><span lang="HR">8 - III -  
  Odstupanje tri koraka nazad<o:p> 
  </o:p> 
  </span></p>
  <p class="MsoNormal" style="text-indent: 10mm;"><span lang="HR">9 - III -  
  Zauzimanje stava ležećeg<o:p> 
  </o:p> 
  </span></p>
  <p class="MsoNormal" style="text-indent: 10mm;"><span style="letter-spacing: -0.5pt;" lang="HR">10</span><span lang="HR"> 
  - III - Dizanje puške u vis dva puta</span></p> 
  <p class="MsoNormal" style="text-indent: 10mm;"><span lang="HR">P.J.</span></p>
  <p class="MsoNormal" style="text-indent: 10mm;"><span style="font-size: 9pt;" lang="HR"><i>»Slati«  
  i dalji tekst napisano je zelenim mastilom, ćirilicom.</i></span></p> 
</div>
<p>
<br>
<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_71.htm"><b>Prethodni dokument</b></a></TD>
<TD><a href="4_14_2_73.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

