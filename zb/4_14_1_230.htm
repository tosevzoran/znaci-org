<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br>  
PRILOG I  
Dokumenti britanske i izbeglicke jugoslovenske vlade 1941. i 1942.  


<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_229.htm"><b>Prethodni dokument</b></a></TD>
<TD><a href="4_14_1_231.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 12</strong></p>
<p align="center"><strong>IZVEŠTAJ OTPRAVNIKA POSLOVA IZBEGLIČKE 
JUGO-SLOVENSKE VLADE U MADRIDU OD 16. SEPTEMBRA 1942. MINISTARSTVU SPOLJNIH 
POSLOVA O SARADNJI DOBROSAVA JEVĐEVIĆA SA ITALIJANSKIM OKUPATOROM 1</strong></p>
<p align="center">Pov. Br. 507/42-IX-9.&nbsp;&nbsp;&nbsp;&nbsp;&nbsp; &nbsp;</p>
<p align="center">Madrid, 16 septembar 1942. godine.</p>
<p align="center">Predmet: Dobrosav Jevđević</p>
<p align="center">obaveštenja.</p>
<p align="center">Prilozi: dva (2) prepisa.2</p>
<p align="center">MINISTRU INOSTRANIH POSLOVA POLITIČKOM ODELJENJU</p>
<p>London.</p>
<p>U vezi moga pisma Pov. Br. 78/42-IX-9 od 16. marta t.g.,3 pod točkom 5.</p>
<p>Od naših državljana, koji su na putu za Južnu Ameriku prošli kroz Madrid, 
dobio sam sledeća obaveštenja o aktivnosti Dobrosava Jevđevića:</p>
<p>U decembru pr. god. g. Jevđević je često svoja osustva iz Splita objašnjavao 
našim ljudima time, kako je vodio Talijane u unutrašnjost na sastanke sa 
ljudima od poverenja đenerala Mihailovića. U vezi sa time je govorio, kako 
radi da se borbe obustave preko zime, kako bi četnici mogli da nađu skloništa 
da provedu zimu.</p>
<p>Drugom prilikom je govorio, da je Komandant II. talijanske armije, đeneral 
Ambrozio4 preko njega tražio dodir sa đeneralom Mihailovićem u želji da 
sazna, kakav bi bio stav Đenerala Mihailovića ako bi se talijanska vojska 
skrenula protiv Nemaca, i da li bi mogao u tom slučaju da računa na njegovu 
saradnju i pomoć.</p>
<p>U januaru t.g. je jednom prilikom govorio, kako se baš vratio sa jednog 
sastanka sa našima iz šume i kako ovi propadaju zbog oskudice u soli. Čudi se 
da se ne uspeva da im se avionom dobacuje po nekoliko džaka soli. O ovoj 
oskudici u soli kod naših slobodnih trupa u zemlji imao sam čast da iz-vestim 
Ministarstvo i mojim pismom Pov. Br. 108/42-VII-6 od 31. marta t.g.5</p>
<p>U januaru t.g., G. Jevđević je govorio još, kako vodi vrlo krupne 
pregovore između naših slobodnih trupa i Talijana,6 a ako u tim pregovorima ne 
uspe, neće mu ostati drugo no, ili da ide i sam u šumu, ili da ga Talijani 
deportuju na Liparska Ostrva. Međutim, nije se dogodilo ni jedno ni drugo, a 
nezna se da li je g. Jevđević uspeo u svojoj misiji.</p>
<p>U aprilu t.g. bio je ranjen kada je išao na sastanak sa četnicima.</p>
<p>Iz svih obaveštenja koja sam dosada mogao da dobijem o g. Jevđeviću, ne da 
se tačno zaključiti šta je upravo i kakva je njegova uloga. Svi naši državljani 
koji su prošli ovuda govore samo o tome, kako je on u vrlo dobrim odnosima sa 
Talijanima i da stoga ne uliva mnogo poverenja našem svetu.</p>
<p>Prednje imam čast dostaviti Ministarstvu s molbom na znanje.</p>
<p>Otpravnik Poslova,</p>
<p>1 Kopija originala (pisana na mašini, ćirilicom) u Arhivu VII, AEV, k. 
165a, reg. br. 16/3. Na poleđini dokumenta je otisnut četvrtasti pečat 
Ministarstva inostranih poslova, sa brojem i datumom zavođenja {Pov. br. 5260 
od 25. septembra 1942).</p>
<p>2, 3 i 5 Te priloge, odnosno pisma redakcija nije pronašla.</p>
<p>4 Vitorio (Vittorio Ambrosio).</p>
<p>6 O saradnji Dobrosava Jevđevića sa Italijanima u prvoj polovini 1942, vidi 
dok. br. 77.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_229.htm"><b>Prethodni dokument</b></a></TD>
<TD><a href="4_14_1_231.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
