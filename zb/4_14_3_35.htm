<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_34.htm"><b>Prethodni dokument</b></a></TD>
<TD><a href="4_14_3_36.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA JAVORSKOG KORPUSA OD 20. NOVEMBRA 
1943. DRAŽI MlHAILOVlĆU O BORBAMA PROTIV DELOVA 2. UDARNOG KORPUSA NOVJ U SANDŽAKU 
I STANJU U KORPUSU1</strong></p>
<p>KOMANDA JUGOSLOVENSKE VOJSKE</p>
<p>U OTADŽBINI GORSKI ŠTAB BR. 172</p>
<p>Pov. br. 7</p>
<p>20 novembra 1943</p>
<p>Položaj</p>
<p>Izveštaj o akciji u Sandžaku3 i situaciji u Javorskom Korpusu.</p>
<p align="center">GOSPODINU MINISTRU VOJSKE, MORNARICE I VAZDUHOPLOVSTVA J. V. 
O.</p>
<p>Prema depeši br. 9 od 17. X. primio sam komandu nad Požeškim, II Mileševskim, 
Javorskim Korpusom i II Dragačevskom brigadom 20 oktobra.4</p>
<p>21 oktobra izdao sam zapovest za prelaz Uvca i napad na komuniste5 u oblasti 
N. Varoši — Zlatara.6</p>
<p>U označeno vreme Uvac su prešli Javorski Korpus i Dragačevska brigada. 
Drugi Mileševski i Požeški korpus nisu izvršili prelaz Uvca u označenom 
vremenu zbog pojave Nemaca u Kokinom Brodu. Mileševski korpus prešao je Uvac 
16 časova kasnije, a Požeški tek posle tri dana.</p>
<p>Po prvom planu majora Lukačevića napad je trebao da se izvrši preko 
Zlatara na Prijepolje.</p>
<p>Obzirom na pojavu jačih snaga komunista u oblasti , okolini Bistrice, major 
Lukačević je izdao naređenje da izvrši napad u pravcu Bistrice a ne u pravcu 
Prijepolja.</p>
<p>Zapovest za ovaj napad izdao sam 23 oktobra u 19 časova. (Prilog: 
Zapovest).7</p>
<p>24 u zoru napad na komuniste izvršio je Javorski Korpus i Dragačevska 
brigada. Napad je izvršen na položaj komunista</p>
<p>Ploča — Šanac — Crni Vrh — Kukanj. Prva i druga Stude-nička brigada 
zauzele su od komunista položaj Sanac. Komandant druge Mileševske brigade 
kapetan Radović, ne zna-jući za promenu plana majora Lukačevića, povukao je 
prvu i drugu St[udeničku] Brigadu u pravcu Prijepolja, iako je napad kolone 
trebao da gravitira u pravcu Bistrice. U tom vremenu komunisti zauzmu položaj 
Šanac, i tada I i II St. brigada morale su da odstupe. U tom momentu sam stigao 
sa 20 vojnika i zadržao I i II St. Brigadu i sačekao komuniste. Borba sa 
komunistima trajala je od 5 časova ujutru 24 oktobra do 3 časa ujutru 25 
oktobra, kada sam se povukao na položaj Golo Brdo zbog nedostatka municije, a i 
pošto su komunisti dobili pojačanje u ljudstvu i bacačima. Gubitci komunista 
u ovoj borbi su: 130 mrtvih, nepoznat broj ranjenih. Naši gubitci: 9 mrtvih, 16 
ranjenih-kontuzovanih i 9 nestalih.</p>
<p>25&nbsp; &nbsp;oktobra u podne, napad na Bitovik vršio je II Mile-ševski 
Korpus, a iako je napad trebao da se vrši 24 u zoru. Zbog neizvršenja 
zapovesti komunisti su bili u mogućnosti da nas tuku, t.j. 24 mene, a 25 II 
Mileševski korpus.</p>
<p>II Požeški korpus promenio je pravac napada i otišao u pravcu 
Bistrice—Priboja.</p>
<p>Na položaju Golo Brdo sa Javorskim korpusom i II Dra-gačevskom brigadom 
ostao sam do 28 oktobra. Komunisti su ostali na položaju prema meni bez da su 
vršili napad. Slao sam odeljenja u izviđanje i došlo je do jednog manjeg 
sukoba sa komunistima. Slao sam depeše majoru Lukačeviću u cilju dobijanja 
direktiva za dalji rad, ali odgovore nisam dobijao. Sa kapetanom Markovićem i 
Kalaitovićem nisam imao vezu iako sam naredio da mi svakodnevno upućuju kurira 
i obaveštavaju o situaciji.</p>
<p>26&nbsp; okt. primio sam izveštaj od kapetana Markovića o koncentraciji 
velikog broja Nemaca u pravcu Ivanjica—Arilje.</p>
<p>27&nbsp; &nbsp;primio sam izveštaj od poručnika Gvozdenovića8 o dolasku 
Nemaca na Javor, kao i o koncentraciji na pravcu Arilje—Ivanjica.</p>
<p>27 okt. primio sam izveštaj od kapetana Dače Simovića da je 1000 Nemaca došlo 
na Javor.</p>
<p>Zbog ovih izveštaja 28 okt. zauzeo sam položaj Vodena Poljana—Akmačići—Radijevići.</p>
<p>29 u 14 časova komunisti su ušli u N. Varoš gde su ostavili posadu,9 a jačim 
snagama prešli Uvac na Kokinom Brodu. Ovaj izveštaj primljen je od komandanta 
Novovaroškog sreza 29 u 16 časova kao i o tome da će komunisti posesti 
prelaze na Uvcu, Pavlovića Brod i Rastok. Po primljenim izveštajima od 
komandanta II Mil. Brigade kapetana Radovića, 400 komunista došlo je na 
Jadovnik. Jače snage Nemaca stigle su bile u Sjenicu.</p>
<p>Po svim primljenim izveštajima jače komunističke snage opkolile su tri 
strane a sa četvrte Nemci iz Sjenice, iz kojih sam razloga, a da bi izbegao 
opkoljavanje na prostoriji sela Akmačići—Radijevići prešao Uvac 1 nov. u 
zoru i zauzeo položaj Kadina Stena više Stitkova. O ovome sam izvestio majora 
Lukačevića. I i II St. i Dragačevsku Brigadu uputio sam na svoje reone zbog 
pojave Nemaca i nemogućnosti ishrane, a sa Moravičkom brigadom i letećim 
bataljonom ostao sam na položaju Kadina Stena do dolaska odreda majora Lukačevića, 
a koji su odstupali od Uvca. Odstupanje Pljevalj-ske, Pribojske i Čajničke 
brigade od Uvca prema Kadinoj Steni i Javoru bilo je u neredu. U komori 
Plevaljske brigade bilo je na konjima teških mitraljeza, puškomitraljeza, bacača 
i dosta municije.</p>
<p>Sa ljudstvom sam ostao na položaju dok su sve snage majora Lukačevića prešle 
granicu, a zatim sa moravičkom brigadom i letećim bataljonom izvršio 
posedanje Javora gde sam ostao 2 dana. Na Javoru sam dobio izveštaj o izdaji 
Radulo-vića, i sa letećim bataljonom i delom Moravičke brigade odmah sam 
krenuo u poteru za njim.</p>
<p>U interesu opšte stvari smatram da mi je dužnost da vam iznesem sve 
negativne stvari našega rada u dosadašnjim borbama.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>1)&nbsp; Starešinsko osoblje u opšte se ne pridržava izdatih zapovesti i 
radi po svom nahođenju. Čak i pojedini komandanti korpusa i aktivni oficiri 
smatraju da je i to inicijativa ako ne izvrše zapovest na vreme ili pak promene 
dati pravac.</p>
<p>2)&nbsp; Komandanti brigada, komandanti bataljona i ostale sta-rešine 
nesposobni su za izvođenje samostalnih zadataka u najvećoj većini slučajeva.</p>
<p>3)&nbsp; Broj sposobnih starešina vrlo je mali.</p>
<p>4)&nbsp; Idealni borci u borbi protiv komunista su samo šumski ljudi,10 dok 
je mobilisano ljudstvo vrlo slabo, skoro panično. I šumski borci nerado idu u 
borbu u Sandžak iz sledećih raz-loga: stanovništvo nesigurno u Sandžaku; 
zbog nepoznavanja terena osećaju se nesigurno; ishrana vrlo slaba; obaveštajnu 
službu nemoguće je uopšte organizovati zbog nesigurnosti me-štana; 27 
oktobra naredio sam da Moravička brigada krene i posedne Uvac, što ljudstvo 
nije htelo da učini, napravivši bunt govoreći: Na granici ćemo svi izginuti, 
ali preko Uvca ne idemo Za ovo sam streljao tri vinovnika bunta.</p>
<p>Ovako treba da rade sve starešine ako se želi uspeh.</p>
<p>5)&nbsp; Starešine se ne pridržavaju ni najosnovnijih odredaba ratne službe 
u pogledu izviđanja, obezbeđenja i vođenja same borbe. Starešine bacaju u 
borbu celu jedinicu, ostajući bez rezerve i u slučaju neuspeha na jednom delu 
fronta dolazi do neizbežnog povlačenja na celom frontu.</p>
<p>6)&nbsp; Dok jedna jedinica vodi borbu druga jedinica je neutralni posmatrač 
i čeka da i nju neprijatelj napadne, mesto da ide u pravcu vođenja borbe i da 
pomogne svoga suseda. Zbog ovoga se dešava da nas komunisti počesto tuku.</p>
<p>7)&nbsp; Kada ostupa jedna jedinica zbog teške situacije na svome sektoru, 
druge jedinice čine isto, bez naređenja i stvarne potrebe. Odstupanje 
pojedinih jedinica liči na panično begstvo, jer se vrši na celom frontu bez 
zaštite.</p>
<p>8)&nbsp; Veza između jedinica se uopšte ne održava, ili vrlo slabo, iako 
je glavni uslov za uspeh u borbi sigurna veza. Sve ovo nateralo me je da izdam 
priloženi uput,11 iako nije ništa naročito i na brzu ruku izrađen, ipak kada 
bi se ovog uputa pridržavale sve starešine i vojnici, uspeh bi bio siguran i 
sa mnogo manje gubitaka&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
M.P.</p>
<p>KOMANDANT, major Rad. R. Cvetić</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 32 reg. 
br. 44/2 (S-V-2294/1).</p>
<p>2&nbsp; Brojčana oznaka za Javorski korpus.</p>
<p>3&nbsp; i 6 Vidi dok. br. 21: zapovest za akciju.</p>
<p>4&nbsp; Navedenu depešu Redakcija nije pronašla. Vidi dok. br. 21. 3 Na tom 
sektoru dejstvovala je 4. krajiška NOU brigada.</p>
<p>5 Na tom sektoru dejstvovala je 4. krajiška NOU brigada.</p>
<p>7 Pomenuti prilog Redakcija nije pronašla.</p>
<p>8&nbsp; Cvetko, komandant Moravičke brigade.</p>
<p>9&nbsp; Novu Varoš je, 26/27. oktobra, zauzela 4. krajiška NOU brigada.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>10 Odnosi se na mobilne, stalne četničke jedinice.</p>
<p>11 Taj prilog Redakcija nije pronašla.&nbsp; &nbsp;</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_34.htm"><b>Prethodni dokument</b></a></TD>
<TD><a href="4_14_3_36.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
