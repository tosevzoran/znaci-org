<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_204.htm"><b>Prethodni dokument</b></a></TD>
<TD><a href="4_14_3_206.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA 4. GRUPE JURIŠNIH KORPUSA OD 5. 
JULA 1944. KOMANDANTIMA JURIŠNIH KORPUSA ZA OVLADAVANJE LINIJOM PLOČNIK — 
CRKVIŠTE—GOLO BRDO1</strong></p>
<p align="center">KOMANDANTU V JURIŠNOG KORPUSA2</p>
<p>U današnjoj borbi3 zauzet je oslonac neprijateljskog pred-stražnog sistema 
iz Ogledne. Partizani4 se na svom levom krilu povlače pravcem: Ogledna — Pločnik 
— V. Grobnica — Kadina česma5 — Vrata i dalje.</p>
<p>Naše trupe moraju na svaki način ovladati do noći (ukoliko se to ne uspe 
do noći onda da se ovlada u toku noći) položajem: Pločnik (1201) — Crkvište 
— k. 865 — [Vilja] rudine (986) — Golo Brdo — tj. linijom na koju su 
napadali 5 i 2 korpus. Na ovoj liniji trupe će zanoćiti u tesnoj međusobnoj 
vezi i isturenim obezbeđenjem napred i sa potrebnim osiguranjem kad se potpuno 
smesti svaki noćni prepad.</p>
<p>Trupe će zanoćiti sa glavnim snagama na položaju:</p>
<p>1.&nbsp; — V jurišni korpus na položaju Pločnik (k. 1201) sa isturenim 
izviđačkim i obezbeđujućim delovima u pravcu: Čelopeka — Velike Grobnice 
— Borovika i potoka Oraovica. Prednji obezbeđujući delovi moraju u toku noći 
držati Veliku Grobnicu. Komandant V korpusa mora na svaki način imati jedan 
deo snaga na Oglednu. U toku noći preduzeće mere da preko meštana i svojih 
patrola uhvati vezu sa II Kosovskim korpusom koji mora da je u maršu u pravcu 
s. Šošići. Za ovaj korpus stigla je druga partija municije u Jošaničkoj 
Banji a tamo je i magacin hrane.</p>
<p>2.&nbsp; — II jurišni korpus zanoćiće na liniji: Crkvište — k. 865 
— Velja Rudina — Golo brdo zaključno, to je položaj na koga je danas 
napadao a koji mora u toku ove noći ovladati po svaku cenu. Obezbeđujuće 
delove izbaciti na desnu obalu potoka Oraovica. Naročitu pažnju obratiće na 
Sedlo između Crkvišta i Golog brda. Preduzeti sve mere obezbeđenja u toku noći 
sa potpunim vatrenim sistemom i potrebnim rezervama.</p>
<p>— Vezu desno hvatati sa V jurišnim korpusom a vezu levo sa I jurišnim 
korpusom. Snabdevanje za sada iz maga-cina u Jošaničkoj banji.</p>
<p>3.&nbsp; — I jurišni korpus zanoćiće na položaju koga je postigao ali 
za slučaj da nije izbio u visini s. Drenova u toku noći mora na svaki način 
ovladati položajem koji je produžetak položaja koga drži II jurišni korpus 
tj.: Velika čuka — Rid — Vrteška sa obezbeđenjem u pravcu s. Brđani.</p>
<p>4.&nbsp; — Druga brigada trećeg jurišnog korpusa u toku noći ojačava 
raspored II jurišnog korpusa i potpomaže ga u ovla-đivanju položajem na kome 
će noćiti.</p>
<p>5.&nbsp; — III jurišni korpus u rezervi zanoćiće na položaju Crni Vrh 
— Piskavac.</p>
<p>Štab grupe zanoćiće kod rezerve.</p>
<p>Rezultate noćnog izviđanja i izveštaj o današnoj borbi dostaviti ovom štabu 
6 jula do 3 časa neizostavno.</p>
<p>Trupe ujutru da budu spremne za dalji napad a zapo-vest će uslediti 
radiogramom ili pismeno po kuririma.</p>
<p>Napomena: za slučaj noćnog napada komunista trupe moraju održati svoje 
položaje po cenu života a sve starešine koji bi pod pritiskom napustili određeni 
položaj staviću pod preki, vojni sud.</p>
<p>NA IZVRŠENJE.</p>
<p>NAČELNIK ŠTABA — KAPETAN, Neš. Nedić&nbsp;&nbsp;&nbsp; &nbsp;</p>
<p>KOMANDANT — MAJOR, Drag. S. Račić</p>
<p>M.P.6</p>
<p>Dostavljeno:</p>
<p>K-tu I, II, III i V jur. kor- pusa i 2 brigadi III jur. korpusa.</p>
<p>Ekspedovano u 6.45 časova 5 jula 1944 god. po kuririma.</p>
<p>M.P.7</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 77, 
reg. br. 45/2 (S-V-11265).</p>
<p>2&nbsp; Naziv jedinice napisan je mastilom, ćirilicom.</p>
<p>3&nbsp; Vidi zapovest u dok. br. 204.</p>
<p>4 Jedinice 21. divizije NOVJ. O njihovim borbama protiv nemač-kih i 
bugarskih trupa, kao i domaćih izdajnika, u toku 5. i 6. jula vidi tom I, knj. 
9, dok. br. 14 i 16.</p>
<p>5 Kadina čuka.</p>
<p>6 i 7 Okrugli pečat: &quot;Komanda jugoslavenske vojske u otadžbini 
—Gorski štab br. 30&quot;.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_204.htm"><b>Prethodni dokument</b></a></TD>
<TD><a href="4_14_3_206.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
