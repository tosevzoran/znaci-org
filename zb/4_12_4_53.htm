<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_52.htm"><b>Prethodni dokument</b></a></TD>
<TD><a href="4_12_4_54.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p style="text-align: center;" align="center"><strong><span lang="DE">IZVEŠTAJ 
VOJNOUPRAVNOG KOMANDANTA JUGOISTOKA OD 10. MAJA 1944. VRHOVNOJ KOMANDI VERMAHTA 
O DEJSTVIMA PROTIV 2. I 5. NOU DIVIZIJE NA KOMUNIKACIJI UŽICE — VIŠEGRAD1</span></strong><span lang="DE"><o:p>
</o:p>
</span></p>
<p style="text-align: center;" align="center"><span lang="DE">POVERLJIVO&nbsp;<o:p>
</o:p>
</span></p>
<p style="text-align: center;" align="center"><span lang="DE">KTB<o:p>
</o:p>
</span></p>
<p style="text-align: center;" align="center"><span lang="DE">10. 5. 1944.<o:p>
</o:p>
</span></p>
<p style="text-align: center;" align="center"><span lang="DE">...2<o:p>
</o:p>
</span></p>
<p style="text-align: center;" align="center"><span lang="DE">Grupi armija »F« 
<em>(po kuriru)</em><o:p>
</o:p>
</span></p>
<p><em><span lang="DE">Na znanje:</span></em><span lang="DE"> <o:p>
</o:p>
</span></p>
<p><span lang="DE">OKH/Gen. Qu. (Upr. od.)<o:p>
</o:p>
</span></p>
<p><span lang="DE">OKW/WFSt (Gen. Qu.)<o:p>
</o:p>
</span></p>
<p><span lang="DE">K-di 2. OkA<o:p>
</o:p>
</span></p>
<p><span lang="DE">Nem. opun. gen. u Hrvatskoj<o:p>
</o:p>
</span></p>
<p><span lang="DE">Nem opun. gen. u Albaniji <o:p>
</o:p>
</span></p>
<p><span lang="DE">Komandantu avijacije Hrvatske, Zagreb <o:p>
</o:p>
</span></p>
<p>V SS-brd. AK (samo Srbija)</p>
<p><span lang="DE">K-tu Srema (samo Srbija)<o:p>
</o:p>
</span></p>
<p style="text-align: center;" align="center"><em><span lang="DE">Dnevni izveštaj 
od 10. 5. 1944.</span></em><span lang="DE"><o:p>
</o:p>
</span></p>
<p><span lang="DE">Prilog 34<o:p>
</o:p>
</span></p>
<p><em><span lang="DE">Srbija.</span></em><span lang="DE"><o:p>
</o:p>
</span></p>
<p><span lang="DE">I. <em>Situacija kod neprijatelja:</em><o:p>
</o:p>
</span></p>
<p><span lang="DE">Prema izveštaju jedinica i iz s[igurnog] i[zvora], glavnina 
div. Grupe »Morača«3 sa štabom još se nalazi s. od puta Užice — Višegrad, 
na planini Tari. U toku noći 8/9. 5. i 9. 5. samo slabijim delovima je uspelo 
da se, uz gubitke, probiju do Južne grupe, koja se već nalazila u rejonu 
Jablanica — Semegnjevo.4 Južna grupa uzmiče u borbi i pljačka sela.5 U toku 
jučerašnjeg dana javljeno je da je neprijatelj imao 30 poginulih, 50 — 60 
ranjenih i 2 ranjenika zarobljena.<o:p>
</o:p>
</span></p>
<p><span lang="DE">II. <em>Situacija kod naših snaga.</em><o:p>
</o:p>
</span></p>
<p><span lang="DE">A)Grupa »Holman«6 je, posle odbijanja jačih 
neprija-teljevih napada na isturenu četu III. bat.7 kod Bioska (6 km sz. od 
Kremne) i ponovnih pokušaja noćnog proboja kod Mokre Gore, danas izjutra otpočela 
pokret sa III/ »Brdbg.«,8 297. izv. bat., 698. bat. Feld-žand. i II/»Brdbg.« 
u cilju napada na neprijatelja na planini Tari. I. bat. sa novodovedenim četnicima 
i SDS9 goni neprijatelja u rejonu Jablanica — Semegnjevo.<o:p>
</o:p>
</span></p>
<p><span lang="DE">B)Borbena grupa »Vajel« je sa Severnom četničkom kolonom 
u nastupanju preko puta Užice — Bioska u pravcu Šljivovica i sa Južnom četničkom 
grupom vrši zaprečavanje puta Užice — Ljubiš i južno odatle.<o:p>
</o:p>
</span></p>
<p><span lang="DE">C)24. bug. div. učestvuje u napadu protiv neprijatelja na 
Tari sa 2 čete 11/64. i tenkovima preko manastira Rače (6 km jjz. od Bajine Bašte), 
a sa I/64. u pokretu iz Der-vente prema jugoistoku u pravcu Bjeluša.<o:p>
</o:p>
</span></p>
<p><span lang="DE">III/64, nalazi se kod Kremne, sa zadatkom osiguravanja puta. 
Z.[apadno] odatle nalazi se i 200 četnika sa istim zadatkom. Ojačani I/63. 
dostigao je Čajetinu. Na dodeljenu 13. btr/1. izvršen je napad kod Mačkata. 
Bliži izveštaj još nije dostavljen. <o:p>
</o:p>
</span></p>
<p><span lang="DE">D) Grupa »Tatalović«.10 Angažovanjem minobacača od 
strane 1/2. SDK rasteran je neprijatelj, koji je s. od Fakovića, na obali 
Drine, sa hrvatske strane, izgradio položaje.<o:p>
</o:p>
</span></p>
<p><span lang="DE">I/l. SDK stigao je kod II/l. SDK u rejonu Zaglavak. <o:p>
</o:p>
</span></p>
<p><span lang="DE">III. <em>Namere.</em><o:p>
</o:p>
</span></p>
<p><span lang="DE">Gonjenje neprijatelja na Tari i u planini Zlatiboru uz dovlačenje 
novih raspoloživih bug. i četničkih snaga i snaga SDK.<o:p>
</o:p>
</span></p>
<p><em><span lang="DE">Ostali deo Srbije.</span></em><span lang="DE"><o:p>
</o:p>
</span></p>
<p><span lang="DE">Prema izveštaj ima stanovnika, snage DM u rejonu j. od Kruševca 
vode žestoke odbrambene borbe protiv nadmoćnih kom. bandi.<o:p>
</o:p>
</span></p>
<p><span lang="DE">20 km sz. od Prokuplja otpočeo je poduhvat lovačkih četa 
27. bug. div. sa 4 nem. jurišna topa i 1 četom SDS. Na strani neprijatelja 15 
mrtvih. Zaplenjena su tri skladišta životnih namirnica.<o:p>
</o:p>
</span></p>
<p><span lang="DE">Posle obaranja neprijateljskih aviona, kod Bora je izvršen 
iznenadni napad na komandu za radarsko izviđanje PAA11 (verovatno četnici). 
Ubijena su 3 nem. vojnika i 1 je ranjen. Neprijatelj je imao 2 mrtva. Gubici kod 
neprijatelja su verovatno veći.<o:p>
</o:p>
</span></p>
<p><span lang="DE">Prema izveštaju F. K. u Nišu, s one strane demarkacione 
linije, u rejonu ji. od Vlasotinaca, prikupljanje jakih bandi, koje su se 
povukle očigledno ispred tekuće bug. operacije.<o:p>
</o:p>
</span></p>
<p><span lang="DE">Sz. od Aranđelovca, kom.[unisti] izvršili prepad na op-štinu 
i došli su u sukob sa četnicima DM.<o:p>
</o:p>
</span></p>
<p>Saobraćaj na Dunavu z. od Moldave od 9. 5. opet slobodan.</p>
<p style="text-align: center;" align="center"><em>Izveštaj o pokretima.</em></p>
<p>Štab I (bug.) art. div. i 1. btr., koji su učestvovali u operaciji »Kamerjeger«, 
premestili su se u Niš.</p>
<p><em><span lang="DE">Nem. opun. general u Hrvatskoj.</span></em><span lang="DE"><o:p>
</o:p>
</span></p>
<p><span lang="DE">Prema saopštenju k-ta hrv. oružanih snaga, delovi nemačke 
obrade plana za odbranu Zagreba pronađeni su kod stre-ljanih komunista. Istraga 
je u toku.<o:p>
</o:p>
</span></p>
<p><span lang="DE">Samost. F. K. 1040 Crna Gora. <o:p>
</o:p>
</span></p>
<p><span lang="DE">Situacija u Sandžaku, kao i ranije, zategnuta.<o:p>
</o:p>
</span></p>
<p><span lang="DE">...12<o:p>
</o:p>
</span></p>
<p><span lang="DE">Vojnoupr. k-t Jugoistoka <o:p>
</o:p>
</span></p>
<p><span lang="DE">Ia, pov. br. 2935/44<o:p>
</o:p>
</span></p>
<p><span lang="DE">potp. fon. Gajtner<o:p>
</o:p>
</span></p>
<p><span lang="DE">F. d. R.<o:p>
</o:p>
</span></p>
<p><span lang="DE">...13<o:p>
</o:p>
</span></p>
<p><span lang="DE">poručnik<o:p>
</o:p>
</span></p>
<p><span lang="DE">1Snimak overenog prepisa originala (pisanog na mašini) u 
AVII, NAV-T-501, r. 256, s. 709—10.<o:p>
</o:p>
</span></p>
<p><span lang="DE">2Nečitak paraf.<o:p>
</o:p>
</span></p>
<p><span lang="DE">3Vrhovni štab NOV i POJ, svojom naredbom od 20. februara 
1944, odredio je da Štab 5. NOU divizije rukovodi dejstvirna obeju divizija 
prema Srbiji. Komandant 5. NOU divizije bio je tada Milutin Morača. Nemci su 
znali za ovu odluku pa su, po imenu komandanta 5. NOU divizije, ovu udarnu grupu 
divizija nazivali Grupa »Morača« (vidi tom II, knj. 12, dok. br. 80; Petar Višnjić, 
Prodor Druge i Pete divizije u Srbiju 1944, str. 20).<o:p>
</o:p>
</span></p>
<p><span lang="DE">4Taj podatak je uglavnom tačan. Pošto je glavnina Udarne 
grupe divizija uspela 6/7. maja da pređe komunikaciju Užice — Bajina Bašta 
kod s. Zaglavak, a 1. krajiška brigada (kao posebna kolona) na raskrsnici kod 
k. 562, Graba i Gredice, to su se sve jedinice našle u širem rejonu pl. Tare, 
odakle je počelo povlačenje u Crnu Goru. Tako su se, 8/9. maja, jedinice 5. 
NOU divizije (dve brigade) prebacile preko komunikacije Užice — Višegrad kod 
ž. st. Mokre Gore (4. krajiška brigada) i na Šarganu (10. krajiška brigada), 
i 9. maja izbile u s. Semegnjevo, gde su zatekle svoju 1. brigadu. Ove snage 
nazvali su Nemci Južnom grupom, misleći pri tom, verovatno, na 1. krajišku 
brigadu, koja je u s. Semegnjevo prispela u 4 časa ujutro. Severno od druma Užice 
— Višegrad nalazila se 2. proleterska divizija, i ona je tek 9/10, na odseku 
Kremna — Mokra Gora, uspela pod teškom borbom da se probije u pravcu s. 
Semegnjevo, gde se spojila s delovima 5. NOU divizije (Petar Višnjić, n. d., 
str. 299—315; AVII, NAV-T-501. r. 256, s. 646—650: ratni dnevnik 
vojnoupravnog komandanta Jugoistoka za period od 5. do 11. maja 1944).<o:p>
</o:p>
</span></p>
<p><span lang="DE">5Ne radi se o pljački već o prikupljanju hrane koje su 
narodno-oslobodilački odbori vršili za potrebe jedinica NOV i POJ.<o:p>
</o:p>
</span></p>
<p><span lang="DE">6Nazvana je po majoru Holmanu (Hollmann). Redakcija nije 
mogla da ustanovi njegovo ime.<o:p>
</o:p>
</span></p>
<p><span lang="DE">7i 8 Taj bataljon pripadao je 4. puku »Brandenburg.« <o:p>
</o:p>
</span></p>
<p><span lang="DE">9 Srpska državna straža<o:p>
</o:p>
</span></p>
<p><span lang="DE">10Nazvana je po potpukovniku Radoslavu Tataloviću, načelniku 
štaba Srpskog dobrovoljačkog korpusa.<o:p>
</o:p>
</span></p>
<p>11U originalu piše: Flack-Such-Kdo (Flack-Such-Kommando).</p>
<p>12Redakcija je sa tri tačke označila izostavljeni deo teksta koji se odnosi 
na Albaniju i Grčku.</p>
<p>13Potpis nečitak.</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_52.htm"><b>Prethodni dokument</b></a></TD>
<TD><a href="4_12_4_54.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
