<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_63.htm"><b>Prethodni dokument</b></a></TD>
<TD><a href="4_12_4_65.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong><span lang="DE">PRIMEDBE KOMANDE 2. OKLOPNE ARMIJE UPUĆENE 
20. MAJA 1944. KOMANDI 15. BRDSKOG ARMIJSKOG KORPUSA U VEZI NJEGOVOG PREDLOGA ZA 
DEJSTVA POTČINJE-NIH JEDINICA U OPERACIJI »RESELŠPRUNG«1 <o:p>
</o:p>
</span></strong></p>
<p align="center">Ia, str. pov. br. 9/44 20. 5.2</p>
<p align="center">STROGO POVERLJIVO</p>
<p align="center">Radiogram</p>
<p align="center"><span lang="DE">Prilog uz K.T.B. Br..... <o:p>
</o:p>
</span></p>
<p align="center">...3</p>
<p align="center">PREDMET NAČELNIKA</p>
<p align="center">Samo po oficiru!</p>
<p align="center"><em>KR-Blitz Primljeno: 20. 5. u 22.00 Ekspedovano: 20. 5. 
14.00 časova</em></p>
<p>Veza: Vaše Ia str. pov. br. 6/44 od</p>
<p>19. 5. 44.5</p>
<p>25. 5. 944.</p>
<p>str. pov. br. 877/44«</p>
<p>U vezi sa gore navedenim predmetom naređuje se:</p>
<p><em>I — Opšte odredbe:</em></p>
<p>1)Cilj operacije »Reselšprung« je razbijanje neprijateljskog komandnog 
ustrojstva i pozadinske organizacije u prostoru Drvar (Vrhovni štab sa savezničkim 
vojnim misijama) — Bosanski Petrovac (snabdevački centar i aerodrom), kao i 
bandi i pozadinskih organizacija koje se zahvate u području operacije »Reselšprung«. 
Uspeh operacije ima odlučujući značaj za celokupno vođenje borbe u unutrašnjosti 
zemlje i na obali. Komandanti borbenih grupa moraju biti potpuno svesni značaja 
operacije da bi zahtevali od svakog pojedinog vojnika odgovarajuće maksimalno 
zalaganje.7 U ovom smislu formulisati zapovesti borbenim grupama.8</p>
<p>2)Zapovesti koje treba blagovremeno izdati borbenim grupama, pod obavezom čuvanja 
tajne, moraju sadržati nužne podatke svakoj borbenoj grupi (naročito 
neprijateljska situacija, zadaci i jačina suseda, odnosno SS-padobranskog 
bataljona, jasni borbeni zadatak uz naročito naglašavanje onog što je bitno, 
sadejstvo sopstvenog vazduhoplovstva, obaveštenja i veza, takođe i sa 
vazduhoplovstvom, podnošenje izveštaja, regulisanje snabdevanja). Zapovest za 
Borbenu grupu »Princ Eugen« (»Prinz Eugen«), ojačam [Oklopni] grenadirski 
jurišni bataljon Komande 2. okl. armije, kao i za Borbenu grupu 105. izv. bat. 
treba izdati telegrafskim putem V SS-brd. <span lang="DE">AK, za 7. SS-brd. div. 
zapovest da se da što pre. Sve zapovesti informativno dostaviti K-di 2. okl. 
armije do 24. 5. 44. <o:p>
</o:p>
</span></p>
<p><span lang="DE">3)Početak operacije »Reselšprung« (X-dan), verovatno 25. 
5. 44. Prethodnu zapovest za X-dan izdaje Komanda 2. okl. armije na X minus 1 
dan9 XV brd. AK, V SS-brd. AK (za Borbenu grupu »Princ Eugen« i Borbenu grupu 
105. izv. bat.), 500. padobranskom bataljonu, K-di vazduhoplovstva Jugoistok, a 
u isto vreme i komandantu avijacije u Hrvatskoj. X-dan zavisi od pogodnog 
vremena za padobranski bataljon. XV brd. AK obezbeđuje da se, i po svakoj 
vremenskoj situaciji, kratko naređenom šifrom, nastupanje svih borbenih grupa 
može narediti ili prekinuti. Javiti šta se odluči. <o:p>
</o:p>
</span></p>
<p><span lang="DE">4)Formiranje borbenih grupa, prema napred navedenoj vezi, 
takođe javiti. <o:p>
</o:p>
</span></p>
<p><span lang="DE">5)Dovođenje i potčinjavanje službe bezbednosti, Abvera i 
ratnih izveštača biće posebno naređeno.<o:p>
</o:p>
</span></p>
<p><span lang="DE">6)Dodelu inžinjerijskih snaga pojedinim borbenim grupama 
treba specijalno regulisati — javiti K-di 2. okl. armije.<o:p>
</o:p>
</span></p>
<p><span lang="DE">7)Stalno treba računati sa jačim angažovanjem savezničkog 
vazduhoplovstva (takođe i napadima u niskom letu). Baziranje savezničkog 
vazduhoplovstva na Visu omogućava napade savezničkog vazduhoplovstva, u 
borbama na zemlji, na kratkoročni zahtev bandi. <o:p>
</o:p>
</span></p>
<p><span lang="DE">8)Četiri vazduhoplovna trupa za vezu, koje upućuje 
komandant avijacije u Hrvatskoj treba angažovati kod SS-pado-branskog lov. 
bataljona, 373 (hrvat.) peš. div., 92. gren. puka (mot.) i kod borbene grupe 7. 
SS-brd. div.<o:p>
</o:p>
</span></p>
<p><span lang="DE"><em>II — Pojedinosti za napred navedenu vezu:</em>10 <o:p>
</o:p>
</span></p>
<p><span lang="DE">Uz tač. 1:</span></p>
<p><span lang="DE">Zadatak za ojač. </span>SS-padobranski lov. bat. daje K-da 
2. okl. armije, a XV brd. AK dostaviti informativno.</p>
<p>Uz tač. 2:</p>
<p>Borbenu grupu 373. peš. div. formirati što je moguće jaču (artiljerija, 
minobacači, pioniri). Nakon deblokade 500. SS-padobranskog lov. bat., bataljon 
se taktički potčinjava Borbenoj grupi 373. peš. divizije.</p>
<p>Uz tač. 3:</p>
<p>Za Grupu »Lapac«, zavisno od okolnosti, treba brzo da zauzme Vrtoče, tada, 
prema situaciji, ne-odložno da nastupa na Bos. Petrovac, ili prodorom na 
severozapad da otvori marševski put 92. gren. puku (mot.). Za obezbeđenje i 
dovođenje u ispravnost puta dotura Bihać — Bos. Petrovac, XV brd. AK ima da 
predvidi pionirski bataljon 1. koz. div. (bez 1 č) koji se 25. 5. 44. privlači 
u Bihać. Grupa <span lang="DE">»Lapac« posle uspostavljanja veze potčinjava 
se 92. gren. puku (mot.). <o:p>
</o:p>
</span></p>
<p><span lang="DE">Uz tač. 4:</span></p>
<p><span lang="DE">Za Borbenu grupu 92. gren. puka (mot.) sa naknadno potčinjenim 
Inž. bat. 1. koz. div. (bez 1 č), presudno je bilo da se brzo i neodložno 
angažuje u zauzimanju Bos. Petrovca, da razbije tamošnje bande i štabove, kao 
i da uzme u ruke aerodrom i ustanove za snabdevanje. Tada 92. gren. puk (mot.), 
oslobađajući i čisteći oblast Bos. Petrovca, prodire delovima na Drvar, sprečava 
pri tom eventualno povlačenje neprijatelja na putu od Drvara prema severu i 
uspostavlja vezu sa 500. SS-padobranskim lov. bataljonom, odnosno Borbenom 
grupom 373. peš. divizije.<o:p>
</o:p>
</span></p>
<p><span lang="DE">Uz tač. 5:</span></p>
<p><span lang="DE">Borbeni zadatak za Borbenu grupu treba tačno formulisati! 
Nakon uspostavljanja veze sa 92. gren. pukom (mot.), Borbena grupa se potčinjava 
92. gren. puku (mot.). <o:p>
</o:p>
</span></p>
<p><span lang="DE">Uz tač. 6:</span></p>
<p><span lang="DE">Za Borbenu grupu 7. SS-brd. div, nakon slamanja neprijatelja 
zapadno od Mrkonjić-Grada, prodirući, zavisno od okolnosti, širokim frontom 
ili zbijeno, severno od pošumljene planine između reke Sane i Drvara, uništava 
tamošnje bande i obezbeđuje pozadinske ustanove, kao i da spreči bežanje 
prema istoku bandi, odnosno štabova razbijenih kod Drvara. XV Brd. AK strogo 
rukovodi pokretom Borbene grupe. 1. četa 202. okl. bat. da se do 23. 5. 44. 
privuče u Banju Luku i po pristizanju da se potčini Oklopnom grenadirskom jurišnom 
bataljonu Komande 2. okl. armije. Nakon potčinjava-nja, odmah je predvideti na 
Ključ a potom, kako se predviđa, neodložno na Bos. Petrovac. U slučaju da 
tamo nema dalje upotrebe, neophodno da stupi u vezu sa 7. SS-brd. div. (zaprečavanje 
puteva).<o:p>
</o:p>
</span></p>
<p><span lang="DE">Uz tač. 7:</span></p>
<p><span lang="DE">Ojač. 105. izv. bat. (sa potčinjenom SS-tenk. četom) 
razbija neprijateljske bande koje se nalaze u Livanjskom polju, zauzima neke 
pozadinske ustanove koje se tamo nalaze, a onda, nastupajući preko Bos. Grahova 
na Drvar, sprečava izvlačenje bandi, štabova i savezničkih vojnih misija 
prema jugu. 369. izv. bat. treba da krene u ograničeni prodor od Livna u pravcu 
Glamoča, da bi mogao izviđati i kontrolisati Glamočko polje, protiv 
neprijatelja koji se povlači od Drvara, ali s druge strane da zagarantuje 
sigurno zauzimanje Livna.<o:p>
</o:p>
</span></p>
<p><span lang="DE">Uz tač. 8:</span></p>
<p><span lang="DE">Ojač. 1. puk »Brandenburg« (bez I bat.), sa potčinjenom 
Hrvatskom borbenom zajednicom11, brzo zauzima Grahovo i odatle neodložno 
nastupa sa više borbenih grupa, u širokom frontu i uz maksimalno iskorišćavanje 
domaćih borbenih snaga, na liniju Prekaja — Drvar, da pohvata ili razbije 
banditske štabove i snage koje se eventualno povlače iz rejona Drvara. Angažovanje 
za n[aročitu] u[potrebu] pr[ema] posebnoj zapovesti.<o:p>
</o:p>
</span></p>
<p><span lang="DE">K-da 2. OkA<o:p>
</o:p>
</span></p>
<p><span lang="DE">Ia, str. pov. br. 56/44, predmet načelnika<o:p>
</o:p>
</span></p>
<p><span lang="DE">F.d.R.<o:p>
</o:p>
</span></p>
<p><span lang="DE">...12</span></p>
<p>1Snimak overenog radiograma (pisanog na mašini, u AVII, NAV--T-314, r. 563, 
s. 711—3. Pečat označen objašnjenjem broj 4 utisnut je pri vrhu svake 
stranice originala. Redakcija ga objavljuje samo na 1. strani.</p>
<p>2i 6 Svi ovi delovodstveni podaci dopisani su rukom na radio-gramu.</p>
<p>3i 4 Četvrtasti pečati primaoca.</p>
<p>5To je izveštaj K-de 15. BAK-a od 19. maja 1944. o zadacima borbenih grupa u 
operaciji »Reselšprung« (AVII, NAV-T-314, r. 563, s. 715—6). <span lang="DE">Objavljuje 
se kao dokumenat br. 63 u ovoj knjizi. <o:p>
</o:p>
</span></p>
<p><span lang="DE">7Vrhovni komandant oružanih snaga JNA i predsednik SFRJ maršal 
Josip Broz Tito, govoreći delegaciji opštine Drvar, 15. aprila 1974, o značaju 
drvarske operacije povodom njene tridesete godišnjice, rekao je, između 
ostalog, i sledeće: <o:p>
</o:p>
</span></p>
<p><span lang="DE">»Pošto mu nije uspjelo ni u šestoj ofanzivi da razbije 
Narodno-oslobodilačku vojsku, pokušao je da uništi Vrhovni štab, da mene, na 
svaki način ili ubije, ili uhvati, da razbije AVNOJ. <o:p>
</o:p>
</span></p>
<p><span lang="DE">Pripreme za to su počele poslije Drugog zasjedanja AVNOJ-a, 
koje je strašno ozlojedilo Nijemce i ustaše. Svi su oni bili zabrinuti zbog 
odluka koje smo donijeli i zbog toga što smo tako brzo jačali. Zato su htjeli 
da nas svakako likvidiraju. A mislili su da će to najlakše postići ako uhvate 
mene kao vrhovnog komandanta. Tako je došlo do tog desanta. <o:p>
</o:p>
</span></p>
<p><span lang="DE">Za Hitlera je tada bila jako nepovoljna i veoma teška 
situacija. On je mislio da će mu taj desant uspjeti kao što je, pomoću 
padobranaca, uspio da otme Musolinija. Ali, ovdje je malo drukčije ispalo... <o:p>
</o:p>
</span></p>
<p><span lang="DE">Narod se nevjerovatno hrabro držao ... <o:p>
</o:p>
</span></p>
<p><span lang="DE">Neuspjeh toga desanta je pokazao da su naša vojska i naš 
narod nešto sasvim drugo nego što su zamišljali Nijemci, pa i neki naši 
saveznici ... Mi smo tu uspjeli da se odbranimo, na žalost, sa velikim žrtvama. 
</span>A to nije bila stvar samo Drvara i Bosne, nego cijele Jugoslavije. Jer to 
je bio napad na Vrhovni štab i druga najviša tijela koja su stvorena u Jajcu, 
na AVNOJ, jednom rječju na glavno rukovodstvo cijele zemlje ...</p>
<p>O toj operaciji se malo pisalo. To nije bila samo obična borba kakvih smo 
imali na stotine i hiljade. To je bila borba na život i smrt... Ta bitka za nas 
ima historijski značaj. Da nismo tada uspjeli, mnogo štošta se moglo 
poremetiti ...</p>
<p>To je jedna od najznačajnijih epizoda naše oslobodilačke borbe. I bitka na 
Neretvi je bila teška, ali smo pobijedili. Najteža bitka koju smo uopće 
vodili u toku rata u Jugoslaviji, bila je na Sutjesci, gdje smo izgubili oko 
osam hiljada ljudi. No, ovdje je bilo, uglavnom, najviše rukovodstvo cijele 
Jugoslavije. Zato drvarska operacija spada u red velikih bitaka...« <span lang="DE">(Politika 
ekspres od 1. juna 1974, str. 2). <o:p>
</o:p>
</span></p>
<p><span lang="DE">8Vidi dok. br. 67. <o:p>
</o:p>
</span></p>
<p>9X minus 1 dan, tj. dan pre početka napada.</p>
<p><span lang="DE">10Misli se na dokumenat naveden u objašnjenju br. 5. <o:p>
</o:p>
</span></p>
<p><span lang="DE"><o:p>
</o:p>
 11Misli se na četnike (Kroatische Kampfgemeinschaften) — vidi <o:p>
</o:p>
 </span>dok. br. 82.</p>
<p>12Nečitak paraf.</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_63.htm"><b>Prethodni dokument</b></a></TD>
<TD><a href="4_12_4_65.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
