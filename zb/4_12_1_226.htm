<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 1</b><br> 

<CENTER><TABLE border="1"><TR><TD><a href="4_12_1.htm"><b>Sadr&#382;aj</b></a></TD>
<TD><a href="4_12_1_225.htm"><b>Prethodni dokument</b></a></TD>
<TD><a href="4_12_1_227.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:7.45pt;margin-right:0mm;
margin-bottom:0mm;margin-left:3.85pt;margin-bottom:.0001pt;text-align:center;
line-height:12.7pt;mso-line-height-rule:exactly;mso-pagination:none;background:
white;mso-layout-grid-align:none;text-autospace:none"><span lang="HR" style="font-size:13.0pt;letter-spacing:-.45pt;mso-ansi-language:HR">IZVEŠTAJ 
KAPETANA BISCHOFSHAUSENA </span><span lang="HR" style="font-size:13.0pt;
letter-spacing:-.35pt;mso-ansi-language:HR">OD 20 </span><span style="font-size:13.0pt;letter-spacing:-.35pt">X 
</span><span lang="HR" style="font-size:13.0pt;letter-spacing:-.35pt;mso-ansi-language:HR">1941 
GOD., O MASOVNOM STRELJANJU </span><span lang="HR" style="font-size:13.0pt;letter-spacing:
-.5pt;mso-ansi-language:HR">U KRAGUJEVCU</span><span style="font-size:10.0pt;
font-family:&quot;Times New Roman CYR&quot;"><o:p>
</o:p>
</span></p>
<p class="MsoNormal" style="margin-top:36.5pt;margin-right:0mm;margin-bottom:
0mm;margin-left:2.15pt;margin-bottom:.0001pt;mso-pagination:none;background:
white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">KRAJSKOMANDANTURA 
1/832</span><span lang="DE" style="font-size:10.0pt;font-family:&quot;Times New Roman CYR&quot;;mso-ansi-language:
DE"><o:p>
</o:p>
</span></p>
<p class="MsoNormal" style="margin-top:6.7pt;margin-right:0mm;margin-bottom:0mm;
margin-left:1.2pt;margin-bottom:.0001pt;mso-pagination:none;tab-stops:177.1pt;
background:white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">Dnevnik 
— A . .. /41 Kragujevac, 20 oktobar 41</span><span lang="DE" style="font-size:10.0pt;font-family:&quot;Times New Roman CYR&quot;;
mso-ansi-language:DE"><o:p>
</o:p>
</span></p>
<p class="MsoNormal" align="center" style="margin-top:7.2pt;margin-right:0mm;
margin-bottom:0mm;margin-left:1.45pt;margin-bottom:.0001pt;text-align:center;
line-height:15.1pt;mso-line-height-rule:exactly;mso-pagination:none;background:
white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">FELDKOMANDANTURI 
610 PANČEVO I</span><span lang="DE" style="font-size:10.0pt;font-family:&quot;Times New Roman CYR&quot;;mso-ansi-language:
DE"><o:p>
</o:p>
</span></p>
<p class="MsoNormal" align="center" style="margin-left:1.7pt;text-align:center;
line-height:15.1pt;mso-line-height-rule:exactly;mso-pagination:none;background:
white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">radi 
obaveštenja ZAPOVEDNIKU SRBIJE</span><span lang="DE" style="font-size:10.0pt;font-family:&quot;Times New Roman CYR&quot;;
mso-ansi-language:DE"><o:p>
</o:p>
</span></p>
<p class="MsoNormal" align="center" style="margin-left:1.7pt;text-align:center;
line-height:15.1pt;mso-line-height-rule:exactly;mso-pagination:none;background:
white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">Odelj. 
Ia — Beograd</span><span lang="DE" style="font-size:10.0pt;font-family:&quot;Times New Roman CYR&quot;;mso-ansi-language:
DE"><o:p>
</o:p>
</span></p>
<p class="MsoNormal" style="margin-top:5.05pt;margin-right:.5pt;margin-bottom:
0mm;margin-left:1.7pt;margin-bottom:.0001pt;text-align:justify;text-indent:
27.1pt;line-height:11.05pt;mso-line-height-rule:exactly;mso-pagination:none;
background:white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">U 
vremenu od 14 do 17 oktobra 1941 ovdašnji III/749<sup>1 </sup>izvršio je 
akciju ka G. Milanovcu, gde su partizani bili zarobili i odveli 6/920.<sup>2</sup></span><span lang="DE" style="font-size:10.0pt;font-family:&quot;Times New Roman CYR&quot;;mso-ansi-language:
DE"><o:p>
</o:p>
</span></p>
<p class="MsoNormal" style="margin-top:3.6pt;margin-right:.5pt;margin-bottom:
0mm;margin-left:.7pt;margin-bottom:.0001pt;text-align:justify;text-indent:27.35pt;
line-height:10.8pt;mso-line-height-rule:exactly;mso-pagination:none;background:
white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">Trupu 
su pratila dva tumača iz krajskomandanture u nemačkoj uniformi, koji su mi 
saopštili pojedinosti. Na trupu, koja se kretala drumom, pucalo se često s 
okolnih visova, pri čemu je bilo 9 mrtvih i 27 ranjenih (od poslednjih je 
docnije još jedan umro). Tumač, koji poznaje zemlju, često je upozoravao 
komandanta bataljona na to, da bi na ovom zemljištu, radi suzbijanja bandi 
trebalo primenjivati drugu taktiku jer će u protivnom bataljon imati neizbežne 
gubitke, bez mogućnosti da sam uspešno vrši akcije.</span><span lang="HR" style="font-size:10.0pt;font-family:&quot;Times New Roman CYR&quot;;
mso-ansi-language:HR"><o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:1.2pt;margin-bottom:.0001pt;text-align:justify;line-height:10.3pt;
mso-line-height-rule:exactly;mso-pagination:none;background:white;mso-layout-grid-align:
none;text-autospace:none"><span lang="HR" style="font-size:11.0pt;mso-ansi-language:
HR">To je posle i nastupilo. Neprijatelj je imao 87 mrtvih. Bataljon je našao 
G. Milanovae prilično prazan. Oko 40 muškaraca, koji su po iskazu komandanta 
bataljona izdržali i sačekali povratak neniačke oružane sile, pohvatani su i 
odvedeni kao taoci,</span><span lang="HR" style="font-size:10.0pt;font-family:
&quot;Times New Roman CYR&quot;;mso-ansi-language:HR"><o:p>
</o:p>
</span></p>
<p class="MsoNormal" style="margin-top:2.9pt;margin-right:.5pt;margin-bottom:
0mm;margin-left:1.2pt;margin-bottom:.0001pt;text-align:justify;text-indent:
26.9pt;line-height:10.8pt;mso-line-height-rule:exactly;mso-pagination:none;
background:white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">G. 
Milanovac je potpuno porušen, a pri povratku su porušena i usputna sela.</span><span style="font-size:10.0pt;
font-family:&quot;Times New Roman CYR&quot;"><o:p>
</o:p>
</span></p>
<p class="MsoNormal" style="margin-top:4.3pt;margin-right:0mm;margin-bottom:0mm;
margin-left:.95pt;margin-bottom:.0001pt;text-align:justify;text-indent:25.9pt;
line-height:10.8pt;mso-line-height-rule:exactly;mso-pagination:none;background:
white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">Po 
povratku odande, bataljon je dobio naređenje iz 749 puka da za svakog poginulog 
ima streljati 100, a za svakog ranjenog 50 Srba iz Kragiujevca.</span><span style="font-size:10.0pt;
font-family:&quot;Times New Roman CYR&quot;"><o:p>
</o:p>
</span></p>
<p class="MsoNormal" style="margin-top:4.1pt;margin-right:0mm;margin-bottom:0mm;
margin-left:.95pt;margin-bottom:.0001pt;text-align:justify;text-indent:26.9pt;
line-height:10.8pt;mso-line-height-rule:exactly;mso-pagination:none;background:
white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">Na 
to su 18 </span><span style="font-size:11.0pt">X </span><span lang="HR" style="font-size:11.0pt;
mso-ansi-language:HR">41 u kasnim večernjim časovima, po spiskovima, uhapšeni 
svi muškarci — Jevreji i izvestan broj komunista, svega njih oko 70.</span><span style="font-size:10.0pt;font-family:&quot;Times New Roman CYR&quot;"><o:p>
</o:p>
</span></p>
<p class="MsoNormal" style="margin-top:4.55pt;margin-right:.25pt;margin-bottom:
0mm;margin-left:1.2pt;margin-bottom:.0001pt;text-align:justify;text-indent:
25.9pt;line-height:10.8pt;mso-line-height-rule:exactly;mso-pagination:none;
background:white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">Pošto 
ovaj broj ni izdaleka nije odgovarao broju od 2300, koje je trebalo streljati, 
to su oba u Kragujevcu raspoređena bataljona, III/749 i I/724, odlučili da u 
zajedničkoj akciji u gradu Kragujevcu hapšenjem po ulicama, po trgovima i 
stanovima prikupe broj koji nedostaje za streljanje.</span><span style="font-size:10.0pt;font-family:
&quot;Times New Roman CYR&quot;"><o:p>
</o:p>
</span></p>
<p class="MsoNormal" style="margin-top:3.6pt;text-align:justify;text-indent:26.9pt;
line-height:10.8pt;mso-line-height-rule:exactly;mso-pagination:none;background:
white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">Kako 
je ova predviđena mera bila u protivrečnosti sa naređenjima opunomoćenog 
komandujiućeg generala — Az. 73/41 pov. (Odelj. III), od 9 </span><span style="font-size:11.0pt">X 
</span><span lang="HR" style="font-size:11.0pt;mso-ansi-language:HR">41 i Az. 
III/Chef Mil. V/Qu br. 2848/41 pov. od 10 </span><span style="font-size:11.0pt">X</span><span lang="HR" style="font-size:11.0pt;mso-ansi-language:HR"> 
41, kao i zapovednika Srbije, Verw. Stab-Tgb. Br. 4224/41, od 10 </span><span style="font-size:11.0pt">X</span><span lang="HR" style="font-size:11.0pt;mso-ansi-language:HR"> 
41 — pokušao sam da komandanta mesta gospodina majora Königa pridobijem da 
postupi u duhu pomenutih naređenja tako, što sam mu predložio da se u bližoj 
i daljoj okolini Kragujevca opkole ona sela koja su Krajskoman-danturi bila 
odavno poznata da su zaražena komunizmom, i da se iz njih povuče potreban broj 
ljudi za streljanje. On se sa mojim predlogom odmah složio i bilo je načelno 
rešeno da se u nedelju sa I/724 pretresu sela Grošnica i Beloševac. U 
ponedeljak imala su oba bataljona da u zajedničkoj akciji blokiraju sela Mečkovac, 
Maršić/Korman, Botunje i D. i G. Komarnice, u čijoj se sredini nalazi 
zloglasno brdo Parlog, gde je, prema podacima, šumsko boravište bandi.</span><span lang="HR" style="font-size:10.0pt;
font-family:&quot;Times New Roman CYR&quot;;mso-ansi-language:HR"><o:p>
</o:p>
</span></p>
<p class="MsoNormal" style="margin-top:4.1pt;margin-right:.7pt;margin-bottom:
0mm;margin-left:.5pt;margin-bottom:.0001pt;text-align:justify;text-indent:27.1pt;
line-height:10.8pt;mso-line-height-rule:exactly;mso-pagination:none;background:
white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">Ako 
se i tada ne bi dostigao određeni broj za streljanje, predložio sam da se pročešljaju 
druga komunizmom zaražena sela, o kojima sam imao podataka.</span><span lang="HR" style="font-size:10.0pt;font-family:&quot;Times New Roman CYR&quot;;mso-ansi-language:
HR"><o:p>
</o:p>
</span></p>
<p class="MsoNormal" style="margin-top:5.3pt;margin-right:.7pt;margin-bottom:
0mm;margin-left:.95pt;margin-bottom:.0001pt;text-align:justify;text-indent:
26.15pt;line-height:10.8pt;mso-line-height-rule:exactly;mso-pagination:none;
background:white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">Naročito 
ističem da za sve vreme postojanja Krajskomandanture ni jedno jedino nemačko 
vojno lice, ili »folksdojčer«, nije u gradu ubijeno ili ranjeno.</span><span lang="HR" style="font-size:10.0pt;font-family:&quot;Times New Roman CYR&quot;;mso-ansi-language:
HR"><o:p>
</o:p>
</span></p>
<p class="MsoNormal" style="margin-top:1.2pt;margin-right:1.45pt;margin-bottom:
0mm;margin-left:.7pt;margin-bottom:.0001pt;text-align:justify;text-indent:26.9pt;
line-height:11.05pt;mso-line-height-rule:exactly;mso-pagination:none;
background:white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">Građanstvo 
Kragujevca, koje broji oko 42.000 duša, pokazalo se uvek lojalno i voljno da 
sarađuje s nemačkom oružanom silom, pri čemu ne treba poricati da je deo građanstva 
uvek naginjao bandama. Desilo se nije ništa.<o:p>
</o:p>
</span></p>
<p class="MsoNormal" style="margin-right:2.4pt;text-align:justify;text-indent:
26.9pt;line-height:10.3pt;mso-line-height-rule:exactly;mso-pagination:none;
background:white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">Uveče 
19 </span><span style="font-size:11.0pt">X</span><span lang="HR" style="font-size:11.0pt;
mso-ansi-language:HR"> 41 zamoljen sam od majora Königa za ponovni dogovor, 
kojom sam prilikom, na svoje iznenađenje, saznao da je ceo plan potpuno 
izmenjen.</span><span lang="HR" style="font-size:10.0pt;font-family:&quot;Times New Roman CYR&quot;;
mso-ansi-language:HR"><o:p>
</o:p>
</span></p>
<p class="MsoNormal" style="margin-top:.95pt;margin-right:2.15pt;margin-bottom:
0mm;margin-left:.25pt;margin-bottom:.0001pt;text-align:justify;text-indent:
27.1pt;line-height:10.55pt;mso-line-height-rule:exactly;mso-pagination:none;
background:white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">U 
toku 19 </span><span style="font-size:11.0pt">X</span><span lang="HR" style="font-size:11.0pt;
mso-ansi-language:HR"> 41 1/724 pretresao je i spalio sela Grošnicu i 
Milatovac, a III/749 sela Mečkovac i Maršić, pri čemu je odmah na licu mesta 
u selima, bez sopstvenih gubitaka, streljano 422 muškarca, među kojima i jedan 
pop u čijem se crkvenom tornju našla sakrivena municija.</span><span lang="HR" style="font-size:10.0pt;font-family:&quot;Times New Roman CYR&quot;;mso-ansi-language:
HR"><o:p>
</o:p>
</span></p>
<p class="MsoNormal" style="margin-top:2.4pt;margin-right:2.15pt;margin-bottom:
0mm;margin-left:.5pt;margin-bottom:.0001pt;text-align:justify;text-indent:26.65pt;
line-height:10.8pt;mso-line-height-rule:exactly;mso-pagination:none;background:
white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">Da 
bi se popunio predviđeni broj od 2300, ponovo je naređeno pročešljavanje 
Kragujevca za 20 </span><span style="font-size:11.0pt">X</span><span lang="HR" style="font-size:11.0pt;
mso-ansi-language:HR"> 41. Prema ovome, danas su, bez obzira na ličnost, izvršena 
hapšenja muškaraca između 16 i 60 godina, po ulicama, trgovima, radionicama, 
stanovima, trgovinama itd.</span><span lang="HR" style="font-size:
10.0pt;font-family:&quot;Times New Roman CYR&quot;;mso-ansi-language:HR"><o:p>
</o:p>
</span></p>
<p class="MsoNormal" style="margin-top:.5pt;margin-right:2.15pt;margin-bottom:
0mm;margin-left:.7pt;margin-bottom:.0001pt;text-align:justify;text-indent:26.9pt;
line-height:10.8pt;mso-line-height-rule:exactly;mso-pagination:none;background:
white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">Po 
iskazu gospodina majora Königa, od ovih koji se nalaze u nemačkim rukama, biće 
oslobođeni:</span><span lang="HR" style="font-size:10.0pt;font-family:&quot;Times New Roman CYR&quot;;mso-ansi-language:
HR"><o:p>
</o:p>
</span></p>
<p class="MsoNormal" style="margin-right:1.45pt;text-align:justify;line-height:
10.8pt;mso-line-height-rule:exactly;mso-pagination:none;tab-stops:42.95pt;
background:white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">a) 
koji imaju specijalnu legitimaciju Krajskomandanture ili neke druge u Kragujevcu 
raspoređene trupne jedinice;<o:p>
</o:p>
</span></p>
<p class="MsoNormal" style="margin-top:2.15pt;margin-right:.95pt;margin-bottom:
0mm;margin-left:0mm;margin-bottom:.0001pt;text-align:justify;line-height:10.8pt;
mso-line-height-rule:exactly;mso-pagination:none;tab-stops:42.95pt;background:
white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">b) 
koji pripadaju jedinom po život važnom zanimanju ili preduzeou (lekari, 
apotekari, pekari, mesari, trgovci životnim namirnicama, tehničari, radnici 
električnog i vodovodnog postrojenja itd.) ;<o:p>
</o:p>
</span></p>
<p class="MsoNormal" style="margin-right:1.2pt;text-align:justify;line-height:
10.8pt;mso-line-height-rule:exactly;mso-pagination:none;tab-stops:42.95pt;
background:white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">c) 
koji se mogu legitimisati kao pripadnici Ljotićeva pokreta.<span style="letter-spacing:-.2pt"><o:p>
</o:p>
</span></span></p>
<p class="MsoNormal" style="margin-top:.5pt;margin-right:.7pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:26.15pt;
line-height:10.8pt;mso-line-height-rule:exactly;mso-pagination:none;tab-stops:
dotted 69.6pt;background:white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">Pri 
tome se niukoliko nije obaziralo na gledišta izložena u tač. 2 naređenja br. 
2848/41 pov. Isto tako, niukoliko nisu uzete u obzir ni odredbe poslednje rečenice 
2. stava navedenog naređenja Tgb. 4224J/41 (»da bi se sprečilo uništenje 
potpuno nevinih itd.«).</span><span lang="HR" style="font-size:10.0pt;font-family:&quot;Times New Roman CYR&quot;;
mso-ansi-language:HR"><o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:1.7pt;margin-bottom:.0001pt;text-align:justify;text-indent:25.9pt;
line-height:10.8pt;mso-line-height-rule:exactly;mso-pagination:none;background:
white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">Baš 
to naređenje gospodina državnog savetnika Turnera, koje sam ja izrično predočio 
gospodinu majoru Königu, nije hteo ni da pročita, ukazujući na to da se mora 
isključivo pridržavati naređenja gospodina komandanta 749 p.p. kop mu je dao 
zadatak da potreban broj za streljanje prikupi među muškim stanovništvom 
grada Kragujevca.</span><span lang="HR" style="font-size:10.0pt;font-family:&quot;Times New Roman CYR&quot;;mso-ansi-language:
HR"><o:p>
</o:p>
</span></p>
<p class="MsoNormal" style="margin-top:1.7pt;margin-right:0mm;margin-bottom:0mm;
margin-left:1.7pt;margin-bottom:.0001pt;text-align:justify;text-indent:26.4pt;
line-height:10.8pt;mso-line-height-rule:exactly;mso-pagination:none;background:
white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">Izjutra 
20 </span><span style="font-size:11.0pt">X</span><span lang="HR" style="font-size:11.0pt;
mso-ansi-language:HR"> 41, u 6 časova zatražio sam hitno radiogramom jedan 
avion od zapovednika Srbije Odelj. I/c, ne bih li ličnom intervencijom u 
Beogradu postigao da se navedena naređenja pravilno sprovedu u njihovu duhu. Na 
žalost, avion nije poslat, tako da nije više bila moguća intervencija više 
komande, jer su u međuvremenu streljanja bila utvrđena za 21 </span><span style="font-size:
11.0pt">X</span><span lang="HR" style="font-size:11.0pt;mso-ansi-language:HR"> u 
7 časova. Hteo bih ukazati na to, da su gubici III/749 nastali u akciji na 
okrivljeno mesto G. Milanovac, a ne u gradu Kragujevcu. Da je 2300 bandita i 
njihovih simpatizera uhvaćeno i streljano tamo, bilo bi u potpunosti udovoljeno 
izdatim naređenjima.</span><span lang="HR" style="font-size:10.0pt;font-family:
&quot;Times New Roman CYR&quot;;mso-ansi-language:HR"><o:p>
</o:p>
</span></p>
<p class="MsoNormal" style="margin-right:.5pt;text-align:justify;text-indent:
26.9pt;line-height:10.55pt;mso-line-height-rule:exactly;mso-pagination:none;
background:white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">Streljanje 
delom potpuno nevinih iz ovdašnjeg grada može, po mom ubeđenju, imati upravo 
užasne posledice. Može se očekivati da će se ogorčena rodbina streljanih 
svetiti pripadnicima nemačke oružane sile.</span><span lang="HR" style="font-size:10.0pt;font-family:&quot;Times New Roman CYR&quot;;
mso-ansi-language:HR"><o:p>
</o:p>
</span></p>
<p class="MsoNormal" style="margin-top:1.45pt;margin-right:.5pt;margin-bottom:
0mm;margin-left:0mm;margin-bottom:.0001pt;text-align:justify;text-indent:26.65pt;
line-height:10.8pt;mso-line-height-rule:exactly;mso-pagination:none;background:
white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">Nisu 
isključene sabotaže na vodovodnom uređaju i na sada privremenim instalacijama 
za osvetljenje, a ni veliki napad bandi na grad, pri čemju mogu trupe imati još 
veće gubitke no dosad. Ali pre svega psihološki učinak biće katastrofalan. 
Stanovništvo Kragujevca očekivalo je od nemačke oružane sile otklanjanje 
komunističke opasnosti i uključenje u obnovu Evrope. Metodom, koji je ovde 
primenjen, nipošto nećemo ponovo pridobiti dobronamerne elemente.</span><span lang="HR" style="font-size:10.0pt;font-family:&quot;Times New Roman CYR&quot;;mso-ansi-language:
HR"><o:p>
</o:p>
</span></p>
<p class="MsoNormal" style="margin-top:9.35pt;margin-right:0mm;margin-bottom:
0mm;margin-left:172.55pt;margin-bottom:.0001pt;text-indent:-13.2pt;line-height:
12.7pt;mso-line-height-rule:exactly;mso-pagination:none;background:white;
mso-layout-grid-align:none;text-autospace:none"><span lang="HR" style="font-size:
11.0pt;mso-ansi-language:HR">v. BISCHOFSHAUSEN s. r. kapetan i komandant</span><span lang="DE" style="font-size:10.0pt;font-family:&quot;Times New Roman CYR&quot;;mso-ansi-language:
DE"><o:p>
</o:p>
</span></p>
<p class="MsoNormal" style="margin-top:10.55pt;text-align:justify;text-indent:
26.9pt;line-height:10.8pt;mso-line-height-rule:exactly;mso-pagination:none;
tab-stops:304.3pt;background:white;mso-layout-grid-align:none;text-autospace:
none"><span lang="HR" style="font-size:11.0pt;mso-ansi-language:HR">Kapetan v. 
Bisctiofshausen o napred navedenom lično je referisao: .</span><span lang="DE" style="font-size:10.0pt;font-family:&quot;Times New Roman CYR&quot;;mso-ansi-language:
DE"><o:p>
</o:p>
</span></p>
<p class="MsoNormal" style="margin-top:.25pt;line-height:10.8pt;mso-line-height-rule:
exactly;mso-pagination:none;tab-stops:42.7pt;background:white;mso-layout-grid-align:
none;text-autospace:none"><span lang="DE" style="font-size:11.0pt;mso-ansi-language:
DE">28 X </span><span lang="HR" style="font-size:11.0pt;mso-ansi-language:HR">41 
načelniku štaba zapovednika Srbije,<span style="letter-spacing:-.2pt"><o:p>
</o:p>
</span></span></p>
<p class="MsoNormal" style="margin-right:3.85pt;text-align:justify;line-height:
10.8pt;mso-line-height-rule:exactly;mso-pagination:none;tab-stops:42.7pt;
background:white;mso-layout-grid-align:none;text-autospace:none"><span lang="HR" style="font-size:11.0pt;mso-ansi-language:HR">29 
</span><span style="font-size:
11.0pt">X</span><span lang="HR" style="font-size:11.0pt;mso-ansi-language:HR"> 
41 opunomoćenom<span style="mso-spacerun: yes">&nbsp; </span>komandujućem 
generalu u Sr biji (preko majora Jais-a).<sup>3<o:p>
</o:p>
</sup></span></p>
<p class="MsoNormal" style="margin-top:12.25pt;margin-right:0mm;margin-bottom:
0mm;margin-left:25.9pt;margin-bottom:.0001pt;mso-pagination:none;tab-stops:
33.35pt;background:white;mso-layout-grid-align:none;text-autospace:none"><sup><span lang="HR" style="font-size:9.0pt;mso-ansi-language:HR">1</span></sup><span lang="HR" style="font-size:9.0pt;mso-ansi-language:HR"> 
<i>3. </i>bataljon 749 puka</span><span lang="HR" style="font-size:10.0pt;font-family:&quot;Times New Roman CYR&quot;;
mso-ansi-language:HR"><o:p>
</o:p>
</span></p>
<p class="MsoNormal" style="margin-left:25.9pt;mso-pagination:none;tab-stops:
33.35pt;background:white;mso-layout-grid-align:none;text-autospace:none"><sup><span lang="HR" style="font-size:9.0pt;mso-ansi-language:HR">2</span></sup><span lang="HR" style="font-size:9.0pt;mso-ansi-language:HR"> 
6 četa 920 bataljona (Prim. red.)</span><span style="font-size:10.0pt;font-family:&quot;Times New Roman CYR&quot;"><o:p>
</o:p>
</span></p>
<p class="MsoNormal"><sup><span lang="HR" style="font-size:9.0pt;mso-ansi-language:
HR">3</span></sup><span lang="HR" style="font-size:9.0pt;mso-ansi-language:HR"> 
Napomena u originalu (Prim. red.)</span></p>
<p>
<br>
<CENTER><TABLE border="1"><TR><TD><a href="4_12_1.htm"><b>Sadr&#382;aj</b></a></TD>
<TD><a href="4_12_1_225.htm"><b>Prethodni dokument</b></a></TD>
<TD><a href="4_12_1_227.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
