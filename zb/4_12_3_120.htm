<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_119.htm"><b>Prethodni dokument</b></a></TD>
<TD><a href="4_12_3_121.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PETNAESTODNEVNI IZVEŠTAJ GENERALŠTABA KOMANDE 
KOPNENE VOJSKE OD 15. AVGUSTA 1943. O VOJNO--POLITIČKOJ SITUACIJI I AKTIVNOSTI 
SNAGA NOVJ NA TERITORIJI JUGOSLAVIJE[1]</strong></p>
<p align="center"><strong>Strogo poverljivo</strong></p>
<p>KOMANDA KOPNENE VOJSKE GENERALŠTAB</p>
<p>Odelj. stran, armija—Zapad (IV)</p>
<p>Br. 3835/43. str. pov.</p>
<p>15. avgust 1943.</p>
<p>3 primerka</p>
<p>13. primerak</p>
<p>Generalštab — Opr. odelj.</p>
<p>Prim.: 17. avgust 1943.</p>
<p>Br. 8346/43 str. pov.[2]</p>
<p align="center"><em>Sažet pregled Jugoistok</em></p>
<p align="center">(od 1. do 15. avgusta 1943)</p>
<p align="left">I. <em>Turska</em></p>
<p><em>Opšta situacija</em></p>
<p>Ne postoje nikakvi znaci da Turska namerava da pro-meni pravac svoje spoljne 
politike.</p>
<p>Saveznički uticaj na vojnu i privrednu oblast je kao i ranije veoma jak. On 
se proteže dalje — preko odašiljanja instruktora, kao i tehničkog personala 
— prema novijim iz-veštajima, navodno, i na zahtev da se ustupe aerodromi.</p>
<p>I ovde postoji utisak da se Turska do sada ne može navesti ni na kakve 
ustupke.</p>
<p>Ponovo su se pronele glasine o ostavci maršala Cakma-ka zbog starosti.</p>
<p>II. <em>Balkan</em></p>
<p><em>Opšta situacija</em></p>
<p>Situacija u Italiji uticala je da se u okupiranim oblas-. tima Balkana znatno 
poveća delatnost ustanika. Ovo je pobudilo savezničku Vrhovnu komandu na 
Srednjem istoku da savetuje da se sačeka zapovest za otpočinjanje napada.</p>
<p>U očekivanju povlačenja jačih italijanskih okupacionih jedinica, komunističko 
vodstvo je isto tako kao i vodstvo Draže Mihailovića naredilo pojačanje bandi 
koje operišu u obalskim rejonima. Pri tom bi presudno moglo biti gledište da 
se posedne ova oblast pre nego što se nemačke jedinice pomere u ovo područje. 
Mnogobrojni znaci osobito nagoveštavaju da se u obalskim rejonima Dalmacije i 
Albanije očekuje iskrcavanje saveznika.</p>
<p><em>Hrvatska</em></p>
<p>Prikupljanje mnogobrojnih komunističkih bandi u Bosni dovelo je do 
slabljenja snaga u području severno od Save.</p>
<p>Prema dostavljenim izveštajima, komunisti nameravaju da sa jačim snagama 
prodru u obalski rejon. I „Tito&quot; se navodno uputio u okupiranu oblast 
severno od Knina da komanduje svojim jedinicama.</p>
<p>I četnici DM su isto tako, u vreme za koje se podnosi izveštaj, u povećanoj 
meri stupili u akciju. Oni su u Hercegovini ponovo formirali izvestan broj 
jedinica, koje su prilikom naših poduhvata bile razbijene i sada nastoje da se 
duž crnogorske granice probiju do obale.</p>
<p><em>Pojedinosti:</em></p>
<p>Neprijatelj je u Svemu pojačao svoje planske sabotaže za uništenje žetve 
razbijanjem železnica i sprečavanjem stanovništva u prikupljanju žetve.</p>
<p>Inače, u području severno od Save smanjila se delatnost bandi i ograničila 
se na lokalne prepade i akcije sabotaže.</p>
<p>Velike komunističke bande, koje su se u toku naših operacija kod Tuzle 
probile, prešle su iz istočne Bosne reku Bosnu pravcem zapad i sada se nalaze 
sa glavninom svojih snaga u stalnim borbama protiv naših jedinica u području 
Kotor Varoš — Tešanj — Travnik („2, 7, 10, 12. div.&quot;).[3]</p>
<p>Komunističke bande su opkolile Brčko (severno-severo-istočno od Tuzle). U 
toku neprekidne borbe za Bijeljinu sa jačim partizanskim snagama (verovatno 
delovi „16. div.&quot;).[4]</p>
<p>Zapadno od Sarajeva prodro je neprijatelj sa oko 2 velike bande (2 brigade 
— delovi „3.&quot; i „5.&quot; div.) u zapadnom pravcu do Prozora.[5] On 
je potisnut na zapad. Prozor je u našim rukama.[6]</p>
<p>Prilikom napada jedne komunističke velike bande na sarajevski aerodrom 
(Rajlovac) uništen je, kako izgleda, iz-vestan broj nemačkih i hrvatskih 
aviona.[7]</p>
<p>U zapadnoj Bosni ponovo je oživela delatnost bandi, verovatno usled završenih 
novih formiranja.</p>
<p>Istočno od Kostajnice, više bandi je prešlo Savu u se-veroist. pravcu. 
Verovatno se radi o delovima više velikih bandi koje su se prilikom naših 
poduhvata probile na jugozapad iz pl. Papuk i Psunj (Štab „2. slav. 
korpusa&quot;[8] i „21. brigada&quot;[9]).</p>
<p>Prilikom naših poduhvata neprijatelj je pobegao južno od Zagreba.</p>
<p><em>Italijanska okupaciona zona:</em></p>
<p>U <em>Lici</em> je više bandi obnovilo svoju akciju na železnič-koj pruzi 
Zagreb — Rijeka na sektoru Ogulin — Moravice.</p>
<p>Italijani su izviđanjem severno od Gospića konstatovali veliku bandu u jačini 
od oko 3000 ljudi, koja, prema nepotvrđenim izveštajima, pokušava da u južnom 
pravcu dospe na obalu.</p>
<p>Četnici u jačini od oko 5000 ljudi vode kod Knina lokalne borbe sa 
partizanima nepoznate jačine (delovi „4.&quot; i „10.&quot; div.).</p>
<p>Zbog jakog neprijateljskog pritiska, hrvatska posada je morala napustiti 
Vrliku (jugoist. od Knina).</p>
<p>Prema nepotvrđenim četničkim izveštajima, jače komunističke bande su 
zaposele obalu na sektoru severoza-padno i jugoistočno od Šibenika, severno od 
Splita, kod Makarske i između Dubrovnika i Kotorskog zaliva (Kotor).</p>
<p>U južnoj Hercegovini, u obalskim rejonima i severno od Dubrovnika, ponovo se 
pojavljuju bande Draže Mihailovića.</p>
<p><em>Srbija:</em></p>
<p>U <em>srpsko-crnogorskoj graničnoj oblasti (Novi Pazar)</em>, verovatno pod 
engleskim rukovođenjem, mobilišu se jače bande Draže Mihailovića.</p>
<p><em>Crna Gora:</em></p>
<p>Situacija uglavnom nepromenjena.</p>
<p><em>Albanija:</em></p>
<p>U Albaniji se još povećala delatnost bandi. U Tirani i Skadru dezertirali 
su oficiri i vojnici albanske milicije i delimično u jedinicama u punom sastavu 
prebegli na stranu ustanika.</p>
<p>Italijanske okupacione trupe, opkoljene severoistočno od Tirane, mogle su se 
osloboditi posle dovođenja pojačanja.</p>
<p><em>Rumunija:</em></p>
<p>. . . [10]</p>
<p><em>Grčka:</em></p>
<p>. . . [11]</p>
<p>1 prilog</p>
<p align="left">Dostavljeno po planu</p>
<p align="center">I. A. pot. baron fon Rene</p>
<p align="center">Tačnost overava:</p>
<p align="center">. . . [12]</p>
<p align="center">generalštabni major</p>
<p>1 Snimak overenog prepisa origanala (pisanog na mašini) u AVII, NAV-T-78, r. 
332, s. 6290342—7. Veći deo teksta naknadno je podvučen rukom a na margini 
prve stranice se nalazi nekoliko nečitljivih parafa.</p>
<p>2 Pečat primaoca.</p>
<p>3 Po naređenju VŠ NOV i POJ, 1. avgusta 1943, na odseku Vran-duk — Begov 
Han, 1. proleterska, 1. dalmatinska udarna i 7. i 8. NO brigada 7. divizije NOVJ 
forsirale su reku Bosnu (tom II, knj. 1, str. 305;. tom IV, knj. 16, dok. br. 1, 
2, 9, 123, 126, 129, 158 i 184).</p>
<p>4 Delovi 16. udarne divizije NOVJ, 9/10. avgusta 1943, zauzeli su Bijeljinu, 
sem vojnih kasarni (tom IV, knj. 16, dok. br. 54, 74, 87, 145, 147, 151 i 209).</p>
<p>5 Odnosi se na 1. proletersku udarnu diviziju, koja je na maršu iz istočne 
i zapadne Bosne pod borbom prešla prugu Mostar — Sarajevo na odseku Konjic 
— Ivan-Sedlo (tom IV, knj. 16, dok. br. 25 i 184).</p>
<p>6 Delovi nemačke SS-divizije „Princ Eugen&quot; odbacili su 14. avgusta 
1943. Ramski NOP odred i delove 7. krajiške udarne brigade 10. udarne divizije 
NOVJ i zauzeli Prozor (tom IV, knj. 16, dok. br. 146, 148 i 149).</p>
<p>7 Vidi dok. br. 118.</p>
<p>8 Reč je o 1. slavonskom, odnosno 2. hrvatskom korpusu NOVJ. Ovaj korpus je 
5. oktobra 1943, naredbom vrhovnog komandanta NOV i POJ Josipa Broza Tita, 
preimenovan u 6. korpus NOVJ (tom II, knj. 1, str. 355—6, knj. 10, dok. br. 
169).</p>
<p>9 Odnosi se na 21. brigadu 28. udarne divizije.</p>
<p>10 i 11 Izostavljeni tekst se ne odnosi na Jugoslaviju. 12 Potpis nečitak.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_119.htm"><b>Prethodni dokument</b></a></TD>
<TD><a href="4_12_3_121.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
