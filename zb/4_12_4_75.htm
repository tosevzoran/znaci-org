<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_74.htm"><b>Prethodni dokument</b></a></TD>
<TD><a href="4_12_4_76.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBAVEŠTAJNI IZVEŠTAJ 373. LEGIONARSKE DIVIZIJE »TIGAR« 
OD 28. MAJA 1944. KOMANDI 15. BRDSKOG ARMIJSKOG KORPUSA O MESTU BORAVKA MARŠALA 
TITA I VRHOVNOG ŠTABA NOV I POJ, ZAPLENJENIM DOKUMENTIMA, SAVEZNIČKIM MISIJAMA 
I POTREBAMA POVEĆANJA SOPSTVENE PROPAGANDE RADI DEMORALIZACIJE PROTIVNIKA1</strong></p>
<p align="center">KR</p>
<p align="center">RADIOGRAM</p>
<p align="center">Poslat: 28. 5. u 17.52&nbsp;</p>
<p align="center">Primljen: 29. 5. u 06.15</p>
<p align="center">6739 Ic</p>
<p align="center">&nbsp;Šalje: 373. pd</p>
<p align="center">15. brd. AK</p>
<p align="center">Ic</p>
<p align="center">Operativnoj grupi korpusa</p>
<p>Podaci o Drvaru</p>
<p>Samo mesto, zbog bombardovanja iz vazduha, raseljeno već pre »Reselšprunga«. 
Na padinama planine štabovi bandita, naročito Glavni štab. Ti to je stalno 
menjao mesto boravka oko Drvara, imao je u steni izgrađeno komandno mesto i 
delimično 15 m duboke galerije, koje su za sada, zbog zatro-vanosti drvnim 
gasom, nepristupačne.2 U Drvaru savezničke misije samo privremeno. Glavno sedište 
Bos. Petrovac. Sedi-šte Sovjetske misije još nije otkriveno. U Drvaru 216. 
trup Abvera uhvatio 3 engl. i 1 američkog izveštača (propagandista) od kojih 
je 1 engl. izveštač pobegao.3 Nije zatečena nijedna vojna misija. 216. trup 
Abvera zaplenio je mnogo pisanog materijala i karata,4 iz kojeg uglavnom 
proizlazi:</p>
<p>1.) Obaveštenost bandita o nemačkom radio-saobraćaju, sa talasnim dužinama, 
sistemom šifriranja i sredstvima za šifriranje,</p>
<p>2.) Osobe za vezu u većim gradovima Hrvatske, fabrikama, pri hrvatskim državnim 
i vojnim ustanovama i pri nemačkim vojnim ustanovama. 3.) Organizacija sa ličnom 
formacijom većeg dela bandi. 4.) Prepiska Čerčilovog sina5 sa engleskom 
Vrhovnom komandom i Intelidžens-servisom. Div. je još zapjenila važan 
materijal, naročito karte. Biće najhitnije dostavljen. Mnogo materijala je uništeno 
razaranjem SS-padobranskog bat.</p>
<p>Banditi, u noći na 26. 5. izvršili protivnapad sa I. i II/6. ličke div., 
koje su najhitnije prebačene iz rejona sz. Drvar, i sa IH/1, div. od ji.</p>
<p>Prema izjavama zarobljenika i prebeglica, velika potištenost i povećan 
porast pojava demoralizacije kod bandi6 koje su dobile naređenje da se delovi, 
podeljeni na vodove, prikupe u planini Klekovača.7</p>
<p>Hitno se umoljava: propaganda velikog obima pomoću letaka, koja će ukazati 
na vojnički uspeh zauzimanja Drvara i na udarnu snagu nemačkog Vermahta. Zatim 
dokazi koji doprinose razobličavanju laži pol.kom. i o skorom slomu bandi.—</p>
<p align="center">Ic</p>
<p align="center">F.d.R.</p>
<p align="center">...8</p>
<p>1Snimak radiograma (pisanog rukom) u AVII, NAV-T-314, r. 565, s. 708—13.</p>
<p>2Opširnije o kretanju maršala Tita i članova VŠ NOV i POJ posle napuštanja 
pećine vidi tom IV, knj. 25, dok. br. 111.</p>
<p>3Zarobljeni su Englezi Džon Četvind Talbot (John Chetvvind Tal-boi-t), 
dopisnik »Rojtera«, i Džon Frederik Slejd (John Frederik Slade), 
fotoreporter, kao i američki fotoreporter Ganter Erza Fauler (Gunter Erza 
Fawler), dok su novinara dr Stojana Pribićevića, Amerikanca jugoslovenskog 
porekla (Ličanina), posle dvanaestočasovnog zarobljeništva oslobodili 
pripadnici NOVJ. Zarobljeni novinar i fotoreporteri bili su upućeni 30. maja u 
Sisak (vidi AVII, NAV-T-314, r. 565, s. 739: izveštaj K-de 15. BAK-a od 15. 
juna 1944; Politika ekspres, V Drvaru pre 30 godina, od 10. maja 1974, str. 19).</p>
<p>4Bliže o zaplenjenim dokumentima u Drvaru vidi AVII, NAV-T--314, r. 565, s. 
681 i 682.</p>
<p>5Zapjenjeno je 12 pisama majora Randolfa Čerčila (Randolf Churchill), koji 
se kao član anglo-američke vojne misije nalazio pri VS NOV i POJ. Međutim, 
redakcija raspolaže samo informacijom, ali ne i pismima (AVII, NAV-T-314, r. 
565, s. 675).</p>
<p>6Taj podatak nije tačan. U razgovoru s delegacijom opštine Drvar, 15. 
aprila 1974, maršal Tito je, između ostalog rekao:</p>
<p>»... O toj operaciji se malo pisalo... Naši ljudi pokazali su se odlično. 
Ja sam gledao kako su mirno i hrabro dočekivali neprijatelja... Jedinice koje 
su se tamo kasnije nalazile imale su veoma teške situacije, na raznim 
sektorima, znam kako su krajiške jedinice oko Šatora i tamo dalje od njega 
imale teške sukobe. Pratila ih je glad, i svašta je bilo... Ja imam veliku 
obavezu da zahvalim narodu Drvara, ljudima toga kraja, koji su se tako junački, 
tako herojski držali. Bili su to primjeri zbilja visokog morala i velike 
hrabrosti...«</p>
<p>(Politika ekspres, 1. jun 1974, str. 2).</p>
<p>7U širem rejonu planine Klekovače nalazila se 6. proleterska (lička) 
divizija »Nikola Tesla« (tom IV, knj. 25, dok. br. 137).</p>
<p>8Nečitak potpis.</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_74.htm"><b>Prethodni dokument</b></a></TD>
<TD><a href="4_12_4_76.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
