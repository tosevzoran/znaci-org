<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_189.htm"><b>Prethodni dokument</b></a></TD>
<TD><a href="4_14_1_191.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 190</strong></p>
<p align="center"><strong>PISMO PORUČNIKA JAKOVA JOVOVlĆA OD 11. NOVEMBRA 
1942. MAJORU ZAHARIJU OSTOJIĆU O SUSRETU SA DRAŽOM MIHAILOVIĆEM1</strong></p>
<p>Dragi čika Branko,</p>
<p>Danas napuštam ovaj kutak Slobodne Jugoslavije pun vjere i opravdane nade da 
će nam sunce Slobode brzo granu-ti; presrećan sam što mi se pružila prilika 
da sve Vas, u koje Jugoslavija upire svoje oči, vidim da i na samom izvoru 
sredim svoje utiske i dobijem instrukcije za dalji nacionalni rad koji vršim sa 
svim patriotskim žarom sina ove namučene zemlje.</p>
<p>Vidio sam da su Vam poznati svi naši napori od početka zloglasnog komunističkog 
režima pa sve do današnjih dana. Cilj moga dolaska kod Vas bojim se da se loše 
ne shvati jer imam utisak, da se u mnoge slučajeve tu dolazi ne kao na mesto 
gde treba da se prime naređenja i upustva za nesebičan rad na obnovi Domovine 
naše, već se dolazi radi izgrađivanja svoje karijere i svoje figure vođe.</p>
<p>Ja sam doveo sobom grupu od 120 ljudi2 prelazeći Slobodne Srpske Planine ne 
da paradiram, ne da lovim činove i položaje, već jedino i isključivo radi 
toga, da vidim, da se osvedočim, da pitam da li je moj rad u skladu sa 
intencijama onih koji vode poslove Otadžbine, ili taj moj rad ima izvesno 
otstupanje. Ukoliko tog otstupanja bude bilo, da popravim i da svoj rad usmerim 
onom linijom kojom treba da vode svi oni, kojima je u današnjim teškim danima 
povereno da vode narodne poslove. Došao sam bio i radi toga da svoj Staroj 
Crnoj Gori jasno pokažem, da u onom delu naše zemlje ne može i ne sme da se 
vodi makakva politika koja bi bila različita od politike onih, koji su 
merodavni i određeni da vode Nacionalne Poslove. Sa svojim dolaskom hteo sam da 
svakome jasno stavim do znanja, da sve što radimo, radimo po direktivama sa ove 
strane, ugledajući se na ljude ovog kraja koji su već, valjda, svakako bez 
uvijanja dokazali, da nismo ničiji sluge i izmećari već ratnici i radnici na 
obnovi i uspostavi majke naše Jugoslavije.</p>
<p>Na moje veliko i ogromno zadovoljstvo, rekli ste mi da je sve dobro i da u 
tom pogledu treba i dalje nastaviti. Ci-čine i Vaše reči dale su mi sve 
razloge da budem zadovoljan, jer sam osetio da, iako nije bilo savršenog 
jedinstva komande, bilo je nešto ni malo gore, jedinstvo misli, jedinstvo osećanja, 
jedinstvo želja i jedinstvo volje i rešenosti da se po cenu najvećih žrtava 
ustraje na započetom poslu.</p>
<p>Divno li je raditi za Otadžbinu!</p>
<p>Što je god rad teži, opasniji to je i slađi i miliji. To je časniji!</p>
<p>Dajem svoju časnu oficirsku i ljudsku reč da ime nikakva sila neće sprečiti, 
dok živ budem, da ne učinim sve ono što bude u interesu Otadžbine. A tako 
isto da ništa nema što će me naterati da radim ili učinim ono, što nije u 
skladu sa našim težnjama.</p>
<p>Našeg milog Čiču, Vas, Mirka i ostalu gospodu toplo pozdravljam</p>
<p align="center">Vaš</p>
<p align="center">11 nov. 1942</p>
<p align="center">KOLAŠIN3</p>
<p align="center">poruč. boj. broda I kl.</p>
<p align="center"><strong>Jakov N. Jovović</strong></p>
<p align="center">&nbsp;</p>
<p>1 Original (pisan na mašini, ćirilicom) u Arhivu VII, Ča, k. 133, reg. br. 
28/3 (CG-V-228).</p>
<p>2 To ljudstvo je sačinjavalo legalizovani Bjelopavlićki četnički odred.</p>
<p>3 Datum i mesto dopisani mastilom.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_189.htm"><b>Prethodni dokument</b></a></TD>
<TD><a href="4_14_1_191.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
