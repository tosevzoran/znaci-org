<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_97.htm"><b>Prethodni dokument</b></a></TD>
<TD><a href="4_14_3_99.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA 502. KORPUSA OD 23. MARTA 1944. 
KOMANDANTU DINARSKE ČETNIČKE OBLASTI O BORBAMA PROTIV NOVJ KOD KNINA1</strong></p>
<p>ŠTAB 502, KORPUSA</p>
<p>br. 43&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
'</p>
<p>23/III - 44</p>
<p>Položaj&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
' '</p>
<p align="center">KOMANDANTU DINARSKE OBLASTI.—</p>
<p>Prema Vašem naređenju2 preduzeta je operacija na čišćenje Plavna3, u 
sledećem rasporedu: desna kolona Golubićski bataljon, plavanjska četa, 
grahovska brigada i drvarska brigada pravac Starčevo Brdo4 — Orlovica i dalje 
prema Sama-rici i Gologlavu. Stim da grahovska i drvarska brigada napadaju na 
Gradinu ka plavanjskoj Crkvi, a ostale jedinice da guraju preko Orlovice i 
dalje.</p>
<p>Srednja kolona: strmički, žagrovački bataljon i Oblasna štabska četa, 
pravcem Žargovićski, Žargović — Radljevac — — Plješevica — Plavno, 
istom je pridodata Radljevačka četa. Strmički bataljon i Oblasna četa 
pravcem: Crni Vrh — Plješevica — Plavno.</p>
<p>Leva kolona: otonski i pađenski bataljon pravcem, ©tonska Gradina — 
Bender — Kita Čukovića — Crni Vrh.</p>
<p>Bataljon »Vrelo«, da osigura sa 30 boraca i 3 puško-mi-traljeza, Plješevicu 
Golubićsku. Štabska četa je imala da isturi dva puško-mitraljeza na Bolandžu, 
da zatvori pravac ka Strmici.</p>
<p>Po prednjem je planu operacija izvođena, u samom izvođenju kada su trupe 
bile izašle ka Starčevom Brdu, neprijatelj je nastupao ka istom i to iz 
Strmice. Neprijatelj je bacio u Strmicu oko 400 boraca, da uđe u Golubić kada 
naše snage budu angažovane borbom u Plavnu, da nas napadne sa leđa. Međutim 
u susretnoj borbi na Starčevom Brdu i Ku-relju bataljon golubićski je uspeo da 
razbije neprijatelja ručnim bombama, tako da je neprijatelj na terenu ostavio 4 
mrtva, 5 zarobljenih, a ostali su ostupali u panici. Oblasna štabska četa je 
suzbila neprijatelja koji je došao do Kapelice, u samom Golubiću odmah je 
uzeta Betina i Bolandža, pa je tako neprijatelj prognan do Cerovca. Potučeni 
neprijatelj se povukao ka Zaseoku. Sa ovim je onemogućeno neprijatelju da nas 
napadne sa leđa. Kada je golubićski bataljon i plavanjska četa zauzela 
Kurelj5, prešli su u nastupanje ka Plavnu, tu je opet došlo do susretne borbe, 
sa jednim neprijateljskim vodom koji je potučen i dao se u bekstvo. Strmički 
bataljon je izbio na Plješevicu i otvorio je vatru na neprijatelja na Gradini 
koju je branilo 60 Rusa6. Isti su se bili već pome-šali sa Plavanjcima koji su 
napadali na Gradinu. Isti su se odmah dali u bekstvo. Tada su se videle velike 
neprijateljske kolone koje su ostupale preko Raštela7 i Gologlava. U ostu-panju 
naše su ih jedinice sa Orlovice tukle i sa Samarice jakom vatrom. Posle ovoga 
naše su jedinice nastupale prema selu Opačići. Pošto je već bilo sumračno, 
to je neprijatelj iskoristio i napao naše jedinice koje su ostupale. Napad je 
odbijen sa 6 puško-mitraljeza i jednim šarcem. Čim je prišla noć naše su 
se jedinice povukle. Grahovska je brigada izašla do Grede, i tu je ostala celog 
dana, a drvarska je brigada izašla na Crni Vrh.</p>
<p>Naših gubitaka nije bilo, neprijateljski gubitci u ljudstvu: 4 mrtva, 5 
zarobljenih i 7 ranjenih. U materijalu: zarobljen 1 puško-mitraljez »Bredo« i 
12 pušaka. Ovi su gubici neprijateljski sigurno tačni. Ove im je gubitke naneo 
golubićski bataljon. Pađenski i otonski bataljon vodili su 21 ov. meseca borbe 
sa Nemcima8, na Kiti Cupkovića i Plješevici, pa su isti bili premoreni.</p>
<p>Bataljon »Vrelo« izašao je na Plješevicu, baš kada je pri-mećen napad 
na Golubić on se naglo povukao pucajući i time je poremetio celi plan napada. 
Neprijatelj je imao nameru da nas upusti u Plavno i tako da nas napadne sa svih 
strana, međutim neprijatelj je bio tučen i tako nije mogao da ostvari svoj 
plan.</p>
<p>S VEROM U BOGA ZA KRALJA I OTADŽBINU!</p>
<p>M.P.</p>
<p>Komandant kapetan, Živorad Đ. Mladenović</p>
<p>&nbsp;</p>
<p>1&nbsp; Original (pisan na mašini, latinicom) u Arhivu VII, Ča, k. 153 reg. 
br. 17/5 (H-V-550).</p>
<p>2&nbsp; Redakcija to naređenje nije pronašla.</p>
<p>3&nbsp; Vidi dok, br. 94.</p>
<p>4, 5 i 7 »Starčevo Brdo«, »Kurelj« i »Raštela« na karti 1 :100.000 
nisu pronađeni.</p>
<p>6 Redakcija nije utvrdila o kakvoj je jedinici reč.</p>
<p>8 Delovi 1. puka »Brandenburg«.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_97.htm"><b>Prethodni dokument</b></a></TD>
<TD><a href="4_14_3_99.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
