<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_36.htm"><b>Prethodni dokument</b></a></TD>
<TD><a href="4_14_4_38.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center">IZVEŠTAJ DELEGATA VRHOVNE KOMANDE ZA VOJVODINU OD 22. AVGUSTA 
1944. DRAŽI MIHAILOVlĆU O AKCIJAMA PROTIV NOV I POJ U SREMU I O SARADNJI SA 
NEMACKIM TRUPAMA1</p>
<p>Dragi Ciča,2</p>
<p>U koliko sam više želeo, da što pre otpočne akcija u Sremu, u toliko se 
nešto neočekivano ispreči i ukoči rad.3 Nije niko mogao da predvidi da će 
major Komarčević ovoliko da podbaci.</p>
<p>Teškoća je bilo mnogo samo radi toga, što čovek koji ima volan u rukama 
neće da pokrene kola. Izgubilo se mesec dana, ali ovo će se brzom akcijom, 
koju ja predviđam sve nadoknaditi.</p>
<p>Ni Komarčević na Lapčević4 nisu vezali ljude za sebe, kao što je to na 
drugim mestima. Ljude iz Kolubarskog korpusa vezali su za sebe komandanti 
brigada, radi toga, što su u ovom-korpusu u stvari radili samo komandanti 
brigada.</p>
<p>Dobro je što je kapetan Lapčević postavljen za komandanta Sremske jurišne 
grupe, no on je svojim radom za poslednji mesec dana stalno radio sa nemačkim 
komandantom iz Šapca.5 On — kapetan Lapčević je izvodio akciju u Kupinskom 
kutu6 po zapovesti nemačkog komandanta iz Sabca, javno sa njim sedeo obilazio 
Kupinski kut naravno da su u ovom pogledu sudelovali đeneral Đukić7 i major 
Orelj. Major Orelj je potpuno zabrljao. Nezgodno je što se svuda prestavlja za 
Vašeg Delegata te u ime Vaše onako pijan naređuje i govori. Sve ovo vide ovi 
naši mladi komandanti koji vode ljude i koji treba da nose ceo teret borbe na 
svojini leđima. Oni nemogu da dozvole da im neko prebaci da su saradnici 
Nemaca. Kapetan Lapčević, đeneral Đukić i major Orelj mogli su i trebali da 
rade, ali samo tajno, a nikako javno svakog dana sedeti u kafani u s. Ušće 
pored puta Obrenovac—Šabac, još đeneral Đukić sa đeneralskom kapom i 
t.d. Da umirim ove mlade ljude i da im objasnim da će se ovo zabraniti i da će 
se ako se šta radi, u buduće tajno raditi, trebalo je dosta vremena i muke. 
Samo radi ovoga Lapčević je postao malo nelagodan u očima mlađih ljudi. Ja 
sam uspeo da ove mlade komandante brigada iz Kolubarskog korpusa umirim radi 
svega ovoga. Oni su disciplinovati. Oni hoće u Sren\ samo su na ovo mnogo 
osetljivi.</p>
<p>Za ceo ovaj rad znao je major Komarčević, ali je on samo ćutao i izvlačio 
se da se on negde ne oprlja, dok je Lapčevića pustio. Pre kratkog Vremena 
izbio je sukob između Komarče-vića i Lapčevića, posle čega je kapetan Lapčević 
napisao raport Vrhovnoj Komandi i tražio da se odmah smeni sa dužnosti 
komandanta Sremske jurišne grupe i komandanta Kolubarskog korpusa, jer je bio 
svestan da nema užase ljude iz Kolubarskog korpusa zbog njegovog javnog 
istupanja sa Nemcima.</p>
<p>Znajući za sve ovo, rekao sam kapetanu Lapčeviću, da ne dostavlja raport 
Vrhovnoj komandi i da netraži smenu, dok ja ne vidim kako stvar stoji. On me je 
poslušao sada, a ranije me nije hteo slušati, kada sam mu savetovao da radi 
tajno, a ne da se vozi sa nemačkim komandantom u sred pola dana u automobilu. 
Ja sam morao da ove mladiće, komandante brigada uveravam da kapetan Lapčević 
mora da bude komandant Srem-ske jurišne grupe i da se moraju slušati naređenja 
Vrhovne komande! Komandanti brigada iz Kolubarskog korpusa hteli su da se stave 
pod komandu jednog oficira iz Avalskog korpusa za akciju u Sremu, te su kako čujem 
bili napisali jedno pismo Saši8 u ovom pogledu. No uspeo sam da sve nesuglasice 
izgladim i da svi ostanu pod komandom kapetana Lapčevića, a da akcijom 
rukovodi major Rakić.</p>
<p>Ovo Vam pišem da bi bili upoznati sa stvarnim stanjem, te da bi mogli da 
donosite pravilne odluke.</p>
<p>Ja se još uvek nalazim na teritoriji Avalskog korpusa, jer je i ovim ljudima 
trebalo objasniti situaciju i privoleti ih da krenu na Srem, ne čekajući na 
neke naročito velike količine, jer tamo nema partizana u onom broju, kako to 
zlonamemi ljudi prikazuju. I ovde sam uspeo. Sto ranije nisu prošli Avalci i 
Sendić nije njihova krivica, već majora Komarčevića, koji je saopštio da se 
imaju samo njegova naređenja slušati.</p>
<p>Uspeo sam da objedinim gledišta na situaciju i da razbijem tvrđenja da u 
Sremu [ima] 500 naoružanih partizana, kako je major Komarčević utvrdio na 
osnovu izjave nekog Janoše-vića iz Surčina i kapetan Lapčević na osnovu 
izjave nemačkog feldkomandanta [iz Šapca], već da u Sremu ima oko 100 naoružanih 
partizana9 i da ih mi možemo tući u borbama gde se god pojave. Svi su sada složni 
i spremni za akciju — sve starešine kako iz Avalskog tako i iz Kolubarskog 
korpusa, oni su i ranije bili spremni, ali onaj koji je imao sve u rukama nije 
nikada rekao odlučno: »Mi moramo u Srem«, već je ćutao i negde daleko sam 
sedeo. Za sada, a nadam se u Boga da će i u buduće tako biti, svi se slažemo.10 
Krenuće se ovih dana.</p>
<p>Ovih mesec dana bili su mi teški dani. Stalno sam jurio od jednog do drugog, 
bodrio i molio da se shvati situacija onakvo kakva je i da se krene na posao, pa 
Vam radi toga nisam mogao na vreme ni pisati. Izveštaje ću Vam češće 
dostavljati u buduće.</p>
<p>Raković je u Beogradu dobro počeo, ali neznani, da ne naiđe na 
nerazumevanje od strane štaba br. 2.11 te će imati teškoća, no ipak veruj em 
da će sve ići dobro.</p>
<p>U Beogradu nije nešto u redu u obaveštajnoj službi. Tamo se u toj službi 
nalazi Stjepan Račić Hrvat iz Dubrovnika, unuk Nikole Pašića, za čije se 
ime dobro zaklanja, dosta mlad i lukav. Predstavlja se da je brodo-vlasnik 
Jadranske plovidbe. On je u našoj obaveštajnoj službi i vrlo blizak šefu 
obaveštaj-ne službe — naše u Beogradu. Izgleda, da je ovaj mladić još u 
nekoj obaveštajnoj službi pored naše, tako da bi moglo biti više štete nego 
koristi.</p>
<p align="center">Mnogo Vas pozdavlja Vaš</p>
<p align="center">odani <strong>Drag.12 Radovanović</strong>, pukovnik</p>
<p align="center">Pisao sam lično— 22. avgusta 1944.</p>
<p>1&nbsp; Original (pisan na mašini, ćirilicom) u Arhivu VII Ca, k. 128, reg. 
br. 6/23 (S-X-500).</p>
<p>2&nbsp; Draža Mihailović.</p>
<p>3&nbsp; Vidi dok. br. 8.</p>
<p>4&nbsp; Milorad, komandant Kolubarskog korpusa (teritorija tamnavskog i 
posavskog sreza).</p>
<p>5&nbsp; U Sapcu se avgusta 1944. nalazio nemački 5. policijski puk, čiji je 
komandant bio pukovnki Jungenfeld.</p>
<p>6&nbsp; Reč je o akciji protiv Posavskog NOP odreda, koji je dejstvo-vao na 
pruzi Stara Pazova — Zemun. Jedan njegov bataljon je 16/17. avgusta 1944. 
napao četničku Sremsku jurišnu grupu u rejonu Kupinova (Petnaest vojvođanskih 
brigada, Pokrajinski odbor Saveza boraca Vojvodine, Novi Sad 1953, str. 108).</p>
<p>7&nbsp; Svetislav Sveta.</p>
<p>8 Aleksandar Mihailović, major, komandant Beograda (pomenuto pismo nije 
pronađeno).</p>
<p>9 Polovinom septembra 1944. u Sremu je dejstvovalo šest vojvođanskih 
brigada NOVJ — oko 5.300 boraca.</p>
<p>10 Četnički komandanti nisu imali jedinstven stav po pitanju nastavljanja 
akcija protiv NOV i POJ u Sremu. Tako. komandant Avalskog korpusa major 
Svetislav Trifković, u izveštaju od 13. avgusta 1944, predlaže Draži 
Mihailoviću da se akcija u Sremu odloži za bolje prilike ističući, pored 
ostalog, da su »snage određene sa prolaz brojno i oružjem slabe da bi se sa 
istima moglo ovladati Sremom« i da sve raspoložive snage treba sjediniti i 
angažovati za »uništenje komunista u Šumadiji«. Na margini tog izveštaja 
Draža Mihailović je napisao primedbu: »Već godinu dana se odlaže-« (Arhiv 
VII, Ca, k. 54, reg. br. 44/4).</p>
<p>11&nbsp; Komanda Beograda.</p>
<p>12&nbsp; Dragomir.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_36.htm"><b>Prethodni dokument</b></a></TD>
<TD><a href="4_14_4_38.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
