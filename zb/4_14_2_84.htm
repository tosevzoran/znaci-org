<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</b><br>


<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_83.htm"><b>Prethodni dokument</b></a></TD>
<TD><a href="4_14_2_85.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<div class="Section1">
  <p class="MsoNormal" style="text-indent: 10mm;"><span lang="HR">BR. 84</span></p>
  <p class="MsoNormal" style="text-indent: 10mm;"><span style="letter-spacing: -0.3pt;" lang="HR">IZVEŠTAJ 
  KOMANDANTA KOMBINOVANOG KORPUSA OD </span><span style="letter-spacing: -0.15pt;" lang="HR">13. 
  MARTA 1943. BAJU STANIŠIĆU O FORMIRANJU, BOR</span><span lang="HR">BENOM 
  RASPOREDU I ZADACIMA JEDINICA KORPUSA<sup>1</sup></span></p>
  <p class="MsoNormal" style="text-indent: 10mm;"><span lang="HR">Kombinovani 
  korpus</span><span style="font-family: Arial;" lang="HR"> </span><span style="letter-spacing: -0.1pt;" lang="HR">Lično</span></p>
  <p class="MsoNormal" style="text-indent: 10mm;"><span lang="HR">Pov. O. Br. 7</span></p>
  <p class="MsoNormal" style="text-indent: 10mm;"><span lang="HR">13 marta 1943 
  god.</span></p>
  <p class="MsoNormal" style="text-indent: 10mm;"><span lang="HR">Planinica</span></p>
  <p class="MsoNormal" style="text-indent: 10mm;"><span lang="HR">KOMANDANTU 
  NARODNE VOJSKE CRNE GORE</span></p>
  <p class="MsoNormal" style="text-indent: 10mm;"><span lang="HR">I HERCEGOVINE</span></p>
  <p class="MsoNormal" style="text-indent: 10mm;"><span lang="HR">Pukovniku g. 
  Baju Stanišiću</span></p>
  <p class="MsoNormal" style="text-indent: 10mm;"><span lang="HR">Na osnovi 
  naredbe pov. O. Br. 61 od 10 marta 1943 godine pristupio sam formiranju 
  poverenih mi jedinica i do danas uspio sledeće :<sup>2</sup></span></p>
  <p class="MsoNormal" style="text-indent: 10mm;"><span lang="HR">Sa Pribojskom 
  brigadom poseo sam položaj na desnoj obali reke Neretve i sa ostalim trupama: 
  Trebinjskom brigadom, dva bataljona muslimana, gatačkim bataljonom, 
  nevesinjskim bataljonom, crnogorskom četničkom četom i malobrojnim ostacima 
  razbijenih brigada koje treba da uđu u moj sastav zauzeo sam položaj na 
  levoj obali Neretve; sa svim navedenim jedinicama nameravam da produžim napad 
  na neprijatelja—partizane,<sup>3</sup> koji drže sledeći položaj: Istočne 
  padine Crne Gore k. 1003 — 1056 — s. Kulu k. 810 — Košutu — Brlog i 
  po ovlađivanju ovim položajem da nastavim čišćenje i uništavanje 
  neprijatelja prema Vašem naređenju.</span></p>
  <p class="MsoNormal" style="text-indent: 10mm;"><span lang="HR">Trupe potčinjenog 
  mi korpusa prikupljaju se i nalaze se na položaju: Dudalski [kuk] — k. 1054 
  — Kom 815 — Perin kuk 612 — s. Čičevo — Lipeta — </span>V. <span lang="HR">Okuka 
  1456.</span></p>
  <p class="MsoNormal" style="text-indent: 10mm;"><span lang="HR">Sa kapetanom 
  Lukačevićem<sup>4</sup> koji treba da operiše desno od mojih trupa nemam 
  veze do sada, a levo uhvatio sam</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">1</span></sup><span style="font-size: 9pt;" lang="HR"> 
  Original (pisan mastilom, ćirilicom) u Arhivu </span><span style="font-size: 9pt;">VII, 
  </span><span style="font-size: 9pt;" lang="HR">Ča, k. 134,reg. br. 4/1 
  (CG-V-353).</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">2</span></sup><span style="font-size: 9pt;" lang="HR"> 
  Prema izveštaju komandanta korpusa od 12. marta 1943. upućenog pukovniku 
  Baju Stanišiću, korpus je formiran od četnika sa terena Gacka, Nevesinja, 
  delova četnika iz Crne Gore i dela pripadnikamuslimanske nacionalnosti. Toga 
  dana korpus je brojao oko 810 četnika (Arhiv </span><span style="font-size: 9pt;" lang="DE">VII, 
  </span><span style="font-size: 9pt;" lang="HR">Ca, k. 202, reg. br. 40/2).</span></p>
  <p class="MsoNormal" style="text-indent: 10mm;"><span style="font-size: 9pt;" lang="HR">Odnosi 
  se na jedinice 2. proleterske divizije.</span></p>
  <p class="MsoNormal" style="text-indent: 10mm;"><span style="font-size: 9pt;" lang="HR">Vojislav, 
  Voja. Toga dana Konjička grupa se nalazila na položajima: Konjic — Ljuta 
  — Špiljani — Đajići, orijentisana za dejstvo u pravcu Borci — Boračka 
  Draga. Detaljnije o rasporedu i aktivnosti te grupe, tih dana, vidi dok. br. 
  85 i 113.</span></p>
  <p class="MsoNormal" style="text-indent: 10mm;"><span style="font-size: 1pt; font-family: Arial;"><!--[if !supportEmptyParas]-->
  &nbsp;<!--[endif]-->
  <o:p>
  </o:p>
  </span></p>
  <p class="MsoNormal" style="text-indent: 10mm;"><span lang="HR">414</span></p>
  <p class="MsoNormal" style="text-indent: 10mm;"><span lang="HR">415</span></p>
  <p class="MsoNormal" style="text-indent: 10mm;"><span lang="HR">vezu sa 
  majorom Veskovićem koji operiše pravcem Boračka Draga.<sup>3</sup></span></p>
  <p class="MsoNormal" style="text-indent: 10mm;"><span lang="HR">Konjička i 1 
  sarajevska brigada<sup>6</sup> su u rasulu i ne postoje prema dobivenim izveštajima 
  a takođe ne postoje na terenu ni 1 i 2 Durmitorska brigada već su u najvećem 
  neredu po-begle kućama u Crnu Goru.<sup>7</sup></span></p>
  <p class="MsoNormal" style="text-indent: 10mm;"><span lang="HR">G. pukovniče, 
  do svega napred izloženog ne bi došlo, da je bilo jedinstva u komandovanju.</span></p>
  <p class="MsoNormal" style="text-indent: 10mm;"><span lang="HR">Molim ponova 
  naredite svim poverenim mi komandantima da se mojim naređenjima potčinjavaju, 
  jer u protivnom moj rad dao bi negativne rezultate slično mojim 
  prethodnicima. Napominjem da kapetan g. Vidačić<sup>8</sup> odbija moja naređenja 
  sa motivacijom da je on komandant korpusa i t.d. pa ako je tako onda se ne može 
  raditi u duhu izdate Vaše naredbe. Ja se bez ikakvog pogovora potčinjavam 
  naređenjima g. Baćovića pa molim za naređenje da se i svi dodeljeni mi 
  komandanti potčinjavaju mojim naređenjima.</span></p>
  <p class="MsoNormal" style="text-indent: 10mm;"><span lang="HR">Neophodno mi 
  je potrebna jedna radio-stanica.</span></p>
  <p class="MsoNormal" style="text-indent: 10mm;"><span lang="HR">Municije za puške 
  i puškramitraljeze vrlo malo imam a tako isto i automatskog oružja i ručnih 
  bombi.</span></p>
  <p class="MsoNormal" style="text-indent: 10mm;"><span lang="HR">Od svih mi 
  dosad dodeljenih komandanata jedini je kapetan g. Đurović koji me srdačno 
  pomaže i sa kojim se može raditi.</span></p>
  <p class="MsoNormal" style="text-indent: 10mm;"><span lang="HR">Hranu za 12 i 
  13 mart za ljudstvo nisam dobio.</span></p>
  <p class="MsoNormal" style="text-indent: 10mm;"><span lang="HR">Komandant 
  major Boško B. Petričević</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">5</span></sup><span style="font-size: 9pt;" lang="HR"> 
  U pitanju su delovi jedinica Limsko-sandžačkih četničkih odreda, kojima je 
  komandovao major Andrija Vesković. Toga dana nalazilesu se na liniji Lišaj 
  — Ruda glava — Ruda Lastva, sa zadatkom davrše napade u bok i pozadinu 
  jedinica NOVJ u predelu Borci. Vididok. br. 85 i 113.</span></p>
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">6</span></sup><span style="font-size: 9pt;" lang="HR"> 
  </span></i><span style="font-size: 9pt;" lang="HR">Odnosi se na 2. sarajevsku 
  brigadu. Pošto je 12. marta 1943. uborbi protiv jedinica 2. proleterske 
  divizije pretrpela teške gubitke, onaje ostala sa 97 četnika i iz rejona 
  Boračke Drage odstupila u Bijelo polje. Više o tome vidi dok. br. 85.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">7</span></sup><span style="font-size: 9pt;" lang="HR"> 
  Te brigade su razbijene 7. marta 1943. kod Jablanice. O tomevidi dok. br. 81.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">8</span></sup><span style="font-size: 9pt;" lang="HR"> 
  Milorad, komandant Trebinjskog korpusa.</span></p>
</div>
<p>
<br>
<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_83.htm"><b>Prethodni dokument</b></a></TD>
<TD><a href="4_14_2_85.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

