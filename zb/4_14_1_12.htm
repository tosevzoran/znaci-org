<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_11.htm"><b>Prethodni dokument</b></a></TD><TD><a href="4_14_1_13.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p>
<p align="center"><strong>BR. 12</strong></p>
<p align="center"><strong>SPORAZUM IZMEĐU ČETNIČKOG ODREDA NA SEKTORU G. MILANOVAC &#8212;
  KRAGUJEVAC I KRAGUJEVACKOG NOPO OD 24. OKTOBRA 1941. O SARADNJI U BORBI
  PROTIV OKUPATORA I KVISLINGA<sup>1</sup></strong></p>
<p align="center">SPORAZUM<sup>2</sup></p>
<p>Četničkog odreda Jugoslovenske vojske na pravcu Milanovac &#8212; Kragujevac<sup>3</sup> i</p>
<p>Kragujevačkog narodno-oslobodilačkog partizanskog odreda :<sup>4</sup></p>
<p>1 Radi borbe protiv okupatora i njegovih slugu: Nedića,
  Pećanca, Ljotića i drugih, Komandanti obeju odreda izradili su
  zajednički plan i podelili sektore na pravcu Milanovac &#8212; Kragujevac.</p>
<p>2 U duhu sporazuma Glavnog štaba narodno-oslobodilačkih partizanskih odreda i vrhovne komande četničkih odred jugoslovenske vojske,<sup>5</sup> taj se sporazum ostvaruje i na pravcu Milanovca&#8212;Kragujevca:</p>
<p>a) Svi raniji nesporazumi i slučajevi ispitaće se s tim da se krivci najstrožije kazne.<sup>6</sup></p>
<p>b) Proglašuje se sloboda zbora i dogovora. Nijedna ni druga strana ne sme na zborovima napadati jedna drugu.</p>
<p>v) Dosadašnja mobilizacija se oglašuje nevažećom i za jednu i za
  drugu stranu. Mobilizacija se ponovo vrši na zajedničkim zborovima na
  kojima će prisustvovati [predstavnici] i jednog i drugog štaba.
  Dosadašnji sistemi objava se ukidaju, jer se pokazao kao štetan. Ljudi
  su se izvlačili iz narodno-oslobo-dilačke borbe i ostajali kod kuća.
  Svi ljudi koji ostaju kod kuća smatraju se za nemobilisane, sem ako im
  se ne dodele specijalne funkcije: članovi odbora za ishranu,
  organizatori odreda u tom selu.</p>
<p>g) Dosadašnje rezerve hrane ostaju lično vlasništvo i jednog i
  drugog odreda, a da se zajednički šalje apel svom narodu u pravcu
  Milanovac&#8212;Kragujevac da da priloge u hrani, stoci, konja, odelu,
  namirnicama. Skupljena hrana posle ovog skupljanja se deli na dva dela.
  Posle toga svaki odred se ishranju-je nezavisno jedan od drugog.
  Pozajmice jedni &#8212; drugim mogu se vršiti.</p>
<p>d) Jedna i druga strana zajednički određuju upravne vlasti u
  pravcu Milanovac&#8212;Kragujevac s tim da se po mogućstvu zadrže dosadašnji
  presednici, ako su pomagali narodno-oslobo-dilačku borbu i nisu bili
  petokolonaši i narodni neprijatelji.</p>
<p>đ) Uspostavlja se zajednički sud protiv petokolonaša. Sud čine oba štaba.</p>
<p>e) Ove sporove u vezi s prekršenjem sporazuma rešavaće oba štaba zajednički.</p>
<br>
<p align="center">Za štab četnika</p>
<p align="center">pravac&#8212;Milanovac&#8212;Kragujevac</p>
<p align="center">Komandant</p>
<p align="center">&nbsp;Za Štab Krag. narod, oslob. Jugoslovenske vojske&nbsp;partizanskog odreda,&nbsp;
  &nbsp;</p>
<p align="center">Komandant, </p>
<p align="center">POLOŽAJ</p>
<p align="center">24. oktobra 1941. god.</p>
<br>
<b class=medtxt><p><sup>1</sup> Prepis originala (pisan na mašini, ćirilicom) u Arhivu VII, Ča, k. 102, reg. br. 3/6.</p>
<p><sup>2</sup> Pre sklapanja Sporazuma, komesar Kragujevačkog NOPO Vladimir
  Dedijer najpre je pregovarao sa majorom Miodragom Paloševi-ćem a zatim
  sa kapetanom Radovanom Stojanovićem. Sporazum je potpisan u manastiru
  Vraćevšnici (pl. Rudnik). Opširnije o tome, vidi- Vladimir Dedijer,
  Dnevnik, knjiga I, III izdanje, Beograd 1970 (dalje: V. Dedijer,
  Dnevnik, I), str. 46 i 47. Ni tog sporazuma se četnička strana nije
  pridržavala.</p>
<p><sup>3</sup> Na širem području G. Milanovca i Kragujevca su 1941.
  postojali sledeći četnički odredi: Rudnički, Dićski, Poljanički,
  Moravički i Boljko-vački &#8212; ukupno 222 četnika (Arhiv VII, Ča, k. 75,
  reg. br. 3/1).</p>
<p><sup>4</sup> Kragujevački NOPO (formiran 5. avgusta 1941) dejstvovao je u
  zahvatu komunikacija Kragujevac &#8212; Kraljevo, Kragujevac &#8212; Sveto-zarevo i
  Kragujevac &#8212; G. Milanovac. Opširnije o tome vidi Oslobodilački rat,
  knj. 1, str. 58&#8212;63, 116&#8212;125; V. Dedijer, Dnevnik I, str. 29&#8212;45.</p>
<p><sup>5</sup> O sporazumima o saradnji između četnika i partizana u Srbiji 1941, vidi dok. br. 5, nap. 3.</p>
<p><sup>6</sup> O odnosima između partizana i četnika na teritoriji
  Kragujevačkog NOPO, vidi Zbornik NOR-a, tom I, knj. 1, dok. br. 45,
  knj. 2, dok. br. 59.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_11.htm"><b>Prethodni dokument</b></a></TD><TD><a href="4_14_1_13.htm"><b>Sledeci dokument</b></a></TD></TR></TABLE></CENTER></TD></TR></TABLE>
</TD></TR></TABLE>
</body></html>

