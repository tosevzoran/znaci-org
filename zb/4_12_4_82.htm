<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_81.htm"><b>Prethodni dokument</b></a></TD>
<TD><a href="4_12_4_83.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ŠTABA 1. PUKA »BRANDENBURG« OD 19. JUNA 
1944. KOMANDI 15. BRDSKOG ARMIJSKOG KORPUSA O ISKUSTVIMA STEČENIM U OPERACIJI 
»RESELŠPRUNG«1</strong></p>
<p align="center">POVERLJIVO</p>
<p align="center">Ia pov. br. 3398/44 2</p>
<p align="center">21. VI. 1944</p>
<p align="center">Rgt. Gef. Štand, 19. 6. 44.</p>
<p align="center">KTB</p>
<p align="center">1. puk »Brandenburg«&nbsp;</p>
<p align="center">Operativni štab&nbsp;</p>
<p align="center">Odelj. Ia, pov. br. 405/44.</p>
<p align="center">Prilog uz 3</p>
<p align="center">K.T.B.</p>
<p align="center">Br. C 310</p>
<p align="center">Šef... 22 4</p>
<p align="center">Ia...216</p>
<p align="center">O1 Ru</p>
<p><em>Pred.:</em> Iskustva iz operacije »Reselšprung«5</p>
<p><em>Veza: </em>Radiogram XV (brd.) AK, Ia, pov. br. 3216/44. od 12. 6. 44.«</p>
<p>Komandi XV (brd.) AK Odelj. Ia</p>
<p>1.) Kao polaznu bazu za skoro sve napade u operaciji, puk je imao rejon 
Peulje — Grahovo — Peći. Teren otvoren,valovit, skoro bez ikakvog zaklona, 
koji u čitavoj širini nadvisuje planinski lanac Marino brdo visinskom razlikom 
od 500—600 m7, a prema jugoistoku strmo se spuštaju obronci bez ikakvog 
zaklona, dok je sam visinski greben i teren severno odatle pokriven gustom, 
skoro neprohodnom šumom, i pruža neprijatelju najbolje mogućnosti za 
zaklanjanje. Usled jakog posedanja kota (do 4 brigade sa natprosečnom brojnom 
opremljenošću teškim naoružanjem, minob. i brdskim topovima)8 bile šu naše 
jedinice već prilikom uvođenja u borbu terenski i brojčano u jako nepovoljnom 
položaju.9 Napadi, iz istog razloga, nisu zaostajali za teškim napadnim 
borbama na istočnom frontu i imali su za posledicu nesrazmerno velike gubitke, 
prema kojima uspeh ne stoji ni u kakvoj srazmeri.</p>
<p>2.) Same jedinice bile su upućene sa svih strana koncentrično prema rejonu 
Tičevo — Jedovnik sa namerom da neprijateljske snage u rejonu opkole i unište. 
To nije postignuto, jer</p>
<p>a)&nbsp;je teren jako krševit i mestimično pokriven prašumom, koja 
neprijatelju pruža bezbrojne mogućnosti da bataljoni mogu nestati bez traga, i 
jer</p>
<p>b)&nbsp;su naše snage, u poređenju sa veličinom rejona, bile slabije da bi 
unekoliko teren pročešljale i međusobno održavale vezu.</p>
<p>Tom prilikom ponovo se potvrdilo da obrazovanje kazana ima samo tada vrednost 
ako se opkoljavanje može sprovesti bez breše. Ono će u borbi protiv bandi 
samo onda dovesti do uništenja neprijatelja ako se ograniči na manji rejon a 
svesno odustane od delova neprijatelja koji se nalaze izvan ovog rejona.</p>
<p>Neprijatelj se u prednjem slučaju izvukao iz rejona Tičevo prema ji. i sz., 
dozvolio je da naši delovi prodiru ne prihvativši borbu i posle nekoliko dana 
opet se našao u rejonu Tičevo skoro u potpunom brojnom stanju i čak su se, 
posle izvesnog vremena, u istom rejonu spustila 4 transportna aviona, koji su 
poneli eng.-američku delegaciju.</p>
<p>Na terenu koji neprijatelju pruža takve povoljne mogućnosti za izvlačenje 
potrebno je da naši delovi posle napada ostanu na tom području u priličnoj jačini 
i da zase-dama i gerilskim načinom vođenja borbe stalno slabe i uznemiravaju 
neprijatelja i na taj način ometaju njegovo novo organizovanje na istom području. 
Za to, pak, treba vremena, potpuna samostalnost trupe koja je ostala u rejonu i 
izuzimanje od drugih zadataka.</p>
<p>3.) Dnevni ciljevi napada često su mnogo udaljeni. U vezi sa napred iznetim 
razumljivo je da se za jedan dan event. može postići udaljenost od 5 km na 
karti uprkos najstrožih zahteva trupi.</p>
<p>4.) Informisanje puka o garnizonima i situaciji kod drugih jedinica koje učestvuju 
bilo je katkad nedovoljno, zbog čega je došlo do puškaranja između delova 
Okl. gren. jurišnog bat. i SS-puka.10 Na ovako ispresecanom zemljištu naročito 
je važno detaljno informisanje kako bi se izbegli gubici naneti sopstvenim oružjem.</p>
<p>5.) Naročito nepovoljno se odrazilo na puk što su ustanove koje su 
rukovodile akcijom premalo obraćale pažnju na činjenicu da su angažovani 
delovi po svom borbenom brojnom stanju najčešće odgovarali jednom normalnom 
bataljonu, pošto bataljoni retko imaju više od 2 lovačke čete, koje su, osim 
toga, usled dosadašnjih gubitaka vrlo oslabljene. Okl. gren. jurišni bat, npr, 
ima isto brojno stanje kao oba bataljona puka zajedno. Zadaci koji se 
postavljaju puku često nisu usaglašeni ovoj činjenici. Ali objašnjenja i 
prigovori, na koje je prisiljen oficir svestan odgovornosti, dovode često do 
nerazumevanja i do mišljenja da dotični trupni starešina želi neopravdano da 
poštedi svoju jedinicu ili da nema dovoljnog samopouzdanja. To je u operaciji 
»Reselšprung« dovelo dotle da se posumnjalo u sposobnost k-ta puka da 
komanduje pukom, iako je puk bez odmora, ne obazirući se na sraz-merno visoke 
sopstvene gubitke,11 bio angažovan u borbi. Tek posle ličnog referisanja k-ta 
puka, utvrđeno je da su ove sumnje bile neopravdane.</p>
<p>6.) Služba veze:</p>
<p>Naročito je bilo otežano komandovanje pukom usled potpuno nedovoljne veze 
između 373. pd i puka. Prema obaveštenjima, do otkazivanja je došlo zbog 
nesposobnosti radista divizijske radio-stanice, koja je navodno delom popunjena 
hrvat. osobljem. Naređenja su katkad stizala u puk tek posle više od 24 časa, 
kada su delimično već bila prevaziđena. Isto toliko je bilo potrebno da 
pukov-ski izveštaji stignu u diviziju. Veze prema svim ostalim pretpostavljenim 
ustanovama i unutar puka bile su skoro bez prekida i bez poteškoća. Ali, pošto 
je u planini jedino moguće sredstvo komandovanja radio, treba da se osigura 
besprekorno funkcionisanje radio-stanice, naročito između divizije i puka.</p>
<p>7.) Upotreba mot. jedinice u planini nailazi na prilične poteškoće. Ona se 
bori pod mnogo nepovoljnijim uslovima nego jedna obučena brdska jedinica. Usled 
nedostatka kolone tovarnih grla ili nosača, svaki pojedini vojnik morao je teško 
da nosi dodatnu municiju koju mora da ponese, i na taj način bio je već toliko 
opterećen da se moralo potpuno odustati od nošenja vode i skoro potpuno od nošenja 
hrane. Za vreme operacije bile su čete zbog toga do 30 časova bez hrane pri 
najvećim naprezanjima. Mali broj tovarnih grla nabavljenih na području bandi 
morao se upotrebiti za nošenje s.12 minob. i minobac. municije. Evakuacija 
ranjenika, pod ovim okolnostima, ostala je nerešiv problem. Isto tako ne može 
se ni pomisliti na evakuaciju plena. Pošto teško naoružanje puka nije podesno 
za upotrebu na planinskom zemljištu, mora potpuno da se odustane da se ponese 
sa sobom. Utoliko se dra-gocenijim pokazao tromblon. Mnogobrojna mot. vozila i 
teško naoružanje koje je ostalo predstavljaju za puk, an-gažovan u borbi na 
planinskom zemljištu, teško opterećenje. Nalazeći se usred područja bandi, 
ne mogu biti dovoljno osigurani samo od vozača i ostalih ostavljenih delova i 
zbog toga su u priličnoj meri izloženi opasnosti da budu uništeni. Delovi 
puka koji se nalaze u borbi neće u takvoj situaciji moći blagovremeno da 
intervenišu. Odgovorni trupni starešina nalazi se zbog toga pred pitanjem da 
li da ostavi lovačke delove za osiguranje i na taj način još više oslabi 
svoje borbeno brojno stanje ili da preuzme rizik da osiguranje mot. vozila 
prepusti samim vozačima. U prednjem slučaju k-t puka bio je prinuđen da 
prihvati rizik.</p>
<p>8.) Snabdevanje puka moglo je da se uhoda tek za vreme operacije, pošto nije 
postojalo naređenje za snabdevanje. Ova činjenica zadaje više posla i zahteva 
radio-vezi. Naređenje za snabdevanje je, izgleda, puku neophodno potrebno, pri 
čemu bi, pored svih stvari, trebalo misliti na snabdevanje san. potrebama.</p>
<p>9.) Saradnja sa svim potčinjenim delovima puka bila je uopšte vrlo dobra i 
tekla je bez zastoja.</p>
<p>10.) Saradnja sa K.K.G.13 nailazi uvek ponovo na poteškoće zbog 
nediscipline njegovih pripadnika, neraščišćenih unutrašnjih političkih 
odnosa i pitanja snabdevanja hranom, a pre svega municijom. Njihovo veliko 
brojno stanje nema nikakav značaj pri ozbiljnim borbenim dejstvirna. Jedina 
korist koju je puk imao od prisustva ovih jedinica sastojala se u tome što je 
puk stalno bio infor-misan o stanju pokreta neprijatelja i o približnoj jačini 
protivnika i na taj način mogao da pojača sopstvena osiguranja. Prilikom izvođenja 
sopstvenih napadnih operacija treba zbog toga računati samo na sopstveno brojno 
stanje za borbu.</p>
<p>11.) Neprijateljsko vazduhoplovstvo postiglo je za vreme operacije znatne 
uspehe. Ustanovljena je besprekorna saradnja između njega i bandi, pri čemu je 
prilikom naših pokreta došlo do izražaja u povećanoj meri. Ono je za čitavo 
vreme operacije potpuno vladalo celokupnim vaz-dušnim prostorom. Ni efikasna 
odbrambena vatra pa topova od 2 cm14 i mnogobrojnih mitraljeza nije donela vidno 
olakšanje našim jedinicama. Samo na jedan pa četvorocevni top, koji je 
dejstvovao iz svih cevi, nadletao je, npr., jedan lovac-bomb. sa velikom upornošću 
do na 30—40 m, pri čemu su čitava posada pat,15 usled ranjavanja, i oruđa 
potpuno izbačeni iz stroja. Da bi se omeli neprijateljski noćni letovi u cilju 
snabdevanja, postavljene su zamke sa vatrom i signalima. U jednom slučaju 
uspelo je na taj način da se zarobi nekoliko kontejnera sa municijom, dok u većini 
slučajeva, posle uspostavljanja optičke veze između zemlje i aviona,avion je 
posle odgovora raznim svetlosnim znacima odletao bez izbacivanja tereta. Iz toga 
proizilazi da se neprijateljski avijatičari za snabdevanje striktno pridržavaju 
uputstva i da samo prilikom potpuno jasnog spo-razumevanja pristaju na 
izbacivanje tereta.</p>
<p>12.) Od našeg vazduhoplovstva za čitavo vreme operacije nije ništa zapaženo, 
izuzev u dva slučaja kada je puku vazdu-šnim putem doturena municija. Tom 
prilikom naši kontejneri izbačeni su sa vrlo male visine, tako da se u malom 
broju slučajeva padobran otvorio, i veći deo municije bio je neupotrebljiv.</p>
<p>13.) Sopstveno teško naoružanje puka malo je došlo do izražaja za vreme 
operacije, pošto je, kako je već napred napomenuto, nepodesno za upotrebu na 
brdskom zemljištu.</p>
<p>L.G. 4216 pokazao se neupotrebljiv čim neprijatelj raspolaže svojom art., 
pošto se njegov vatreni položaj vrlo lako otkriva usled neuobičajeno jakog 
dima prilikom opalji-vanja. U prednjem slučaju ležali su pogoci 
neprijateljskog brdskog topa, već posle nekoliko zrna ispaljenih za korekturu, 
u centru našeg vatrenog položaja. T. minb. 12 cm,17 koji je u najmanju ruku 
isto toliko potreban kao i L.G. 42, mnogo je prikladniji pri približno istoj 
efikasnosti gađanja. S. minb.18 8 cm pokazao se kao potpuno dobar, a isto tako, 
i to naročito u napadima, posle kojih je dolazilo do borbe prsa u prsa, 
tromblon.</p>
<p>14.) Ostavljanje jednog bataljona u starom borbenom području pričinilo je 
puku mnoge poteškoće. Delovi štaba puka morali su, usled ove okolnosti, da 
ostanu tamo. Na taj način skoro je nemoguće jedinstveno rukovođenje pukom u 
svim trupnim poslovima. Vrlo važna personalna pitanja i termini na taj način 
se delom odlažu na štetu trupe. Treba nastojati, posle kao i pre, da se angažuje 
celi puk, a prilikom angažovanja koje zahteva premeštaj u udaljenija područja 
da se potpuno odvoji od starog područja i oslobodi od svih drugih zadataka, 
kako je to uobičajeno kod drugih mot.— pokretnih jedinica na području 
Balkana.</p>
<p align="center"><strong>Valter</strong>19</p>
<p align="center"><em>Dostavljeno prema konceptu</em></p>
<p>1Snimak originala (pisanog na mašini) u AVII, NAV-T-314, r. 563, s. 
729—32.</p>
<p>2Dopisano rukom. To su podaci o zavođenju izveštaja u delovodni protokol 
Operativnog odeljenja K-de 15. BAK-a.</p>
<p>3i 4 Četvrtasti pečati primaoca. U pečatu pod brojem 4 nalazi se u rubrici 
»Šef« i »Ia« po jedan nečitak paraf, i to je označeno sa tri tačkice.</p>
<p>5Komanda 1. puka »Brandenburg«, pored ovog izveštaja o iskustvima stečenim 
u operaciji »Reselšprung«, dostavila je 20. juna K-di 15. BAK-a i borbeni 
izveštaj o dejstvima puka, po danima, od 24. maja do 6. juna 1944. Redakcija 
taj izveštaj ne objavljuje. Opširnije o njemu vidi AVII, NAV-T-314, r. 563, s. 
433—7.</p>
<p>6Redakcija pomenuti radiogram nije pronašla.</p>
<p>7metara</p>
<p>8Reč je o 1, 2. i 3. brigadi 9. NOU divizije i Grahovsko-peuljskom NOP 
odredu.</p>
<p>9Prvi puk »Brandenburg« učestvovao je u operaciji »Reselšprung« sa 1. i 
2. bataljonom, dok je 3. bataljon obezbeđivao komunikaciju Skradin — 
Bribirske Mostine — Benkovac. Brojno stanje puka (bez 3. bataljona) iznosilo 
je 18 oficira, 81 podoficir i 469 vojnika. Pored toga, puku su bile potčinjene 
11. četa 883. grenadirskog puka i 1. četa 373. inž. bataljona (vidi AVII, 
NAV-T-314, r. 563, s. 433—7).</p>
<p>Za dejstva u operaciji »Reselšprung«, puk je od strane K-de 15. BAK-a 
dobio vrlo negativnu ocenu. Bliže o tome vidi u dok. br. 78.</p>
<p>10Reč je o 13. SS-puku 7. SS-divizije »Princ Eugen«.</p>
<p>11Puk je, prema izveštaju od 20. juna 1944., imao sledeće gubitke: 1 oficir 
i 9 podoficira i vojnika poginulo, a 6 oficira i 95 podoficira i vojnika 
ranjeno, što je, u stvari, 20% gubitaka od ukupnog brojnog stanja (AVII, 
NAV-T-314, r. 563, s. 433—7).</p>
<p>12srednjih</p>
<p>13Reč je o manjim četničkim jedinicama potčinjenim nemačkim komandama. 
Stvarane su po direktivama K-de 2. OkA od 4. marta i 13. maja 1944. na području 
NDH. Nazivali su ih Kroatische Kampfge-meinschaften (Hrvatske borbene grupe — 
zajednice), te otuda i skraćenica K.K.G. (AVII, NAV-T-314, r. 1546, s. 391 i 
394—5). O tome vidi i naređenje K-de 69. AK od 30. maja 1944. za stvaranje 
tih četničkih grupa na području korpusa (AVII, NAV-T-314, r. 1546, s. 
398—90).</p>
<p>14Puk je u svome sastavu imao i jedan pa vod (AVII, NAV-T-314, r. 563, s. 
433—7).</p>
<p>15protivavionskog topa</p>
<p>16Leichtes Geschiitz (lajhtes gešic — laki top)</p>
<p>17teški minobacač</p>
<p>18srednji minobacač</p>
<p>19Walter. Redakcija nije mogla da ustanovi njegovo ime. Bio je tada komandant 
puka i imao je čin potpukovnika.</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_81.htm"><b>Prethodni dokument</b></a></TD>
<TD><a href="4_12_4_83.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
