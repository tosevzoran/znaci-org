<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_162.htm"><b>Prethodni dokument</b></a></TD>
<TD><a href="4_14_4_164.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>DEPEŠE IZ INOSTRANSTVA PRIMLJENE U ŠTABU DRAŽE 
MIHAILOVIĆA MARTA 1945. GODINE1</strong></p>
<p align="center">Iz inostranstva 11 marta</p>
<p>Od Y2 Br. 367 od 5 marta. Danas dobio od Nika3 za Vas sle-deću poruku: Sad 
ooveku u sovjetskom poslanstvu saopšteno za Vas sledeće: Ako Mihailović 
iskreno želi sporazum sa nama neka pošalje u Beograd isvog delegata, koji bi u 
prisustvu našeg delegata poveo pregovore sa Titom. Pod našom protekcijom u 
pregovorima bi bila sređena sva pitanja. Za sada je najvažnije da se svi bore 
protivu Nemaca. Zato Mihailović treba da se bori tamo gde mu odredi naša 
komanda. Kad sporazum bude načinjen neće biti osnova za bojazni i nepoverenje 
a Mihailović će morati da se odreče svih koji su sarađivali sa 
neprijateljima i ti moraju biti kažnjeni.</p>
<p>Od Y nastavak 2. On ne bi trebao da podržava Kralja i reakcionarne političare. 
Delegat može da se javi u Beograd u razmaku od 28 februara do 10 marta. Niko 
dalje kaže: odlazak misije u Vaš štab odbili su. Na Vama je da odlučite da 
li ćete angažovati pregovore s obzirom na položaj na terenu. Mislim da bi 
trebalo poslati čoveka. Neoportuno bi bilo odbiti kako ne bi Sovjeti i to uzeli 
kao dokaz za saradnju sa neprijateljem. Glavno je da postignete da ruska komanda 
tretira vašu vojsku kao savezničku i da se vlada obrazuje po sporazumu sa 
Vama. Nastavak.</p>
<p>Od Y Nastavak 2. Da li je ovaj predlog inspirisan željom za sporazumom ili 
je to trik da Vas uvuku u neke razgovore koje bi posle iskoristili protiv Vas, 
teško je odrediti. To ćete vi bolje osetiti prema stanju naročito u Srbiji. 
Mislim da je savetno pokazati Rusima da ste Vi uvek bili za sporazum. Odavde će 
javiti o predloženim datumima da se vašem čove-ku dopusti dolazak u Beograd i 
po mogućstvu prekinu napadi komunista dok traju pregovori. O ovome ne bi 
trebalo oba-vestiti savezničke oficire kod vas. Tek kad budu bolji izgledi 
mogli biste zatražiti saglasnost njihovih komandi. Nastavak.</p>
<p>Traži ponovo datum i kome delegat da se javi.4</p>
<p>Iz inostranstva 13 marta.</p>
<p>Od Y Nastavak 3. Ako bi do pregovora ozbiljno došlo mislim da od monarhije 
nebi trebalo praviti pitanje. Ovde se misli da ste u sporazumu sa Mačekovcima. 
Dok Cerčil na vlasti nemo-že doći do nekih za nas korisnih promena. Ako Rusi 
uvide na terenu da je boljševizacija Jugoslavije vrlo sumnjiva zbog držanja 
naroda onda ima nade da će sa vama i mačekovcima praviti sporazum iz prostog 
razloga što žele da odvoje Jugoslaviju sasvim od Engleza. Molim odgovorite mi 
ovom vezom šta ste učinili. Niko. Kraj. Petković5</p>
<p>Od Y Br. 368. Prvo. Era6 pozvan u Beograd. Kreće ovih dana Druga. Ranosovič7 
stavljen na raspoloženje. Treće. Ovde stigao Nikola Knežević. Kaže da 
njegov brat Žika bio kod Vas s jednom američkom misijom.8 Četvrto. Turci ne 
reagiraju na napade Titove štampe i radia. Peto. Jalčin sugerira Grčko-tur-skog 
bloka sa Albanijom kao protiv tezu Slovenskom bloku na Balkanu. Turci nerado 
gledaju na Bugarsku politiku zbliženja sa Jugoslavijom. Petković.</p>
<p>Od Y Br. 369 od 7. marta. Tek juče Turska štampa počela sa reakcijama na 
titovsku anti-tursku kampanju. Jalčin u listu itnin oštro piše protiv Tita i 
između ostalog kaže: Mi nerao-žemo vezati neprijateljstvo Tita prema nama sa 
pravim ose-ćajima srpskog naroda. Tito je došao na Balkan sa misijom da 
propagira ideologiju inspirisanu iz stranih izvora i mogao je da se nametne 
blagodareći nenormalnim prilikama. Mi poznajemo Srbe, za nas nema sumnje da i 
oni smatraju Tita neprijateljem. Zbog toga mi nedržimo naše prijatelje Srbe 
odgovornim za neprijateljski ton u Titovoj štampi i emisijama. Nastavak.</p>
<p>Od Y Nastavak 1. Jedna stvar u koju smo sigurni jeste ta da Tito ne 
prestavlja Srbiju i Srbe. Sve dok srpski narod nebude kazao svoju poslednju reč, 
Titovu dominaciju treba smatrati kao prolaznu bolest. Uskoro će Tito imati 
prilike da se uveri da je Turska balkanska država. U listu »Jani Sabah« kaže 
se: tvrdnja Titove štampe da Turska nije balkanska država izgledaju uzaludna i 
smešna. Drugo. Pukovnik Beli9 se nalazi u Sofiji kao član britanske vojne 
misije. Verovatno će podržavati Dr. Dimitrova10 sa kim je odlično. Petković.</p>
<p>Iz inostranstva 15. marta 1945.</p>
<p>Od Y Br. 370 od 15 mart. Iz Erinog izvora. Prvo. Ovih dana Idn rekao da nemože 
doći do federacije između Jugoslavije i Bugarske. Jedino mogućno izvesno zbliženje. 
Drugo. U Jal-ti Staljin nije pokazao veliko interesovanje za Grčku. U najkritičnijem 
času, Elas, bio tražio pomoć od Rusa, ali Staljin odbdo. Treće. Staljin 
pokrenuo i pitanje revizije statuta o moreuzima. Odluka nije doneta, ali pitanje 
ostaje. Nastavak.</p>
<p>Od Y Br. 370 Nastavak. Četvrto. Kod Turaka vlada nervoza i zabrinutost 
povodom produženja ugovora o nenapadanju između Rusa i Turaka. Ovaj ugovor 
ističe aprila. Turci se pitaju hoćeli Rusi odkazati ugovor. Peto. Era neveruje 
da će Turci stupiti u ma kakve vojne operacije. Šesto. Staljin prilikom 
sastanka sa Degolom tražio slobodne baze u Siriji. Petković.</p>
<p>Kopirati za CNK.11</p>
<p>Iz inostranstva 19 marta 1945</p>
<p>Od Y Br. 373. 17 mart. Prvo. Molim šaljite što više izveštaja iz zemlje. 
Naša veza s Vama uslovljena time. Svi Vaši izve-štaji dostavljaju se 
telegrafski Vašingtonu jednom licu koji lični referent Ruzveltov. Prema tome, 
važno je slati što do-kumentovaniji materijal o svima zbivanjima u zemlji, 
vojnički, politički i ekonomski koji bi bio povoljan za vas u očima 
Amerikanaca. Neophodno dostaviti Amerikancima Vaše želje, zahteve i gledište 
uoči konferencije u San Francisku. Ovo je veoma bitno i važno. Nastavak.</p>
<p>Od Y. Br. 373/1. Drugo. Molim odmah demantujte laži radio Beograda o Vama, 
kao: vesti o ubijanju 700 četnika koji sarađivali sa Nemcima, vest o pozivu 
ustaša da rade s Vama protiv Tita, it. d. Treće: pisanje Turske štampe i 
dalje protiv Tita. Jalčin ga naziva: hrvatskim maršalom i Jevrejinom iz 
Ukrajine. Nastavak.</p>
<p>Od Y. Br. 373/2. Četvrto. Početkom aprila prolaze ovde činovnici izbeglice 
iz Londona i Kaira na putu za Beograd. Neznam tačno ko će sve biti. Sigurno je 
da će među njima biti i dobrih patriota koji uz Vas. Imate li poruke za njih. 
Peto. Kako je odjeknuo u zemlji sastav Titove vlade i sve što je u vezi sa 
njom. Da li ste u vezi sa Zujovićem preko Alžira. Kraj. Petković.</p>
<p>Kopirati za CNK.12</p>
<p>1&nbsp; Original (pisan na mašini, latinicom) u Arhivu VII, Ča, k. 20, reg. 
br. 20/1 (VK-Y-698/l i 2).</p>
<p>2&nbsp; Nije utvrđeno kome je pripadala oznaka »Y«.</p>
<p>3&nbsp; Niko — Đonović dr Jovan.</p>
<p>4, 11 i l2 Te beleške je ćirilicom dopisao Draža Mihailović.</p>
<p>5 i 6 Nije utvrđeno o kojem se licu radi.</p>
<p>7 Velimir.</p>
<p>8 O pokušaju Živana Kneževića da dođe u štab Draže Mihailo-vića, vidi 
prilog I, dok. br. 6.</p>
<p>9&nbsp; Bejli Stenli (Bailey W. Stanley) britanski pukovnik, šef misije u štabu 
Draže Mihailovića od kraja decembra 1942. do dolaska generala Armstronga za šefa 
misije.</p>
<p>10&nbsp; Georgi Dimitrov Gemeto, šef Zemljoradničke stranke u Bugarskoj, u 
toku rata emigrant u Engleskoj.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_162.htm"><b>Prethodni dokument</b></a></TD>
<TD><a href="4_14_4_164.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
