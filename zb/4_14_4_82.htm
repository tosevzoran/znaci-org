<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_81.htm"><b>Prethodni dokument</b></a></TD>
<TD><a href="4_14_4_83.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PISMO KOMANDANTA 1. MILEŠEVSKOG KORPUSA I KOMANDANTA 
DURMITORSKE BRIGADE IZ PRVE POLOVINE OKTOBRA 1944. KOMANDANTU DRINSKOG KORPUSA O 
RAZBIJANJE ČETNIČKIH ODREDA NA PROSTORIJI ČAJNlCE—GORAŽDE—VISEGRAD1</strong></p>
<p align="center">Majoru g. Draškoviću Aleksi</p>
<p align="center">Položaj</p>
<p>U vezi izveštaja dostavljenog 6. ov.m.2 dostavljam sledećiizveštaj.</p>
<p>Noću 6/7 ov.m. posle povlačenja sa linije Jakubov grob — Vučevo zanoćili 
smo sa trupama na liniji Ponikve — Metaljka, a u Trpinjama je bio smešten 
kapetan Ružić.3</p>
<p>Komunisti su u toku noći napali na Metaljku i Cajniče radi čega je 
ljudstvo povučeno pravovremeno sa ovih položaja kao i iz sela Ponikva.4 Ružić 
tek što je izvešten bio je napadnut u momentu kada se spremao za pokret u 
2,30h. Napad je izvršen u selu i sa visova oko sela tako da se povela teška 
borba u potpunoj mračnoj noći. Napad je izvršen sa jačim snagama. Jedan deo 
ljudstva jedva se izvukao dok su 10 četnika i kapetan Jauković Staniša ostali 
otsečeni od svoje jedinice da se ni do danas nezna za njihovu sudbinu. Zna se 
da su od ovih 4 poginula, a ranjenih je došlo 5. Zna se da su i komunisti imali 
ranjenih, a za poginule se nezna.</p>
<p>Sutra dan pre podne vođena je manja borba na položajima Kozari, i selu 
Milijeni,5 a Plevaljska brigada između Tre-beškog brda i Goražda bila je 
iznenađena i prevarena radi čega je izgubila dva mitraljeza, jednog ranjenog i 
nekoliko izgubljenih. Posle ovoga K-dant IV bataljona II plevaljske brigade sa 
ljudstvom koje je bilo kod njega vratio se u pozadinu.</p>
<p>Posle podne toga dana doneta je odluka da se povučemo za Višegrad gde su već 
bili ranjenici evakuisani.</p>
<p>U noći 8. ov.m. u 2 časa stigao je voz iz Višegrada da nas preveze iz Međeđe 
za Višegrad. Primljeno je pismo od Subotinčića,6 gde je tražio da se mi čim 
prije prebacimo za Višegrad zbog borbe koju ste Vi vodili na Bijelim Brdima.</p>
<p>Po dolasku na 30 metara ispred tunela kod Višegrada voz je uleteo među 
komuniste koji su već bili spremni za borbu i kada je jedan sa puškomitraljezom 
primorao vozovođu da voz zaustavi nastalo je bacanje bombi na voz kao i 
otvaranje vatre iz automatskih oruđa. Tom prilikom nastalo je komešanjekod 
ljudstva koje je bilo demoralisano od ovakih iznenađenja. Jedan deo ljudstva od 
70—80 boraca stupio je u borbu dok je ostatak u neredu počeo da se povlači 
prugom ka Međeđoj. Ljudstvo u ovom momentu niko nije bio u stanju zadržati. U 
vozu ovom prilikom bilo je smešteno najelitnije ljudstvo sa oružjem i spremom 
i to: 800 vojnika 10 teških mitraljeza, 3 bacača teška i 80 konja što je 
ovom prilikom sve od naoružanja i spreme sve bilo zarobljeno.</p>
<p>U ovome napadu neprijatelj je napadao sa 2 bataljona 3 sandžačke brigade i 
gerilom od Nove Varoši.7&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Subotinčic je trebao uputiti kurira da zaustavi voz a da ne-doživim ovako 
iznenadnu tragediju.</p>
<p>Ja sada imam svega oko 60 ljudi8 koje je bez automatskih oružja, dok je 
ostali deo ljudstva još ranije odsečen na Kovaču sa kapetanom Nikolićem.9</p>
<p>Znate li šta je sa izbeglicama koje su bile u Višegrađu. Đamil Hasanović 
krenuo je za.Goražde kada sam ja formalno propao, da tamo mobiliše ljudstvo 
koje je dezertiralo.</p>
<p>Imate ili veze sa Vojom,10 čika Brankom,11 Čičom12 i Srbijom i šta se sad 
namerava.13</p>
<p>&nbsp;</p>
<p>&nbsp;</p>
<p>&nbsp;</p>
<p>Molim Vas pošaljite nam vijesti.</p>
<p>Ima li mogućnosti da se ranjenici smeste u Višegrad.14</p>
<p align="center">Komandant, kapetan</p>
<p align="center">1. <strong>Vuk Kalaitović</strong></p>
<p align="center">2. <strong>Ivan Ružić</strong></p>
<p align="center">Aco,</p>
<p align="center">Ovo malo ljudstva je boso</p>
<p align="center">— skroz bosih nogu — imam puno žrtava, gde bih te video.</p>
<p align="center">Imaš li vezu sa Pavlom.</p>
<p align="center">tvoj<strong> Ivan Ružić</strong></p>
<p>1 Original (pisan olovkom, ćirilicom) u Arhivu VII, Ča, k. 140, reg. br. 
15/3 (CG-V-1403/1). Dokument je pisan, najverovatnije, 10. oktobra 1944.</p>
<p>2 Taj izveštaj nije pronađen.</p>
<p>3&nbsp; Ivan, komandant Durmitorske brigade.</p>
<p>4&nbsp; Napad su izvele jedinice 7. crnogorske brigade 3. divizije NOVJ. Opširnije 
o tome vidi Zbornik NOR-a, tom III, knj. 8, dok. br. 203 i 204.</p>
<p>5&nbsp; Na karti 1:100.000: Miljeno.</p>
<p>6 Radomir, kapetan, komandant četničkog višegradskog sreza.</p>
<p>7 U izveštaju 3. sandžačke brigade 37. divizije NOVJ od 9. oktobra 1944. 
piše da su taj napad izveli 1. i 3. bataljon, da su četnici imali 265 mrtvih i 
da im je zaplenjeno: 17 automatskih oruđa, 4 teška bacača 81 mm, 65 konja i 
razne druge opreme (Zbornik NOR-a, tom I, knj. 13, dok. br. 89). U izveštaju 7. 
crnogorske brigade 3. divizije NOVJ od 11. oktobra 1944, međutim, stoji da su 
neprijatelja »-sačekale jedinice III. i IV. sandžačke brigade« (Zbornik 
NOR-a, tom III, knj. 8, dok. br. 204).</p>
<p>8 U pismu Vuka Kalaitovića od 11. oktobra 1944. Radomanu Rai-liću, Aleksi 
Draškoviču i Ivanu Ružicu piše:</p>
<p>»Stigao sam sinoć u s. Vlahoviće.</p>
<p>Ljudstvo koje je pošlo sa mnom pobeglo je tako da sam ostao sam sa 
nekolicinom. Zbog toga sam resio da se vratim u srez da prikupim nešto ljudi i 
da se priključim nekom srbijanskom korpusu i ako bude bilo potrebno da krenemo 
za Vama« (Arhiv VII, Ča, k. 142, reg. br, 30/2).</p>
<p>9 Dragoljub, komandant Novovaroške brigade 2. mileševskog korpusa.</p>
<p>10 Vojislav Lukačević.</p>
<p>11 Zaharije Ostojić.</p>
<p>12 Draža Mihailović.</p>
<p>13 Vidi dok. br. 83, 85, i 88.</p>
<p>14 Po zauzimanju Višegrađa (9. oktobra 1944) jedinice 3. sandžačke 
brigade su se vratile u Pljevlja (Zbornik NOR-a, tom I, knj. 13, dok. br. 89).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_81.htm"><b>Prethodni dokument</b></a></TD>
<TD><a href="4_14_4_83.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
