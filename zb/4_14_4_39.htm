<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_38.htm"><b>Prethodni dokument</b></a></TD>
<TD><a href="4_14_4_40.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDE VRBASKE BRIGADE OD 23. AV-GUSTA 
1944. KOMANDANTU ZAPADNE BOSNE I KOMANDANTU 1. SBEDNJOBOSANSKOG KORPUSA O 
DEJ-STVIMA BRIGADE I USTAŠKO-DOMOBRANSKIH SNAGA PROTIV 53. DIVIZIJE NOVJ NA 
PROSTORU SKENDER-- VAKUF—KOTOR-VAROŠ1</strong></p>
<p align="center">KOMANDA VRBASKE ČETNIČKE BRIGADE</p>
<p align="center">Pov. Br. 438 23 avgusta 1944 godine.</p>
<p align="center">Dnevni izveštaj za 21 i 22 avgust 1944 godine, dostavlja.—</p>
<p align="center">KOMANDANTU ZAPADNE BOSNE I KOMANDANTU 310 KORPUSA2</p>
<p align="center">POLOŽAJ.</p>
<p>21 o.m. Snage II bataljona ove brigade nalaze se u Varja-čama i Ćukovcu, a 
patrole u Rađićima. Patrole su u Rađićima otele 3 ovce, koje su bile 
poterane partizanima i zapaljeno 3 bremena sijena, koje je takođe bilo 
pondijeto partizanima.</p>
<p>III bataljon 1 i 3 četa u Aginu selu, a prestraže na Vučića Brdu, 1 vod 2 
čete nalazi se na Pijetlovu Gaju, a 3 vod je na blokadi Vrbasa, radi partizana, 
koji se nalaze u Krupi.3</p>
<p>I bataljon ove brigade u pokretu i od istoga nemam izve-štaja. Komandant II 
bataljona po mom odobrenju išao je na Sokoline, radi dogovora sa Hrvatima4 u 
pogledu današnje akcije. Dobio je 3400 metaka.</p>
<p>21 o.m. II bataljon prema sporazumu sa Hrvatima iz Kotor Varoša,5 trebao je 
u 3 sata u jutro da napadne na partizane na Dragiševcu.8 U isto vrijeme trebao 
je da udari i treći bataljon, ali kako je kasno doznato za akciju i kurir nije 
mogao u toku noći naći snage III. bataljona, te je naređenje dobio danas oko 
6 časova i sa I i 3 četom došao je zamenik komandanta brat Gojko Lakić, ali 
je borba bila završena, i povratio se nazad u Agino selo, 2 četa ostala je na 
istim položajima 1 vod na Pijetlovu Gaju, a 2 kao na bio Vrbasa u Krminama.</p>
<p>II bataljon u 3 sata u jutro zaposeo je Mikaćevića Vis odakle je trebao da 
udari na Dragiševac, ali su Hrvati u isto vrijeme trebali udariti preko Viševića 
na Dragiševac, što nisu učinili.</p>
<p>Oko 5 časova snage II bataljona susrele su se sa partizanima na cesti Kotor 
Varoš—Skender Vakuf i potiskao je partizane na Dragiševac, odakle su 
partizani počeli tući bacačem i topom 37 mm. 1 partizanska četa IV bataljona 
XIV brigade,7 koja je bila na Viševačkom Groblju udarila je bočno na II 
bataljon ove brigade, te je bio prisiljen da se povuče na Mikaćevića Brdo, 
gde je vodio borbu 2 sata. Oko 10 časova 1 partizansku četu na Viševačkom 
Groblju iznenada je udarila Hrvatska Milicija, a partizani se nisu ni nadali te 
su ufatili 3 živa i nemam još podataka što su zarobili, što ću u sutrašnjem 
izveštaju navesti. Milicija se odmah povukla i videći da nebi imala nikakvog 
us-peha zauzimajući Dragiševac, samo bi imao gubitaka, jer su zaposjeli dobar 
položaj, a sve nepotrebne stvari i komoru eva-kuisali su, te sam povukao II 
bataljon u Varjače, a 1 i 3 četu III bataljona u Agino selo.</p>
<p>Partizani su od naše strane imali 2 mrtva i 1 ranjenog. Zarobio je II 
bataljon 1 pušku, 2 bombe, 1 Englesko odelo, 1 šinjel Njemački, 1 tašnu žensku, 
3 metara beza, Njemačke fišek-lije, 2 opasača, 1 žilet za brijanje, 1 ručni 
sat, 900 kuna, i 1 ličnu prepisku poginulog partizana Milana Popovića, iz opštine 
Liš-nje vodnik.</p>
<p>Gubitaka nismo imali.</p>
<p>Partizani su prestrašeni i boje se četnika, samo ih mnogo pomaže bacač i 
top, kao i dominirajući položaj na Dragiševcu.</p>
<p>Drugih novosti nema.</p>
<p align="center">S VEROM U BOGA ZA KRALJA I OTADŽBINU!</p>
<p align="center">DRAŽA NAS VODI KA VELIČINI I SLOBODI!</p>
<p align="center">U akta8</p>
<p align="center">Po zap. Komandanta,</p>
<p align="center">Ađutant, <strong>Drag. S.</strong> ...9</p>
<p>1 Original (pisan na mašini, ćirilicom) u Arhivu VII, Ca, k. 215, reg. br. 
12/4 (BH-V-12135).</p>
<p>2 Srednjobosanski korpus.</p>
<p>3&nbsp; Na prostoriji Krupe tada se nalazio Zmijanjski NOP odred {Zbornik 
NOR-a, tom IV, knj. 28, dok. br. 75; knj. 29, dok. br. 40).</p>
<p>4&nbsp; i 5 Odnosi se na ustaško-domobranske snage (miliciju i jedinice 11. 
lovačke pukovnije). Potpunije o saradnji Srednjobosanskog korpusa sa ustaško-domobranskim 
snagama vidi dok. br. 10.</p>
<p>6 i 7 Radi se o Banjalučkom NOP odredu i 14. brigadi Srednjo-bosanske 
divizije NOVJ, kasnije 53. divizije NOVJ (Zbornik NOR-a, tom IV, knj. 30, dok. 
br. 73).</p>
<p>8 Dopisano mastilom.</p>
<p>9 Nečitak potpis.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_38.htm"><b>Prethodni dokument</b></a></TD>
<TD><a href="4_14_4_40.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
