<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_184.htm"><b>Prethodni dokument</b></a></TD>
<TD><a href="4_14_3_186.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA ČAJNIČKE BRIGADE OD 13. JUNA 
1944. KOMANDANTU DRINSKOG KORPUSA O BORBI PROTIV NOVJ KOD PONIKVE1</strong></p>
<p>Gs. Majore,2— .</p>
<p>Kao što sam Vam pisao 12. o.m.3 1 četu crvenih iz 16 mus. brigade najurio 
sam iz Ponikava.4</p>
<p>Dana 13 om. u 6 časova napali su me crveni sa dve strane u s. Ponikvama i to 
16 m. brigada od s. Rajšića, a VI bosanska od Bukovice od Đerkovića kuća, a 
treći komunistički [bataljon] im je kretao ka Sapićima i Pisanici.</p>
<p>Vodili smo ogorčenu borbu sa njima tako da smo se držali više nego dobro, 
jer su uspeli da zauzmu Stražicu i Kominu tek oko 16 časova. Branili smo čuku 
po čuku.</p>
<p>Ovoga momenta t.j.: u 17 čas. napadaju Cajniče, mi držimo i to: Kik5 i 
Orlovačke stjene6 prema Čajniču. Nećemo se moći održati jer su jači od 
mene bar 8—10 puta, pošto ja imam svega oko 150 voj. a u pokretu su im ka Čajniču 
i XVII i XXVII divizija.7</p>
<p>Mi će mo ovaj položaj držati do mraka, pa će mo se povući na Civči brdo 
i prema Čudnju.</p>
<p>Vaš izveštaj o pokretu Crvenih ka Čajniču dobio sam tek danas u 14 časova.8 
U Čajniče stigao izveštaj u 12 čas.</p>
<p>Neću moći preći na desnu obalu Lima, a i rešio sam se da ostanem ovde na 
terenu, ma šta se desilo.</p>
<p>Molim javljajte o situaciji od Prijepolja i Hoćevina, i da li će ih 
napadati od Pljevlja.</p>
<p>Gubitaka nisam imao.</p>
<p>Partizani su imali što smo videli 5 mrtvih i više ranjenih.</p>
<p>S verom u boga za kr. i Ot.</p>
<p>13/VI-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Komand. poručnik Mi. Vučković9</p>
<p>17.15 čas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>s.Kamen.</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 167, 
reg. br. 25/3 (BH-V-1114).</p>
<p>2&nbsp; Odnosi se na Aleksu Draškovića.</p>
<p>3&nbsp; i 8 Pismo i izveštaj nisu nađeni.</p>
<p>4&nbsp; Pri napadu i zauzimanju Čajniča i Foče (13/14. juna) jedinice 6. i 
16. udarne brigade 17. divizije NOVJ imale su tokom 13. juna (12. juna nije bilo 
borbi) manje borbe sa četnicima, koji su pri svakom sudaru sa delovima brigada 
pobegli. Opširnije o tome vidi tom IV, knj. 26, dok. br. 62.</p>
<p>U izveštaju komandanta Čajničke brigade od 13. juna 1944. komandantu 
Drinskog korpusa o rasporedu brigade, između ostalog, piše:</p>
<p>»Juče oko 6 čas. su se čule jake borbe oko s. Podpeće, Vlahovići, 
Crnoborje, Kakmuže, Mataruge.</p>
<p>Noćas oko 24. časa video se veliki broj raketa oko Čitluka t.j. po svima 
selima Podkovača, verovatno da su to bili signali za pokret.</p>
<p>Oko 21 čas tukli su nas teškim bacačima u D. Ponikvama od pravca Rajšića« 
(Arhiv VII, Ča, k. 167, reg. br. 27/3).</p>
<p>5&nbsp; i 6 Nazivi na karti 1 :100.000 nisu nađeni.</p>
<p>7 Tada se 27. divizija NOVJ nalazila na prostoru Srebrenica — Bratunac, a 
njena 16. brigada bila je privremeno potčinjena 17 diviziji NOVJ.</p>
<p>9 Miloš.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_184.htm"><b>Prethodni dokument</b></a></TD>
<TD><a href="4_14_3_186.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
