<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_60.htm"><b>Prethodni dokument</b></a></TD><TD><a href="4_14_1_62.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 61</strong></p>
<p align="center"><strong>SPORAZUM IZMEĐU ČETNIČKE KOMANDE CRNE GORE I HERCEGOVINE I KOMANDE
  ITALIJANSKE DIVIZIJE &#187;TARO&#171; OD 17. FEBRUARA 1942. O SARADNJI ČETNIČKIH
  JEDINICA U DEBLOKADI ITALIJANSKOG GARNIZONA U NIKŠIĆU<sup>1</sup></strong></p>
<p align="center"><strong>SPORAZUM IZMEĐU KOMANDE DIVIZIJE TARO I PREDSTAVNIKA KOMANDE   CRNOGORSKIH   NACIONALISTA   POD   ITALIJANSKIM PROTEKTORATOM</strong></p>
<p>1)  Za sada se mogu kretati između Orja Luka i Drenovštica, a znak raspoznavanja bdće vojnički pozdrav danju, a lozinka noću.</p>
<p>2)  Vrše obezbeđenje mosta na Slapu i oružjem sprečavaju komuniste
  da preko njega prolaze u cilju vršenja napada na trupe,<sup>2</sup> diverzija na
  cesti i telefonskim vodovima na deonici Orja Luka &#8212; Drenovštica.</p>
<p>3)  Primaće namirnice za stanovništvo sela, koja njihova komanda bude naznačila.</p>
<p>4)  Komandant i njegov poverenik, kao i komandant divizije, obavezuju se da će poštovati dogovore iz ovog akta.</p>
<p>5)  Za eventualne zahteve i izmene koje budu unete u ovaj pakt
  sporazumno između komande garnizona Danilov-grad i komande
  nacionalista, tražiti odobrenje komande divizije Taro kada ova ne bude
  u zoni.</p>
<p>6) Ovi sporazumi su privremeni i ne obezvređuju odluke italijanske više komande.</p>
<p>Danilovgrad, 17-II-9423</p>
<p align="center">PREDSTAVNIK GRUPE NACIONALISTA CRNE GORE </p>
<p align="center">(Bogdan Pavićević) </p>
<p align="center"><strong>Bogdan Pavićević</strong></p>
<p align="center">KOMANDANT DIVIZIJSKI    GENERAL</p>
<p align="center">(G.  Pedracoli)</p>
<p align="center"> <strong>G. Pedrazzoli</strong><sup>4</sup></p>
<p align="center">KOMANDA NARODNE VOJSKE CRNE GORE I HERCEGOVINE</p>
<p align="center">GLAVNI ŠTAB Pov. Broj.     408</p>
<p align="center">25. aprila 1942. god.</p>
<p align="center">Straševina</p>
<p align="center">U akta </p>
<p align="center">Komandant pukovnik<sup>5</sup></p>
<b class=medtxt><p><sup>1</sup> Original (na italijanskom jeziku, pisan na mašini) u Arhivu
  VII, Ča, k. 148, reg. br. 5/1 (CG-X-272). Dokumenat je na više mesta
  oštećen. U Arhivu VII (Ča, k. 148, reg. br. 4/1) nalazi se i primerak
  sporazuma (pisan na srpskohrvatskom jeziku) koji je potpisan samo od
  četničkog predstavnika. U tom dokumentu su tačke sporazuma nešto šire
  formulisane ali suštinske razlike nema.</p>
<p><sup>2 </sup>Reč je o italijanskim jedinicama koje su 14. februara 1942.
  preduzele napad iz Danilovgrada sa ciljem da oslobode jedinice koje su
  od decembra 1941. bile blokirane u Nikšiću. Zahvaljujući sadejstvu
  četničkih jedinica, italijanske jedinice su 19. februara prodrle u
  Nikšić. Opširnije o tome, vidi Zbornik NOR-a, tom III, knj. 2, dok. br.
  75, 87, 93, 95, 98 i 100; knj. 9, dok. br. 64 i 66.</p>
<p><sup>3</sup> Mesto i datum su dopisani mastilom.</p>
<p><sup>4</sup> Đino Pedracoli (Gino Pedrazzoli).</p>
<p><sup>5</sup> Bajo Stanišić (1891&#8212;1943) pukovnik vojske Kraljevine
  Jugoslavije. U aprilskom ratu komandant puka na jugoslovensko-albanskom
  frontu. U julskom ustanku 1941. u Crnoj Gori savetodavni član
  Privremene vrhovne komande nacionalnooslobodilačkih trupa Crne Gore, a
  krajem jeseni u istom svojstvu u Štabu
  Vražegirosko-pakovićko-petrušinskog NOPO (Zbornik NOR-a, tom III, knj.
  3, dok. br. 70, knj. 4, dok. br. 60). Skriven iza tih funkcija radiio
  na organizaciji četničkih jedinica i podrivanju NOP-a. U dogovoru sa
  italijanskim okupatorom, 11. februara 1942. u s. Rsojevićima
  (Danilovgrad) otvoreno istupio protiv NOP-a Crne Gore i stavio se u
  službu okupatoru. Poginuo prilikom napada crnogorskih partizana na
  četnički štab u manastiru Ostrogu (Nikšić) oktobra 1943.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_60.htm"><b>Prethodni dokument</b></a></TD><TD><a href="4_14_1_62.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>