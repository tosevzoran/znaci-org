<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br>
PRILOG IV -   
DOKUMENTI NEMA&#268;KOG RAJHA 1943. I 1944.  


<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_260.htm"><b>Prethodni dokument</b></a></TD>
<TD><a href="4_14_3_262.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBJAŠNJENJE KOMANDANTA JUGOISTOKA OD 21. NOVEMBRA 
1943. O CILJU I NAČINU SKLAPANJA SPORAZUMA SA ČETNIČKIM KOMANDANTIMA1</strong></p>
<p>Strogo poverljivo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;.</p>
<p>Ic/AO, br. 2171/43.str. pov. II prilog</p>
<p>Prepis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
8 primeraka</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
2. primerak</p>
<p>H. Qu., 21. 11. 1943.</p>
<p>KOMANDANT JUGOISTOKA</p>
<p>(K-da Gr. A. »F«) Ic/AO, br. 2171/43. str. pov.</p>
<p>1.&nbsp; &nbsp;Kao rezultat pregovora koje duže vremena vode, u najužoj 
saradnji, specijalni opunomoćenik Ministarstva spoljnih poslova2 i komandant 
Jugoistoka sa vođama četničkih odreda, sklopljen je sporazum koji predviđa 
oružano primirje ograničeno na određeni prostor i povremeno zajedničko vođenje 
borbe protiv komunizma.</p>
<p>2.&nbsp; &nbsp;Preduslov za ovaj sporazum bio je, a ostaće i u slučaju 
sklapanja novih sporazuma, da četnički odredi:</p>
<p>a)&nbsp; &nbsp;prekinu sa borbenim i sabotažnim dejstvima protiv ne-mačkog 
Vermahta, njegovih saveznika koji se sa njim zajednički bore na svom zemljištu 
i Muslimana;</p>
<p>b)&nbsp; &nbsp;prilikom učestvovanja u zajedničkim borbama protiv 
komunista, budu potčinjeni nemačkom komandovanju;</p>
<p>c)&nbsp; &nbsp;prekinu sve veze sa silama koje se nalaze u ratu sa Nemačkom 
i da izruče štabove za vezu tih sila3 koji se nalaze kod njih,</p>
<p>d)&nbsp; &nbsp;učestvuju u zajedničkoj propagandi protiv komunizma.</p>
<p>3.&nbsp; &nbsp;Sve oficire obavestiti o sledećem:</p>
<p>a)&nbsp; &nbsp;Dosadanja zabrana za saradnju sa četničkim odredima i 
pojedinačnim bandama zasnivala se na čvrstoj orijentaciji najvišeg četničkog 
vođe Draže Mihailovića da bezuslovno vodi borbu protiv Nemačke i njenih 
saveznika, čega se on do sada nije odrekao.</p>
<p>b)&nbsp; &nbsp;Izjava pojedinih četničkih vođa da žele voditi borbu 
protiv komunizma zajedno sa nemačkim Vermahtom, dobila je novu dimenziju 
posmatrana u svetlu opšte procene neprijatelja i njegovih pozicija na prostoru 
Jugoistoka i spoznaje da pokret komunističkih bandi, koji dokazano prima idejnu 
i materijalnu pomoć od SSSR, predstavlja glavnu opasnost. Zbog toga se moralo 
pristupiti preispitivanju četničkih ponuda.</p>
<p>c)&nbsp; &nbsp;Odnedavno lojalna orijentacija pojedinih četničkih odreda ne 
srne se uopštiti, jer još i danas četničke bande izvode prepade i sabotaže.</p>
<p>d)&nbsp; &nbsp;Jedinicama se i nadalje zabranjuje da stupaju u pregovore sa 
četničkim odredima. Pojave samovolje mogu samo da smetaju vezama koje su 
uspostavljene od strane najviših vojnih političkih ustanova i da time izazovu 
velike štete za opšte komandovanje na prostoru Jugoistoka.</p>
<p>e)&nbsp; &nbsp;Lokalne četničke vođe, koje se nude da učestvuju u zajedničkoj 
borbi, treba upućivati na najbliže ustanove Abvera4 ili Službe bezbednosti.</p>
<p>f)&nbsp; &nbsp;Propagandu protiv četničkog pokreta treba obustaviti, njeno 
ponovno oživljavanje zavisiće od razvoja novostvorene situacije.</p>
<p>pot. baron fon Vajks</p>
<p>general-feldmaršal Dostavljeno:</p>
<p>5</p>
<p>F. d. R. d. A.6</p>
<p>7</p>
<p>generalštabni potpukovnik</p>
<p>Dostavljeno</p>
<p>&nbsp;</p>
<p>1&nbsp; Snimak overenog prepisa originala (pisanog na mašini) u Arhivu VII, 
NAV-T-77, r. 833, s. 563-1870-1.</p>
<p>2&nbsp; Odnosi se na Hermana Nojbahera (Hermann Neubacher).</p>
<p>3&nbsp; Odnosi se na britanske vojne misije kod četnika.</p>
<p>4 Obaveštajna i kontraobaveštajna služba (Abwer).&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>5, 7 i 8 Izostavljene komande, ustanove i ličnosti kojima je sve upućeno 
ovo objašnjenje.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>6 Za tačnost prepisa (Fur die Richtigkeit).&nbsp; &nbsp;</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_260.htm"><b>Prethodni dokument</b></a></TD>
<TD><a href="4_14_3_262.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
