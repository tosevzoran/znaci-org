<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_54.htm"><b>Prethodni dokument</b></a></TD>
<TD><a href="4_14_3_56.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA VUČEDOLSKE BRIGADE OD 6. JANUARA 
1944. KOMANDANTU OPERATIVNIH JEDINICA ISTOČNE BOSNE I HERCEGOVINE O BORBAMA 
PROTIV JEDINICA NOVJ KOD NIKŠIĆA1</strong></p>
<p>Koncept2 VUČEDOLSKA VOJNO-ČETNIČKA BRIGADA</p>
<p>Pov. Br. Službeno</p>
<p>6 januara 1944 godine&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Položaj</p>
<p align="center">KOMANDANTU 200. —</p>
<p>Noću 3/4 januara 1944 godine u 4 časa posle pola noći izvršio sam pokret 
sa brigadom (350 boraca) u pravcu Nikšića radi deblokiranja Nikšića i u toku 
4 januara tek. godine do 17 časova uspeo sam sa brigadom da prodrem i otvorim 
slobodan put za Nikšić. — Sa svojim prednjim delovima dospeo sam do Riđanskih 
Rupa — Visoka Glava (k. 667) — Stuba, držeći položaje: k. 904 zapadno od 
s. Nikšićskog Broćanca — k. 746 — Pandurica (k. 878) — Velika Kita (k. 
1240) — Lastva (k. 1026) — k 988.</p>
<p>Držeći prednje položaje sa glavninom sam dospeo do Kusida gde sam izvršio 
sastanak sa prestavnicima četničkih vlasti iz Nikšića tačno u 17 časova 4 
tek. meseca.</p>
<p>Borbu smo primili sa partizanima na Krscu, Lastvi (k. 1026) — k. 988 do železničke 
stanice Stuba i u Riđanskim Rupama.3 Partizani su proterani u pravcu Gornjeg 
Polja. Njihova jačina je bila oko 100 boraca. Partizani su dali prosečan 
otpor, a nešto jači na k. 1026 — Lastva.</p>
<p>Po proterivanju partizana izvršio sam sastanak sa prestavnicima četničkih 
vlasti iz Nikšića u Kusidama. — Kao prestavnici iz Nikšića bili su 
prisutni g.g. Mijušković, Saulić, Drašković, Đurović i dr.</p>
<p>Sa našim prodorom oslobođen je Nikšićski blok i put Vi-luse — Nikšić 
i izvučen je iz bloka Rudinsko-Trepački.4</p>
<p>U Nikšiću boravi oko 2000 četnika, koji se nepokreću van Nikšića.</p>
<p>Naša akcija prema Nikšiću imala je jakog moralnog dej-stva u pozitivnom 
smislu za sve nacionalno orijentisane dok je na komuniste i njihove pristalice 
jako poražavajuće uticalo.</p>
<p>Rad naših jedinica bio je vrlo dobar.</p>
<p>Gubici: Zarobljen jedan partizan — Đuro Tomanović. Ostali gubici 
partizana nisu konstatovani, pošto je pala noć.</p>
<p>Naši gubici: jedan lakše ranjen.</p>
<p>Molim Vas za dejstvo kod nadležnih, da se četničke jedinice pokreću van 
Nikšića, pošto bi sa takovim radom bio mnogo olakšan i rad jedinica Vučedolske 
brigade.. — Jedinicama iz Nikšića se pruža mogućnost, da potpunoma 
uspostave svoju vlast na teritoriji Nikšićskog sreza, a tim pre što su brojno 
i naoružanjem dovoljno jake, što imaju Nikšić kao centar-zaleđinu, što im 
već i po drugi put, ova brigada sa jednim dijelom svojih snaga prokrčuje put i 
najzad, što mogu biti pomognute od snaga ove brigade u svakom njihovom pokretu, 
u kome slučaju mogu održavati direktnu vezu sa ovom brigadom.</p>
<p>S VEROM U BOGA ZA KRALJA I OTADŽBINU!&nbsp;&nbsp;&nbsp;&nbsp;&nbsp; &nbsp;</p>
<p>M.P.5</p>
<p>KOMANDANT, KAPETAN, Iv. M. Janičić</p>
<p>1&nbsp; Koncept (pisan na mašini, ćirilicom) u Arhivu VII, Ča, k. 140, 
reg. br. 3/6 (CG-V-1440).</p>
<p>2&nbsp; Napisano mastilom, ćirilicom.</p>
<p>3&nbsp; Borba je vodena protiv 1. i 2. bataljona Nikšićkog NOP odreda i 1. 
bataljona 6. crnogorske NO brigade. S četnicima su bile i slabije ne-mačke 
snage. Četnički gubici: 2 mrtva, 4—5 ranjenih i 2 zarobljena. Opširnije o 
tome vidi tom III, knj. 7, dok. br. 48.</p>
<p>4&nbsp; Misli se na Rudinsko-trepački bataljon.</p>
<p>5 Okrugli pečat: &quot;Komanda Vučedolske brigade&quot;.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_54.htm"><b>Prethodni dokument</b></a></TD>
<TD><a href="4_14_3_56.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
