<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_110.htm"><b>Prethodni dokument</b></a></TD>
<TD><a href="4_14_4_112.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>UREDBA ČETNIČKE VRHOVNE KOMANDE OD 1. DECEMBRA 1944. 
O SASTAVU JUGOSLOVENSKE VOJSKE U OTADŽBINI OD SRPSKE, HRVATSKE I SLOVENACKE 
ARMIJE I GRUPE MUSLIMANSKIH KORPUSA1</strong></p>
<p align="center">UREDBA O FORMACIJI JUGOSLOVENSKE VOJSKE U OTADŽBINI</p>
<p align="center">O-Broj 100, za 1 decembar 1944 god.</p>
<p>U cilju objedinjavanja svih snaga Jugoslovenske vojske u Otadžbini u duhu 
odluka Narodnog kongresa u selu Ba, od 28 januara ove godine</p>
<p align="center">NAREĐUJEM:</p>
<p>Član 1. Jugoslovenska vojska u Otadžbini sastoji se iz tri posebne armije i 
to: srpska, hrvatska i slovenačka. Muslimanske jedinice objedinjuju se u Grupu 
muslimanskih korpusa.</p>
<p>Član 2. Srpska, hrvatska i slovenačka armija i Grupa muslimanskih korpusa 
stoje neposredno pod jedinstvenom komandom Štaba Vrhovne komande na čelu sa Načelnikom 
štaba. Član 3. Komandanti napred navedenih armija i Grupe korpusa potpisivaće 
se po sledećem:</p>
<p>komandant srpske armije, đeneral Marko; komandant hrvatske armije, đeneral 
Gubec; komandant slovenačke armije, đeneral A n d r e j i komandant Grupe 
muslimanskih korpusa, đeneral Đ e r-z e 1 e z.</p>
<p>Član 4. Dalja podela na niže jedinice propisuje se pover-ljivim delom ove 
Uredbe.</p>
<p>Član 5. Sve trupe nosiće ili državnu ili narodno federalnu zastavu. 
Narodno federalna zastava, srpska, hrvatska i slovenačka, nosiće u gornjem 
uglu uz koplje, na obe strane, u kvadratnoj formi, jugoslovensku državnu 
trobojku. Muslimanske trupe, izuzetno od ovoga, mogu nositi zastave zelene boje, 
sa belim polumesecom i zvezdom u sredini, a sa obe strane imaće, takođe u 
gornjem uglu uz koplje, jugoslovenske državne boje. Jugoslovenske državne boje 
u gornjem uglu narodno federalnih zastava simbolišu zajednicu, federativnu, 
demokratsku Kraljevinu Jugoslaviju.</p>
<p>Trupe koje imaju stare vojničke pukovske zastave nosiće ih i dalje.</p>
<p>Član 6. Sve jedinice Jugoslovenske vojske u Otadžbini imaće jednoobrazan 
pečat po sledećem: u sredini jugoslo venski državni grb. Okolo grba, u krugu, 
srpske i muslimanske jedinice nosiće natpis: »Komanda Jugoslovenske vojske u 
Otadžbini«, hrvatske i slovenačke jedinice: »Komanda Jugoslovenske vojske u 
Domovini«, na hrvatskom i slovenačkom jeziku. Ispod državnog grba, srpske 
jedinice nosiće oznaku: »Gorski štab« i određeni broj. Hrvatske jedinice 
nosiće oznaku: »Hrvatske trupe« i određeni broj. Slovenačke jedinice nosiće 
oznaku: »Slovenačke trupe« i određeni broj. Muslimanske jedinice nosiće 
oznaku: »Muslimanske trupe« i određeni broj.</p>
<p>Član 7. Jugoslovenska vojska u Otadžbini produžila je svoje dejstvo u 
aprilu mesecu 1941 godine pod ovim nazivom. Jugoslovenska vojska u Otadžbini 
niti je nosila, niti nosi nazive ni četničkih ni milicijskih komandi. Do pogrešnog 
pojma četničkih odreda došlo je po tome što je u našoj ratnoj službi 
odeljak o gerilskom ratovanju nosio naziv »Četnička akcija«. Jedinice koje 
još i sada odvojeno rade pod nazivom četničkih odreda ili raznih milicija, 
pozivaju se da se podvrgnu vojničkoj disciplini i uđu u sastav Jugoslovenske 
vojske u Otadžbini i da izvršavaju naređenja Vrhovne komande Jugoslovenske 
vojske u Otadžbini.</p>
<p>Član 8. Ova uredba, doneta u saglasnosti sa Izvršnim odborom Centralnog 
nacionalnog komiteta Kraljevine Jugoslavije, stupa na snagu na dan 1 decembra 
t.g.2</p>
<p align="center">Načelnik štaba Vrhovne komande,</p>
<p align="center">Armiski đeneral,</p>
<p align="center"><strong>Draža M. Mihailović</strong></p>
<p>1 Original (pisan na mašini, ćirilicom) u Arhivu VII, Ča, k. 5, reg. br. 
4/4 (VK-V-403).</p>
<p>2 U praksi nije realizovana formacija predviđena ovom uredbom. 1 Original 
(pisan na mašini, ćirilicom) u Arhivu VII, Ča, k. 18, xeg. br. 40/7 
(VK-V-86). 2 Vidi dok. br. 109.</p>
<p>3&nbsp; Okrugli pečat: »Komanda jugoslovenske vojske u otadžbini — 
Gorski štab br. 1 Ađ[utantura]«.</p>
<p>4&nbsp; Dalji tekst je dopisan, na poleđini originala, olovkom, latinicom.</p>
<p>5&nbsp; Okrugli pečat: »Komanda jugoslovenske vojske u otadžbini — 
Gorski štab 1G — hrvatskih jedinica«.</p>
<p>6&nbsp; Dragutin.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_110.htm"><b>Prethodni dokument</b></a></TD>
<TD><a href="4_14_4_112.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
