<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_23.htm"><b>Prethodni dokument</b></a></TD>
<TD><a href="4_12_3_25.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>DESETODNEVNI IZVESTAJ KOMANDUJUCEG GENERALA I 
KOMANDANTA U SRBIJI OD 20. FEBRUARA 1943. KOMANDANTU JUGOISTOKA O 
VOJNO-POLITICKOJ I PRIVREDNOJ SITUACIJI I DIVERZIJAMA NA KOMUNIKACIJAMA I 
OBJEKTIMA U SRBIJI[1]</strong></p>
<p align="left">Prilog 66</p>
<p>KOMANDUJUCI GENERAL I&nbsp;KOMANDANT USRBIJI</p>
<p>Ia, pov. br. 531/43</p>
<p>&nbsp;K.T.B.</p>
<p>Predmet: Izveštaj o situaciji za vreme od 11 — 20. 2. 1943.</p>
<p>Prilozi: 2 (samo k-tu Jugoistoka)</p>
<p align="center">K-TU JUGOISTOKA (K-DI GRUPE ARMIJA ,,E&quot;) I. POLITIČKA 
SITUACIJA</p>
<p>Stanovništvo je više uznemireno zato što je neprijateljska: propaganda 
vesto iskoristila razvoj situacije na Istoku i u Africi.</p>
<p align="center">II. STANJE KOD NEPRIJATELJA</p>
<p>U periodu za koji se podnosi izveštaj nešto se pogoršala situacija. Broj 
sabotaža i prepada porastao je od 110 na 125. Događaji na istočnom frontu, a 
možda i Titov poziv da ga u njegovoj borbi u Hrvatskoj rasterete, doveli su do 
pojačane aktivnosti komunističkih odreda. Najveći broj sabotaža i prepada 
izvršili su komunisti, naročito one teške, kao što su prepad na k-ta 724. 
puka i njegovu pratnju,[2] kao i napadi na pruge i telefonske linije.</p>
<p>Aktivnost odreda Draže Mihailovića ograničila se na pojačane 
organizacione pripreme za očekivani narodni ustanak i akcije razoružavanja 
pripadnika Srpske državne straže. U periodu za koji se podnosi izveštaj nisu 
se mogli na području Srbije primetiti još nikakvi sigurni znaci zajedničkog 
nastupanja snaga Draže Mihailovića i komunista. Mora se, međutim, računati s 
time da će postići efekat pojačani pritisak anglo-ruske propagande, ako ne 
kod samog Draže Mihailovića, onda kod njegovih manje disciplinovanih istomišljenika.</p>
<p>Sažeto se može reći da u sadašnjem momentu još ne postoji akutna 
opasnost, ali da spremnost za ustanak u Srbiji utoliko više raste ukoliko se 
smanjuje rizik koji je s tim skopčan.</p>
<p align="center">III. TAKTIČKA SITUACIJA</p>
<p>Punim angažovanjem u nizu efikasnih poduhvata, naročito u glavnoj oblasti 
nemira, slabe snage koje su ostale nisu ostavljale protivnike na miru. Oštre 
mere odmazde, koje su posle svakog napada preduzimane protiv istomišljenika 
izvršioca, delovale su zastrašujuće, bar na odrede Draže Mihailovića.</p>
<p>Odvlačenjem bugarskih protivavionskih topova 8,8 sm u Bor i odlaskom još 2 
voda 12. oki. čete za specijalnu namenu, pomoćnog oklopnog voda i borbenog ešelona 
štaba, kao i dva bataljona 724. puka, još se više smanjila odbrambena snaga 
na području Srbije.</p>
<p>U Beogradu vlada mir. Stalnim akcijama hapšenja uspešno je sprečen pokušaj 
da se organizuju komunističke i Mihailovićeve centrale.</p>
<p>U severozapadnoj Srbiji vlada mir. U jugozapadnoj Srbiji ose-ćala se 
neznatna aktivnost ostataka Mihailovićevih odreda. Nasuprot tome, komunistički 
štrajkaški pokret u rudniku Lisa, potpirivan terorom bandi, nametnuo je 
potrebu da se angažuju bugarske jedinice. U sporazumu sa Italijanima, naređeno 
je da se uspostavi veza između bugarskih jedinica i italijanskih bataljona koji 
se nalaze u Sjenici i Novoj Varoši. Trenutno postoji mala verovatnoća da dođe 
do ugroženosti jugozapadne granice, pošto su Mihailovićeve snage koje se 
nalaze u Crnoj Gori počele da obrazuju odbrambeni front protiv Titovih 
komunističkih odreda koji nadiru sa zapada. U jugoistočnoj Srbiji su bugarske 
jedinice, Srpska državna straža i nemačke policijske jedinice akcijom pod 
komandom Bugara odbacile komunističke bande u planine, ali ih nisu uništile. U 
istočnoj Srbiji su komunistički i Mihailovićevi odredi bili mnogo aktivniji 
zato što nije bilo dovoljno bugarskih jedinica. U severoistočnoj Srbiji bilo 
je težište neprijateljske aktivnosti, naročito komunističke (prepad na k-ta 
724. puka, sabotaža u Boru i Kostolcu, koja je nanela veliku štetu privredi, 
kao i napad na žičaru Majdanpek). U nizu uspešnih i energičnih poduhvata 
704. pd zarobljen je veliki broj aktivnih ustanika i sumnjivih lica, koji su, 
ukoliko nisu morali biti streljani, upućeni na prisilan rad. Ipak nisu mogli 
biti uhvaćeni komandanti bandi, tako da se u tom rejonu mora i dalje računati 
sa pojačanom neprijateljskom aktivnosti. U srednjoj Srbiji, naročito u srezu 
Kru-ševac i na području severno od Rudnika, pojačala se komunistička 
aktivnost. U uspešnim operacijama protiv odreda Draže Mihailovića učestvovali 
su naročito Četa „Brandenburg&quot; za naročitu namenu i jedan policijski 
bataljon koji je bio anga-žovan protiv komunističkih bandi u srezu Kruševac.[3]</p>
<p align="center">IV. NAMERE</p>
<p>Rasformiranje četničkog bataljona C-37 Matića[4] i C-54 Mašana Đurovića[5]. 
Formiranje jednog muslimanskog bataljona na jugozapadu. Premeštanje IV 
bataljona Srpskog dobrovoljačkog korpusa na područje četničkog bataljona 
C-37 radi obezbeđenja demarkacione linije na jugozapadu.</p>
<p>Privremeni odlazak borbenih ešelona dvaju bataljona, naređeno preformiranje 
704. pd u lovačku diviziju[6] i njena priprema za nove zadatke neminovno će 
dovesti do manje aktivnosti na tom području. Planirano izvlačenje 704. pd koje 
treba da započne 1. 3. nameće potrebu da se po svaku cenu na vreme dostavi 
dostojna zamena.</p>
<p align="center">V.&nbsp; &nbsp;SITUACIJA U VAZDUHU</p>
<p>Vazdušna aktivnost neprijatelja bila je neznatna. Za 2 aviona koji su 
osmotreni, nije se moglo sigurno utvrditi da su neprijateljski.</p>
<p align="center">VI.&nbsp; PRIVREDA I SAOBRAĆAJ</p>
<p>Ishrana radnika u pogonima važnim za rat obezbeđena je dopremanjem 
kukuruza. Još uvek je velika potreba za radnom snagom, a obavezan rad srpskih 
radnika sporo se sprovodi u delo. Nešto je porastao novčani opticaj. 
Otpremanje kukuruza i dalje se sabotira svim sredstvima i daje sve manje 
rezultate. Zbog ponovnog odlaska još nekih nemačkih jedinica, dok su zadaci 
ostali isti, nije se moglo staviti na raspolaganje dovoljno snaga za prisilno 
ubiranje poreza.</p>
<p>U periodu za koji se podnosi izveštaj, zbog sabotaže kod Sta-laća bio je 
prekinut saobraćaj 7 časova na glavnoj pruzi Beograd — Niš. Zbog miniranja 
skretnica i napada na stanice bio je po 16 časova u prekidu saobraćaj na 
sporednim prugama Lajkovac — Čačak, Mladenovac — Lajkovac i Stalać — 
Kuršumlija.</p>
<p align="center"><strong>Bader</strong></p>
<p>Dostavljeno:</p>
<p>K-tu Jugoistoka (2x)</p>
<p>K-tu nem. trupa u Hrvatskoj</p>
<p>Ia</p>
<p>O.Qu.</p>
<p>Ic</p>
<p>K.T.B.</p>
<p><em>Sabotaže i prepadi:</em></p>
<p>U periodu od 6. 2. do 15. 2. izvesteno je o sledećim slučajevima sabotaža: 
(brojevi u zagradama su za period od 26. 1 — 5. 2.)</p>
<table frame="box" rules="all" border="0">
  <tbody>
    <tr>
      <td>
        <p>Sabotaže na pruzi</p>
      </td>
      <td>&nbsp;</td>
      <td>
        <p>6 (8)</p>
      </td>
    </tr>
    <tr>
      <td>
        <p>Rušenje puteva</p>
      </td>
      <td>&nbsp;</td>
      <td>
        <p>- (-)</p>
      </td>
    </tr>
    <tr>
      <td>
        <p>Sabotaže na telefon.</p>
      </td>
      <td>
        <p>linijama</p>
      </td>
      <td>
        <p>8 (1)</p>
      </td>
    </tr>
    <tr>
      <td>
        <p>Prepadi na nemačke</p>
      </td>
      <td>
        <p>jedinice</p>
      </td>
      <td>
        <p>1 (3)</p>
      </td>
    </tr>
    <tr>
      <td colspan="2">
        <p>Ostali prepadi (uključujući</p>
      </td>
      <td>&nbsp;</td>
    </tr>
    <tr>
      <td>
        <p>prepade na opštine)</p>
      </td>
      <td>&nbsp;</td>
      <td>
        <p>110 (98)</p>
      </td>
    </tr>
    <tr>
      <td>&nbsp;</td>
      <td>&nbsp;</td>
      <td>
        <p>125 (110)</p>
      </td>
    </tr>
    <tr>
      <td>
        <p>Gubici</p>
      </td>
      <td>&nbsp;</td>
      <td>&nbsp;</td>
    </tr>
    <tr>
      <td>
        <p>od 6 — 15. 2. 1943.</p>
      </td>
      <td>&nbsp;</td>
      <td>&nbsp;</td>
    </tr>
    <tr>
      <td>&nbsp;</td>
      <td>
        <p>poginulo</p>
      </td>
      <td>
        <p>ranjeno nestalo</p>
      </td>
    </tr>
    <tr>
      <td>
        <p>Nemaca</p>
      </td>
      <td>
        <p>5</p>
      </td>
      <td>
        <p>4 —</p>
      </td>
    </tr>
    <tr>
      <td>
        <p>Bugara</p>
      </td>
      <td>
        <p>4</p>
      </td>
      <td>
        <p>— —</p>
      </td>
    </tr>
    <tr>
      <td>
        <p>pripadnika Rus.</p>
      </td>
      <td>&nbsp;</td>
      <td>&nbsp;</td>
    </tr>
    <tr>
      <td>
        <p>zaštitnog korpusa</p>
      </td>
      <td>
        <p>2</p>
      </td>
      <td>
        <p>__ —</p>
      </td>
    </tr>
    <tr>
      <td>
        <p>pripadnika Org.</p>
      </td>
      <td>&nbsp;</td>
      <td>&nbsp;</td>
    </tr>
    <tr>
      <td>
        <p>Tot</p>
      </td>
      <td>
        <p>—</p>
      </td>
      <td>
        <p>2 ,__.</p>
      </td>
    </tr>
    <tr>
      <td>
        <p>Srba</p>
      </td>
      <td>
        <p>24</p>
      </td>
      <td>
        <p>15 208</p>
      </td>
    </tr>
  </tbody>
</table>
<p>Ukupno&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;35&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;20&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;208</p>
<p>Jedan pripadnik SDS, za koga je izvesteno da je nestao, vratio se sa oružjem, 
a 3 pripadnika SDS vratila su se bez oružja.</p>
<p>Gubici neprijatelja:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;poginulo ranjeno nestalo</p>
<p>191&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
2&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
701</p>
<p>38 zarobljenih crvenoarmejaca iskočilo (kod Niša) iz železnič-kog 
transporta. Ponovo je uhvaćeno 12 ljudi. U periodu za koji se podnosi izveštaj 
uhapšeno je u Beogradu 113 lica.</p>
<p align="center">Plen od 6 — 15. 2. 1943:</p>
<p>99 pušaka&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
2 gas-maske</p>
<p>740 metaka&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;6,5 kg baruta</p>
<p>16 ručnih bombi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;1rolna 
štapina</p>
<p>13 pištolja&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>11 puškomitraljeza&nbsp;&nbsp;&nbsp;&nbsp;&nbsp;&nbsp;&nbsp; 1 radio-aparat 
(rastavljen)</p>
<p>1 mitraljez&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;2 pisaće mašine</p>
<p>4 bajoneta&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
16000 dinara u srebru</p>
<p>Pored toga, zaplenjen je veliki broj oružja, municije i predmeta opreme, kao 
i spisa i propagandnog materijala.</p>
<p>1Snimak originala (pisanog na mašini) u AVII, NAV—T-501, r. 248, s. 
1353—6.</p>
<p>2Ovaj prepad kod s. Toponice (na putu Požarevac—Petrovac), 15.. februara 
1943, izveli su delovi Požarevačkog NOP odreda (tom I, knj. 5, dok. br. 22, 
23, 24, 39, 158, 159, 161 i 192).</p>
<p>3Reč je o akciji protiv Rasinskog NOP odreda u s. Slatini i na Velikom 
Jastrepcu protiv 3. jastrebačkog bataljona 1. južnomoravskog NOP odreda (tom 
I, knj. 5, dok. br. 25, 35 i 196).</p>
<p>4 i 5Svi četnički odredi koji su sarađivali sa Vermahtom nosili su oznake 
od C-21 do C-100. Opširnije o tome vidi Antun Miletić, n. č., VIG, br. 1, 
1974, str. 189—209.</p>
<p>6Prema naređenju Generalštaba Komande Kopnene vojske od 5. januara 1943, 
divizije 15. talasa (704, 714. i 718. pešadijska divizra) treba da se 
preformiraju u lovačke d'vizije do 1. aprila 1943, s gotovošću za upotrebu 
31. maja 1943 (AVII, NAV—T-315, r. 1243, s. 1352—6).</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_23.htm"><b>Prethodni dokument</b></a></TD>
<TD><a href="4_12_3_25.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
