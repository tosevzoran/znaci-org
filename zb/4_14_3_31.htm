<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_30.htm"><b>Prethodni dokument</b></a></TD>
<TD><a href="4_14_3_32.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA OPERACIJA BOSANSKOKRA-JlŠKOG ČETNIČKOG 
KORPUSA OD 12. NOVEMBRA 1943. KOMANDANTU KORPUSA O BORBAMA PROTIV NOVJ KOD 
SITNICE1</strong></p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;OPERATIVNI ŠTAB</p>
<p>BOSANSKO KRAJIŠKOG ČETNIČKOG KORPUSA .&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Pov. br. Služb.</p>
<p>.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
12 novembra 1943 g.</p>
<p>Položaj</p>
<p align="center">KOMANDANTU BOSANSKO KRAJIŠKOG ČETNIČKOG KORPUSA</p>
<p>POLOŽAJ</p>
<p>Danas smo vodili borbu sa neprijateljem2 od izjutra do mraka i zauzeli položaje 
koje je držao neprijatelj Previju — Pavića Brdo, koje je položaje 
neprijatelj držao sa svojim slabijim delovima, a glavnim delovima poseo položaj 
Grčka gradina — Svetigora. Mi smo neprijatelja i dalje napadali sa uspehom, 
zauzeli Grčku gradinu, Iliće, Đuričića,3 Bjelice u kojoj smo borbi bili 
potpomognuti i od strane Njemaca. U ovoj borbi učestvovala je samo III grupa4 
t.j. bataljoni Mirka Živkovića, Miće Bjelića i Save Miloševića. 6. četa 
bataljona Save Miloševića pokazala se je skroz kukavički da je napuštala 
položaj nekoliko puta gde sam bio primoran da neke tučem fizički kao i da 
razoružavam. To je učinila i 11 ov. mj. kad je pobegla ispred mnogo slabijeg 
neprijatelja i dovela u gadan položaj 5 četu istog bataljona, gde su zbog 
pomenute čete nastradala tri borca iz 5 čete, 1 lakše i dva teže ranjena.5 
Ova je četa čisto bez svojih starešina, svaki pojedini borac kao i same starešine 
rade na svoju volju i od najmanje pucnjave naprave panično bežanje tako da 
demorališu i ostale dobre borce. U vezi gornjega predlažem da se ova četa 
razoruža i njihovo oružje dadne najboljim borcima. Komandant bataljona Savo 
Milošević nema nikakav autoritet kod svojih boraca niti ga isti slušaju.</p>
<p>U ovoj borbi nije učestvovala I i II grupa pod komandom brata Pavla Mutića 
i Mile Gagića, jer su zadocnili iz razloga što su samovoljno otišli u Tromošnju 
protivo izdatoj zapovesti od strane potpisatog od 11 ov. mj.6 i ako nisu imali 
razloga da idu tamo u njihovom pravcu jer neprijatelja tamo uopšte nije bilo, 
pa dobivam utisak da su ove dve grupe čisto izbe-gavale borbu a čak više nisu 
me ni izveštavali gde se nalaze sa svojim jedinicama. U toku današnje borbe na 
našoj strani bila su dva teže ranjena, 4 Nemca poginula i 3 ranjena. Na strani 
neprijatelja bilo je više mrtvih i ranjenih jer smo ih iznenadili i napali sa 
sviju strana, tako da su se isti u neredu povlačili, ali ipak su uspjeli da 
evakuišu mrtve i ranjene i povuku se u Sokolovo.</p>
<p>Posle uspešno završenog zadatka naše jedinice pred večer u sam sumrak 
povukle su se i drže liniju Klisina—Pre-vija — Pavići, na koje su mesto 
stigle I i II grupa brata Pavla Mutića i Mile Gagića. Pošto su vojnici dosta 
umorni i sa vrlo slabom odećom naredio sam da se isti na gore pomenutim položajima 
odmaraju i zadrže položaj do daljeg naređenja. Sa hranom isto nije išlo 
dobro, ali su borci sa dobrim moralom koji je bio na dostojnoj visini u borbi to 
izdržali.</p>
<p>U ovoj borbi III grupa pod komandom brata Miće Bjelica i istrošila je svu 
municiju jer je borba bila duga i žestoka. Jedinice u borbi održavale su vezu 
kuririma, a sa I i II grupom za vreme borbe uopšte nismo imali veze.</p>
<p>Sve jedinice i borci III grupe pokazali su se herojski i pravi junaci, sem 6 
čete za koju molim da se uzme na odgovor i privedu na saslušanje njihove starešine.</p>
<p>S verom u Boga za Kralja i Otadžbinu.</p>
<p>Komandant operaciji J. Mišić</p>
<p>1&nbsp; Original (pisan na mašini, latinicom) u Arhivu VII, Ca, k. 208, reg. 
br. 7/5 (BH-V-10446).</p>
<p>2&nbsp; Odnosi se na delove 13. krajiške NOU divizije (tom IV, knj. 19, dok. 
br. 57).</p>
<p>3&nbsp; Omaška. Treba: Grujičići.</p>
<p>4 Vidi dok. br. 29.</p>
<p>5 U izveštaju komandanta operacija od 11. novembra o panici koja je 
zahvatila četnike, pored ostalog, kaže se: «u koliko sam doznao par-tizana 
nema mnogo, ali vojnici ipak beže u paničnom strahu« (Arhiv VII, Ča, k. 208, 
reg. br. 6/5).</p>
<p>6 Pomenutu zapovest Redakcija nije pronašla.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_30.htm"><b>Prethodni dokument</b></a></TD>
<TD><a href="4_14_3_32.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
