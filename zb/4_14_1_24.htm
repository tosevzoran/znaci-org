<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_23.htm"><b>Prethodni dokument</b></a></TD><TD><a href="4_14_1_25.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>ZAHTEV KOMANDANTA ČETNIČKIH ODREDA ČAČAK OD 6. NOVEMBRA 1941. KOMANDANTU    ČAČANSKOG    NOP ODREDA DA PRIHVATI ČETNIČKE USLOVE ZA PREKID ORUŽANE BORBE<sup>1</sup></strong></p>
<p align="center">KOMANDANTU NARODNO OSLOBODILAČKOG PARTIZANSKOG ODREDA &#187;DR DRAGIŠA MIŠOVIĆ&#171;</p>
<p>Čačak</p>
<p>Mi smo svi podanici Kraljevine Jugoslavije i Kralja Petra II. U
  našoj državi može da postoji samo jedna vojska okupljena oko onih
  delova vojske, koji se nisu predali okupatoru, prema tome za neki
  sporazum, na osnovu koji je dosad bio, ne može biti zasnovan na bazi
  punog poverenja, jer se to poverenje u dosadanj em radu potpuno
  proigralo.<sup>2</sup> S toga drugog puta i načina za obustavu neprijateljstva
  nema. Svi ste svesni date zakletve. Sami polažu oružje i u velikom
  broju prilaze u naše redove. Verujem da će veliki broj braće koja se
  nalaze sada u Čačku položiti oružje a da neće ni metka opaliti kao što
  je do sada bio veliki broj slučajeva. S toga odgovornost za bratoubilačka neprijateljstva pašće na ona lica koja hoće da podvoje ljude i da stvore novu vojsku koja nije priznata našim zakonima.</p>
<p>Ponovo skrećemo pažnju na raspoloženje naroda u svima ovim krajevima
  kuda smo prošli i da je narod jedino naklonjen redovnoj Jugoslovenskoj
  vojsci koja nema nikakvu političku pozadinu i tendenciju.</p>
<p>Prema svemu iznetom jedini način da se obustave neprijateljstva je
  da primite u potpunosti postavljene uslove<sup>3</sup> koji su u interesu našeg
  naroda, a njihovo neprimanje je svesno guranje naroda u bratoubilački
  rat. To jasno pokazuje na koga pada odgovornost i prokletstvo za
  produženje neprijateljstva.</p>
<p>Ponovo odgovor, na postavljene uslove, očekujem danas do 18.30 časova.</p>
<p align="center">Komandant,</p>
<p align="center">major, <strong>Durić,</strong> sr.</p>
<b class=medtxt><p><sup>1</sup> Prepis originala (pisan na mašini, ćirilicom) u Arhivu VII,
  Ča, k. 15a, reg. br. 16/3. Dokumenat je bez datuma, ali se na osnovu
  njegovog sadržaja i podataka u dok. br. 23&#8212;26. može zaključiti da je
  pisan 6. novembra.</p>
<p><sup>2</sup> O sklopljenim sporazumima o saradnji između partizana i
  četnika, vidi dok. br. 5, nap. 3, br. 7, br. 11, nap. 11 i br. 12.</p></b>
<p><sup>3</sup> Vidi dok. br. 23.</p>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_23.htm"><b>Prethodni dokument</b></a></TD><TD><a href="4_14_1_25.htm"><b>Sledeci dokument</b></a></TD></TR></TABLE></CENTER>
</body>