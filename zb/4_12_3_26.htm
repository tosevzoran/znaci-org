<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_25.htm"><b>Prethodni dokument</b></a></TD>
<TD><a href="4_12_3_27.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBAVEŠTENJE NEMACKOG OPUNOMOĆENOG GENERALA U NDH OD 
25. FEBRUARA 1943. KOMANDANTU JUGOISTOKA O ITALIJANSKIM PLANOVIMA DA SE ČETNICI 
DRAŽE MIHAILOVIĆA ANGAŽUJU U OPERACIJAMA„VAJS&quot;[1]</strong></p>
<p>Telegram[2]</p>
<p>25. 2. 1943,</p>
<p>u 23.20 č</p>
<p><strong>Strogo poverljivo!</strong></p>
<p>KR</p>
<p align="center">NEMAČKI OPUNOMOĆENI GENERAL U HRVATSKOJ KOMANDANTU 
JUGOISTOKA (K-di Grupe armija„E&quot;)</p>
<p>Danas, 25. 2, u podne, kod mene je bio šef italijanske Vojne misije u 
Zagrebu general Re,[3] a očito po nalogu generala Robotija,[4] nastojeći da 
ja, u smislu njihovih želja, povodom situacije kod Mostara utičem na 
komandanta nemačkih trupa.</p>
<p>Kao naročito „nužno&quot;, postavio je zahtev da se nemačka 718. pd zadrži 
kod Jablanice, pri tom je ukazao na nastupanje dve-ju italijanskih kolona od 
Mostara uzvodno Neretvom, gde je nagovestio želju Robotija da se ubuduće i 
komandant 718. pe-šadijske divizije taktički uvrsti pod komandu komandanta 
italijanskog 6. armijskog korpusa.[5] Prema ovom njegovom saopštenju ja nisam 
zauzeo nikakav stav, ali sam podsetio na mučnu situaciju u koju nas je doveo 
dolazak četnika u Mostar.[6] Rekao sam da svoj stav baziram na direktivi firera 
da protiv ustanika svih boja treba nastupati s oružjem, a da u prebacivanju 
dveju italijanskih kolona prema severu vidim težnju Italijana da spreče susret 
između nemačkih trupa i četnika. Očigledno preneražen, Re me nije 
demantovao, ali je izrazio zabrinutost da bi takav sukob, s obzirom na situaciju 
u Mostaru, mogao dovesti do dosad najvećeg ustanka, koji bi mogao obuhvatiti i 
građane koji su do sada smatrani lojalnim, kao i one pravoslavce koji su se 
dosad tukli na našoj strani u dobrovoljačkim odredima[7] na sektoru 714. i 
718. pešadijske divizije.</p>
<p>Na moje pitanje, što će se desiti sa područjem boksita zapadno od Neretve 
ako Nemci ne dođu u Mostar, Re je odgovorio da i pomoću četnika postoji mogućnost 
za organizaciju pouzdane odbrane. Ja sam podsetio na već izvršen prodor 
partizana na boksitno područje severozapadno od Širokog Brijega i čudnovatu 
činjenicu da je italijanska komanda opozvala hrvatski garnizon iz naznačenog 
mesta.</p>
<p>Zaključak: Prema izveštajima koji su u međuvremenu prispeli, Jevđević će 
u Hercegovini raspolagati sa skoro preko 12.000 ljudi, a sa letkom potpisanim 
,,S verom u boga za kralja i otadžbinu&quot; demantovao je izveštaje o dolasku 
jednog ne-mačkog komandanta, pošto se u italijanskoj interesnoj sferi smeju 
kretati samo jedinice koje Italijani dovedu. Pošto je, sa jedne strane, dolazak 
nemačkih trupa u Mostar u celoj okolini već naširoko poznat i od stanovništva 
hrvatskog se nestrpljivo očekuje, a sa druge strane se tvrdi da se održavanje 
bok-sitnog područja ne može zamisliti bez nemačkih trupa, zatim, pošto 
Italijani još dugo vremena neće biti u mogućnosti da četnike razoružaju, možda 
bi za odgovornu italijansku komandu bilo najsvrsishodnije da put Konjic — 
Mostar, — kojeg četnici ne smeju prekoračiti prema zapadu, — odmah stave 
na raspolaganje 718. pd, da njime nastupa. Eventualni četnički otpor prema 
nemačkim trupama ne treba precenjivati, već bi, po mom mišljenju, gore 
pomenutim putem trebalo da se što brže pojavimo u Mostaru, bez nepotrebnog 
zadržavanja. Inače temeljito rešenje četničkog problema ostaje za 
razmatranje sa Vrhovnom komandom Italije.</p>
<p align="center">Nemački opunomoćeni general u Hrvatskoj — Ia Br. 0398/43. 
str. pov., Zagreb, 25. 2. 1943.</p>
<p align="center">Potp. <strong>Glez</strong></p>
<p>4 primerka&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>1.&nbsp; prim. original — Op. odelj.</p>
<p>2.&nbsp;&nbsp;&nbsp;&nbsp;&nbsp; &quot; generalu</p>
<p>3.&nbsp;&nbsp;&nbsp;&nbsp;&nbsp; &quot; nač. štaba</p>
<p>4. &quot; Poslaniku (lično).</p>
<p>Br. 0398/43. str. pov</p>
<p>Odelj. Ia, Az. Pol. 13</p>
<p align="left">Nemački opunomoćeni general u Hrvatskoj</p>
<p align="left">27. 2. 1943 [8]</p>
<p>1Snimak originala (pisanog na mašini) u AVII, NAV—T-501, r. 268, s. 
51—2.</p>
<p>2Iz popunjenog zaglavlja telegrama objavljeni su najhitniji podaci.</p>
<p>3Karlo (Giovani Carlo Re)</p>
<p>4Mario Robotti</p>
<p>5O učešću delova ovog korpusa u operaciji „Vajs II&quot; vidi tom IV, 
knj. 10, dok. br. 208, 225, 229, 241, 254, 255, 261, 264, 274, 276 i 279.</p>
<p>6Reč je o dolasku iz Crne Gore četničkog Zetskog letećeg odreda, jačine 
2500 četnika, pod komandom pukovnika Baje Stanišića. Odred je u toku februara 
i marta 1943. vodio borbu protiv Glavne operativne grupe VŠ u bici na Neretvi 
(VII, Ca, reg. br. 27/1, k. 134).</p>
<p>7Odnosi se na četničke formacije DM.</p>
<p>8Četvrtasti pečat primaoca</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_25.htm"><b>Prethodni dokument</b></a></TD>
<TD><a href="4_12_3_27.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
