<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_106.htm"><b>Prethodni dokument</b></a></TD>
<TD><a href="4_14_4_108.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>RAPORT POMOĆNIKA KOMANDANTA SRPSKOG UDARNOG KORPUSA 
OD 26. NOVEMBRA 1944. KOMANDANTU KORPUSA DA SE KORPUS PREDA ANGLOAMERIČKIM 
TRUPAMA1</strong></p>
<p align="center">ĐENERAL BORIVOJE K. JONIĆ 26. novembra 1944 godine</p>
<p align="center">s. LUKE KOD ČAJNICA</p>
<p align="center">KOMANDANTU SRPSKOG UDARNOG KORPUSA DIVIZISKOM ĐENERALU 
GOSPODINU STEVANU RADOVANOVIĆU</p>
<p>Kao bivši komandant Srpske državne straže koji je na dan 6 oktobra 1944. 
godine stavio sebe u SDS, na raspoloženje pret-stavniku vrhovne komande na 
teritoriji Srbije diviziskom đene-ralu G. Miroslavu Trifunoviću i kao Vaš 
pomoćnik, čast mi je ukazati na izvesne veoma značajne činjenice po Srpski 
udarni korpus i namere Vrhovne komande.</p>
<p>One su sledeće:</p>
<p>1) Saopštavaju se izvesni momenti koji su značajni po surt-binu pripadnika 
SUK. kao izrazitih nacionalista, monarhista i amerikanskih i engleskih 
saveznika. Međutim se ne saopštavaju mere koje se od strane Vrhovne komande 
preduzimaju da se ti sudbonosni momenti iskoriste. Pripadnici SUK. očekuju 
rezultate koji se prema podacima koji se pružaju o saveznicima mogu lako i brzo 
da ostvaruju, ali do ostvarenja ne dolazi. Razlozi neuspeha u ostvarenju sa 
pripadnicima SUK. ne saopštavaju.</p>
<p>Nastaju bolna razočarenja i ljudstvo očajava i traži spasa na sve strane, 
ne preza ni od napuštanja jedinica.2</p>
<p>2)&nbsp; Pripadnici SUK. nemaju opreme, naoružanja, municije, komore, novaca 
ni za duvan ni za voće,, sanitetskog materijala, hrana je oskudna, većinom 
jedared dnevno se jede sa 1/4 hleba na dan ili sa 1—-2 krompira mesto hleba.3</p>
<p>Porodice pripadnika SUK-a su ostale nezbrinute, izložene uništenju, 
interniranju, gladi, smrzavanju i t.d. Vreme rastanka i nezaštićenosti se 
produžava a očajanje raste.</p>
<p>3)&nbsp; Maršal Tito svakodnevno objavljuje amnestiju za sve četnike i 
nacionaliste. Rok je 15 januar 1945 godine. Ljudi se kolebaju, broje dane i boje 
se da ih vreme i kilometarske udaljenosti ne izdadu i onemoguće ni od Tita pruženu 
kotvu spasenja za njih i njihove porodice. Potrebno je pružiti stvarno 
nacionalistima i njihovim porodicama nešto više nego što im nudi Maršal 
Tito.</p>
<p>4)&nbsp; U SUK-u ima veliki broj Bosanaca, Hercegovaca, Crnogoraca i Ličana.</p>
<p>Magnetskom snagom ih privlače njihovi zavičaji. Ima indicija da se mnogi 
spremaju da odu u svoj zavičaj. Onda će SUK ostati sa malim brojem Srbijanaca, 
koji će sledovati pri-meru njihove braće iz ovih krajeva.</p>
<p>5)&nbsp; Pripadnici SUK-a žele da vide i čuju Vrhovnu komandu i Saveznike. 
Spas leži u tome da treba da Vrhovna komanda preda svoje nacionalne vojnike i 
da reši pitanje Kralja i nacionalista.</p>
<p>6)&nbsp; Grubost, pretnje, grdnja i streljanja nemaju sada pri-mene i mesta. 
Oni su za robijaše i zločince a naši ljudi monarhisti i nacionalisti nisu ni 
robijaši ni zločinci. Preki sudovi nisu nikakav lek. Naprotiv Maršal Tito ne 
preti prekim sudovima i streljanjima već preko savezničkih radio stanica pruža 
amnestiju i pomirenje.</p>
<p>Ovo se nesme da prenebregne jer je to vrlo opasna činjenica.</p>
<p>Nema se vremena ni mesta za isterivanje prinudne discipline putem prekih 
sudova i streljanja. Neprijatelj je vrlo opasan, lukav i za sada neograničeno 
moćan i podržavan od saveznika.</p>
<p>Ljudstvo rezignirano i u očajanju govori: »Predajte nas saveznicima odmah 
pa makar i kao zarobljenike a ne dozvoljavajte da dani prolaze a mi se topimo 
kao sneg bez odela, obuće, hrane, oružja, municije, sanitetskog materijala i 
bez prijatelja saveznika i zaštitnika«.</p>
<p>I zbilja, ako drugog izlaza nema, neka postanemo i zarobljenici onih koje smo 
do sada smatrali saveznicima. Neka nas naš ljubljeni Kralj jedared već jednom 
vidi pa makar i kao savezničke zarobljenike.</p>
<p>Biće nam lakše kada On bude bliže nama.</p>
<p>Poslednji časovi se približavaju, moramo ih iskoristiti.</p>
<p>Molim da se ovaj moj izveštaj dostavi Vrhovnoj Komandi kojoj sam ja kao i 
svi pripadnici SUK-a svom dušom odan i za koju sam radio i žrtvovao se do 
maksimuma od 1941 godine pa do danas.</p>
<p align="center">SA VEROM U BOGA ZA KRALJA I OTADŽBINU.</p>
<p align="center">ŽIVEO KRALJ PETAR II ŽIVEO DRAŽA MIHAILOVIĆ</p>
<p align="center">POMOĆNIK, BRIGADNI ĐENERAL</p>
<p align="center">Bor. K. Jonić s.r.</p>
<p align="center">GRB SRPSKI UDARNI KORPUS JUGOSLOVENSKE VOJ. U OTADŽBINI</p>
<p align="center">Pov. Broj 31</p>
<p align="center">26. novembra 1944. g.</p>
<p align="center">POLOŽAJ</p>
<p>KOMANDANTU SRBIJE. — Prednji raport pomoćnika mog dostavljam Komandantu s 
molbom da se dostavi Vrhovnoj Komandi. G. đeneral Jonić bio je komandant 
Srpske državne straže i kao takav stavio je Srpsku državnu stražu na raspoloženje 
Vrhovnoj Komandi, ma da je mogao svu SDS da raspusti, kako je i dobio naređenje 
od đenerala Nedića. On, kao nacionalista koji je za 2 1/2 godine svoje službe 
to i pokazao pomažući pokret đenerala Draže Mihailovića u svima pravcima 
nije hteo da SDS raspusti već ju je stavio na raspoloženje Vrhovnoj Komandi i 
đeneralu Draži Mihailoviću. Pa prema tome, on je uzeo na sebe i odgovornost 
prema ljudima — stražarima — koje je stavio na raspoloženje Vrhovnoj 
Komandi a te ljude uzeo je i na dušu te mora da brine o njima i njihovoj 
sudbini, čega je i rezultat ovaj njegov raport za koji smatram ne samo da je 
umesan i opravdan već i preko potreban sa kojim se u svemu slažem.</p>
<p align="center">KOMANDANT,</p>
<p align="center">Divizijski deneral,</p>
<p align="center">Stev. M. Radovanović s.r.</p>
<p align="center">Da je prepis veran svome originalu, tvrdi i overava:</p>
<p align="center">AĐUTANT PUKOVNIK,</p>
<p align="center"><strong>Voj.4 Petrović</strong></p>
<p>KOMANDANTU 2. DIVIZIJE.—</p>
<p>Prednji overeni prepis dostavlja se s molbom na uviđaj i saopštenje kome 
treba.</p>
<p align="center">P Z K</p>
<p align="center">AĐUTANT, PUKOVNIK,</p>
<p align="center"><strong>Voj. Petrović</strong></p>
<p align="center">M.P.5</p>
<p align="center">Bor. K. Jonić s.r.</p>
<p>1&nbsp; Overen prepis originala (pisanog na mašini, ćirilicom) u Arhivu 
VII, Ča, k. 102, reg. br. 14/5 (S-V-17343).</p>
<p>2&nbsp; U raspisu od 24. novembra 1944, Štab Srpskog udarnog korpusa obaveštava 
potčinjene da je od komandanta Srbije primio dopis br. 584. od 22. novembra 
1944. u kome se konstatuje da je »kod mnogih starešina zavladala malodušnost« 
koja se »prenosi i na vojnike, čime se slabi njegova borbena sposobnost i ruši 
moral«. U daljem tekstu komandant Srbije ističe:</p>
<p>»Iako nerado, moram da navedem primer komunista. Oni nisu nikada klonuli, 
iako su bili u mnogo težim situacijama nego mi. Oni nikada nisu prestali da 
budu borbeni i zato nisu propali, iako su bili svi uslovi da propadnu.</p>
<p>Mi nismo odbačeni od saveznika. Nijedan od saveznika, nije nikada zvanično 
rekao, da ne priznaje snage denerala Mihajlovića kao borbene grupe, iako su nam 
prigovarali slabije angažovanje. I danas to oni ne izjavljuju. Iako nam ne šalju 
pomoć, oni to ne Čine ni komunistima, koliko mi vidimo tamo gde nisu u borbi.</p>
<p>Naši politički organi u inostranstvu rade na tome da budemo prihvaćeni 
onako kako to neće biti poniženje za nas. I rešenje toga se uskoro očekuje. 
Sto se to ne objavljuje i'ne propagira, razlog je u našem načinu rada i obaveštavanja, 
t.j. da ono što saopštimo bude definitivno, sigurno i tačno« (Arhiv VII, Ča, 
k; 102, reg. br. 13/5).</p>
<p>3 U vezi sa snabdevanjem, Štab Komande Srbije je 27. novembra 1944. dostavio 
štabovima potčinjenih jedinica sledeće obaveštenje:</p>
<p>»Pojedine jedinice mi se obraćaju po materijalnim pitanjima tražeći da im 
se dodeljuju materijalna sredstva.</p>
<p>Ova komanda ne raspolaže nikakvim materijalnim sredstvima, a novčana 
sredstva kojim je raspolagala sve je razđelila jedinicama, te neka se jedinice 
više ne obraćaju« (Arhiv VII/Ča, k. 21, reg. br. 41/3).&nbsp;</p>
<p>4 Vojišlav.</p>
<p>5 Okrugli pečat: »Komanda jugoslovenske vojske u otadžbini — Gorski štab 
broj.. .« (brojčana oznaka štaba nečitka).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_106.htm"><b>Prethodni dokument</b></a></TD>
<TD><a href="4_14_4_108.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
