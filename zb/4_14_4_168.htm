<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_167.htm"><b>Prethodni dokument</b></a></TD>
<TD><a href="4_14_4_169.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ŠTABA ZLATIBORSKOG KORPUSA OD 9. MARTA 
1945. KOMANDANTU GORSKE GARDE O BORBAMA PROTIV JEDINICA 25. DIVIZIJE JA U REJONU 
KEREP—JELOVČE SELO1</strong></p>
<p align="center">Štab Zlatib. Korpusa.</p>
<p align="center">9 — III — 45 god.</p>
<p align="center">8 45 h</p>
<p align="center">Komand. Gorske Kraljeve Garde.</p>
<p>8. o.m. po podne oko 14 časova komunisti su izvršili jak pritisak na s. 
Jelovču2 prednji delovi su se morali povući na glavni položaj iznad samog 
sela Jelovča.3 Po ovlađivanju selom crveni su pokušali napad na gl.[avni] 
položaj, ali ih je Užička brigada snažnim protivnapadom a potom jurišom 
odbila ka Keperu i Kavićima.4 O ovome izvestaj Vam nisam juče dostavio jer su 
mi nedostajali podaci.</p>
<p>U toku cele noći bilo je stalnog pripucavanja, obostranog uznemiravanja 
prepadima. — Crveni su bili u toku noći vrlo aktivni vršeći vrlo česte 
prepade; uvek su bili uspešno odbijeni.</p>
<p>Sinoć oko 21 h. komunisti su pokušali da iz s. D. Zelinje izvrše napad na 
naše desno krilo, ali su bili blagovremeno pri-mećeni i odbijeni bombama i 
vatrom iz automata, jer su iznenada naišli na naše zasede. Imali su 1 mrtvog i 
2 ranjena.5</p>
<p>Jutros oko 4 15 h komunisti su izvršili ponovo napad jačim snagama od Kravića6, 
Kerepi i k. 313 na s. Jelovče, potpo-mažući napad bacačima i teškim 
automatskim oruđima. Kada je počelo da sviće naši tj. Užička brigada izvršila 
je protivna-pad potpomognuta s levog boka jednim odelenjem kombino-vano od naših 
vojnika i vojnika iz Javorskog korpusa, koji su u toku noći zatvorili dolinu 
Rajskog potoka; te im je napad i ovog puta bio osujećen. Borba je trajala skoro 
do 7 časova. Jutros su komunisti gađali naše položaje bacačima i izbacili 
su oko 10 granata.</p>
<p>Ljudstvo ovog korpusa nalazi se na ovim položajima već osmi dan i to u 
neprestanom kontaktu sa komunistima. Za ovo vreme a naročito u toku jučerašnjeg 
dana i ove noći utrošeno je veoma mnogo municije; te prema izveštaju jednog 
kta brigade većina automata ima sada do 70—80 metaka na oruđe i na pušku 
najviše do 15. — Molim da mi se najhitnije dodeli municija i to srpska, 
francuska, bugarska; jer u protivnom na slučaj ponovnog pritiska nećemo moći 
neprij. zadržati. Molim da se ovo shvati kao najozbiljnije.</p>
<p>3 Trebavska brigada ni sinoć se nije nalazila na svojim položajima; patrola 
koja je išla radi veze našla je na položaju samo vatre, a od Trebavaca »ni 
korova«. — Treba ih ma na koji način i najdrastičnijim merama primorati na 
poslušnost i poštovanje borbene discipline; u protivnom molim da se na njihovo 
mesto uputi koja naša jedinica da ovaj prazan prostor posedne. — Zbog ovakvog 
držanja Trebavaca oseća se i među samim borcima neraspoloženje i 
nesigurnost.</p>
<p>Komunisti se nalaze na istim položajima kao i sinoć pred mrak. — Sem toga 
nalaze se i u s. Tokićima, a Javorci su na položaju između zas.[eoka] Guste i 
Tokićima.</p>
<p>Veza sa susedima levo postoji. — Desno sa Trebavcima nema, oni se nalaze na 
Krečanama i prema izjavi jedne njihove patrole od sinoć ima ih na Krečanama 
svega 150. —</p>
<p>Šaljite municiju, samo municiju.—</p>
<p align="center">Zast. komand. major</p>
<p align="center"><strong>Savo St. Stevanović</strong></p>
<p>1&nbsp; Original (pisan mastilom, ćirilicom) u Arhivu VII, Ca, k. 31, reg. 
br. (S-V-2179).</p>
<p>2&nbsp; Na karti 1:100.000: Jelovče Selo.</p>
<p>3&nbsp; i 5 Reč je o manjini dejstvima jedinica 25. divizije JA 8. marta 
1945. Jači napad one su izvele 9. marta i tada uspele da odbace četničke 
snage južno od G. Lukavca. Divizija nije imala gubitaka. Opširnije o tome vidi 
Zbornik NOR-a, tom XI, knj. 2, dok. br. 17. U ovoj knjizi vidi dok. br. 169.</p>
<p>4&nbsp; i 6 To mesto nije nađeno na karti 1:100.000, verovatno se radi o s. 
Karajlići.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_167.htm"><b>Prethodni dokument</b></a></TD>
<TD><a href="4_14_4_169.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
