<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_43.htm"><b>Prethodni dokument</b></a></TD>
<TD><a href="4_14_4_45.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ŠTABA TOPLIČKOG KORPUSA OD 28. AVGUSTA 
1944. KOMANDANTU RASINŠKO-TOPLIČKE GRUPE KORPUSA O BORBAMA PROTIV JEDINICA 
OPERATIVNE GRUPE DIVIZIJA NOVJ U REJONU BRUSA1</strong></p>
<p align="center">ŠTAB TOPLIČKOG KORPUSA</p>
<p align="center">Str. Pov. Br. služb.</p>
<p align="center">28 avgusta 1944. god.</p>
<p align="center">Slobodne Srpske Planine,</p>
<p align="center">KOMANDANTU RASINSKO-TOPLIČKE GRUPE KORPUSA</p>
<p>U toku noći između 27/28 ovog meseca u 23 i 30 časova napali su me 
partizani sa sviju strana na Ristinom Gumnu.2 Prema podatcima jačina njihova 
bila je oko 700—800 ljudi.</p>
<p>Borba je bila od jačih. Uspešno sam ih odbacio, mrtvih u jednoj jaruzi kod 
s. Zleginja bilo je 6, ranjenih po izveštaju seljaka, kao i tragovima krvi 
tvrdi se da je bilo troje kola tj. da su proterani kroz sela,3</p>
<p>Nađeno je od spreme i oružja i to: 7 pušaka, više spreme, šajkače, 
torbica i ostalog materijala koji im je ostao po kukuruzima prilikom bežanja.</p>
<p>Radujem se što sam u toku jučerašnjeg dana i noći uhvatio u koštac moje 
Topličane sa Crnogorsko-Bosanskim partizanima i uverio ih da su Topličani 
bolji borci.</p>
<p>Prilikom noćne borbe imao sam 1 mrtvog vojnika iz 2. Dobričke brigade a iz 
ostalih brigada 5 lakše ranjenih i 20 okrznutih.</p>
<p>Rekoh da se radujem što sam imao uspešnu borbu gde se uspeh ističe više u 
moralnom nego u materijalnom pogledu, ali sam utrošio dosta municije, molim 
naredite da izvršim popunu utrošene municije.</p>
<p>U toku noći kako reče Žika Marković4 da sam mu ranio vojnike i konje sa 
bacačima, dok moji vojnici tvrde da su to bacači partizanski. Verovatno da se 
i ovo desilo, jer sam ja u toku noći izvršio raspored posle prekinute dnevne 
borbe u vidu kruga a molio sam Žiku da povežemo raspored, što nisam uspeo jer 
to Žika nije hteo učiniti.</p>
<p>Ovo je sve nastalo zbog tačnog ne izvršenja Vašeg naređenja za izvršenje 
pokreta i nesavesnog rada starešina izviđačkih četa.</p>
<p>Prema naređenju str. pov. br. 418 od 27. ovog m. izvršio sam pokret određenim 
pravcem i došao do sela Igroša. Izviđačka odelenja uputio sam ka Rasini 
preko Doline5 i Kreme-njaka (552).</p>
<p>Uhvatio sam vezu desno sa 5. Jurišnim Korpusom6 sa Komandantom 15. Jurišne 
brigade.</p>
<p>Pošto mi »Mali Aca« prenese Vaše naređenje da se postavim sa Korpusom na 
Trlini (615), na ovom mestu se nalaze de-lovi 5. Jurišnog korpusa.</p>
<p>U toku današnjeg dana nisu mi partizani davali naročitog otpora tako da sam 
ih gađao samo bacačima i jureći ih do postignute linije.</p>
<p>O partizanima imam podataka da su većim delom otstupili u pravcu Brusa. Tamo 
sam čuo pucanj bacača još oko 12 časova. Brus je u našim rukama zauzet od 
strane Račićevih snaga.</p>
<p>Naročitih podataka sem izloženih nemam.</p>
<p align="center">S VEROM U BOGA ZA KRALJA I OTADŽBINU, 2IVEO KRALJ PETAR II.</p>
<p align="center">KOMANDANT</p>
<p align="center">major, <strong>Stevo L. Jovović</strong></p>
<p>1&nbsp; Original (pisan na mašini, ćirilicom) u Arhivu VII, Ca, k. 82, 
reg.br. (S-V-12525)</p>
<p>2&nbsp; Reč je o dejstvima 6. istočnobosanske brigade 17. divizije i 
de-lova 10. krajiške brigade 5. divizije. Opširnije o tome vidi Zbornik NOR-a, 
tom I, knj. 11, dok. br.178.&nbsp;&nbsp;&nbsp; &nbsp;</p>
<p>3&nbsp; Prema Izvodu iz Operacijskog dnevnika 17. divizije, gubici divizije 
8. avgusta 1944. su bili: 3 mrtva, 6 ranjenih i 2 nestala (Zbornik NOR-a, tom I, 
knj. 11, dok. br. 178).</p>
<p>4&nbsp; Živorad 2ika, kapetan, komandant Kosovskog jurišnog korpusa (vidi 
dok. br. 54).</p>
<p>5&nbsp; To mesto nije nađeno na karti 1:100.000.</p>
<p>6&nbsp; Vidi izveštaj 5. jurišnog korpusa (dok. br. 49).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_43.htm"><b>Prethodni dokument</b></a></TD>
<TD><a href="4_14_4_45.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
