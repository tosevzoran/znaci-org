<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_20.htm"><b>Prethodni dokument</b></a></TD>
<TD><a href="4_14_4_22.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ JOVANKE KRISTOF OD 10. AVGUSTA 1944. DRAŽI 
MIHAILOVIĆU O STANJU LIČKIH ČETNIKA U ISTRI, NJIHOVOJ SARADNJI SA NEMCIMA I 
PONAŠANJU DOBROSAVA JEVĐEVlCA U VEZI SA PROBLEMOM VRAĆANJA ČETNIKA U LIKU1</strong></p>
<p>10. VIII. 44. Mnogo poštovani gospodine Ministre!</p>
<p>Primila sam Vaše pismo, šifru i fotografiju. Na svemu Vam najlepše 
zahvaljujem isto kao i na poverenju, koje mi iskazujete. Produžiti ću rad vrlo 
rado i dalje, te činiti sve što je u mojoj moći za korist opšte stvari.</p>
<p>Kolben2 se povratio 3 ov. meseca. Zgrozio se nad ovim radom. Nije mogao svega 
verovati kad su mu referisali oficiri i vojnici, dok nije neke stvari i na 
vlastite oči video. Mislim, da je dosta ako Vam kažem da stalno uzdiše i 
govori pri svakoj prilici: »Jadni Ciča, kako ga upropastiše, zar Vermaht i 
Gestapo, da predstavlja Cičinu vojsku.« Prebleđuje slušajući i gledajući 
ovo. 3. mu referiraše četnici da su dobili naređenje da moraju svi nacistički 
pozdravljati. A jučer se sam uverio da ima oficira, koji profaniraju našu 
uniformu, te u njoj putuju iz Postojne u Trst i daju povoda komun. za prop. Isti 
oficir Korać je tako i u Ab.[aciju] došao samo da je još imao natpis na 
rukavu i kapi »Lika« što po naređenju moraju svi u Postojni nositi. Ja sam 
ga napala zbog toga, a isto tako i Jo-vanovog brata, te su jučer svi na putu 
skinuli te sramotne natpise.</p>
<p>Pošteni oficiri i četnici bili su sretni, da su našli nekoga, tko misli 
isto sa njima. Želeli bi da ih Kol. povede u ilegali, a naročito oni koji su 
bili u Primorskom odredu sa starim Kol. četn. Kolben je sad stvarno fizički 
vrlo slab, pošto je mnogo prepatio u zatvoru. Osim toga i moralno je ubit. Na 
putu iz zatvora morao se u Ljubljani 1 dan ustaviti. »Dobri prijatelji« su mu 
sa zadovoljstvom servirali, da je zbog nesposobnosti smenjen, a isto mu je i 
Aero saopštio, te da se niste brinuli za njega, već zabranili Jovanu, da se 
interesuje za njega. Boli ga ovakav postupak od Vas, pošto je radio iskreno i 
pošteno. Uvek je bio pripravljen žrtvovati svoju osobu i boli ga, da ga niste 
smenili po molbi ili zbog toga što je u zatvoru, da nemaju povod njegovi nepošteni 
protivnici za širenje prljavih vesti. Ali ipak sve to nije slomilo njegove 
vernosti do Vas i same stvari. Kad je video šta se tu radi odmah je dao naređenje 
p.por. Kosanoviću, da organizuje za beg u ilegalu. Ljubav do vojnika ga nagoni 
da sad stalno premišlja, kako bi ih rešio iz te stvarno teške situacije. S 
druge strane oseća se pak kod njega bojazan, da će opet svi grešnici planuti 
sad po njemu, tim više, kad je sad bez autoriteta i onemogućiti mu uspeh, te 
upropastiti ljude. Zbog toga je u dilemi i misli, da bi za ljude moguće bilo 
bolje da su sami, dočim ljudi obratno misle. Željni su da ih već jednom 
povede dobra ruka i pripravljeni su podvrći se punoj disciplini. To što Kol. 
neprijatelji šire da je upropastio Slov. na ljude ništa ne deluje, njima se 
sviđaju Kol. pogledi na opštu stvar. Sad tek vide ljudi kako su zavedeni i 
sramotno prodani i mišljenja su, da je najbolji izlaz iz te sramote, da sami 
kazne krivce, zato što su kompromitovali Vaše ime i opštu stvar. Mnogi ljudi 
su mislili, da br. 11 daje novac za podupiranje.. .3 i sa tim donekle 
opravdavali svoju žrtvu, a kad su doznali da je to novac od Vas, razbesneo ih 
je još više ovakav rad.</p>
<p>I Jovan i ing. Sust.[ar] iako govorili jedan protiv drugog obojica su 
govorili o Vašoj saradnji sa br. 11. Jovan je meni pričao, da je sam doživeo 
da su na jednoj stanici ustavili vlak, pa kad su videli da su četn. unutra, 
propustili su ga mirno proći. Isto je i ljudima prikazivao Vašu saradnju sa 
br. 11. Sad ga imate priliku o tom saslušati. Kol. tvrdi da br. 11 svakog Vašeg 
čoveka hapsi i da nema govora ni o kakvoj saradnji. O tom se je najbolje uverio 
u zatvoru gde je bio sa mnogima Vašima. Ovo je isto na ljude delovalo.</p>
<p>Potpuno su razumeli da ste odbili sva unapređenja i odlikovanja i kažu da 
im se i samim čudno činilo, da bi u ovoj službi dobili unapređenja od Vas. 
Za karjeraše, koji su bili pripravljeni i dušu prodati ovo je dobra inekcija. 
Besni su na mene, jer im je Aero rekao, da sam Vas ja o tom obavestila.</p>
<p>Čujem da Jovan sad ostaje kod Vas. Neka Vam ispriča kako su part. u okolici 
Post. natiskali plakate o četn. banditima sa natpisom »Lika« na rukavu i 
kapi, koji su pljačkali selo sa br. 11 i odveli x ljudi i t.d. Isto Vam može 
reći sa či-me sam ja izdala našu stvar i radila protiv Aera, kad sam njegovom 
bratu Urošu, koji se obraćao meni za savete pisala sle-deće: Da svi zajednički 
protestvuju kod br. 11 da nose taj sramotni natpis. Kad je br. 11 napravio 
sporazum sa part. nastala je panika kod ljudi. Htela sam to iskoristiti za 
ilegalu, da bi se pokrenuli i oni koji iz raznih koristi neće da uvide ovaj 
sramotan rad i podupiru u tom izdajničko vodstvo. Zato sam pisala Jovanovom 
bratu, kad me obavestio, da sam hoće u šumu sa jednom grupom, da nikako to ne 
čini, jer bi bio zločin za ostale ljude, koji bi bili razoružani i taoci. 
Moraju se svi tajno organizovati i povezati, te ugovoriti zajedničku tačku i 
sat odlaska. Veće grupe koje imaju u manjini br. 11 neka povedu sa sobom, da 
naprave zamene za naše manjine u br. 11, te se na taj način izvuku svi ljudi. 
Rezervne hrane i municije neka priprave čim više. Pošto znam da je u Postojni 
vodstvo gnjilo, naglasila sam da se ova org. sprovede tajno, među ljudima, a 
tek zadnji momenat da se obavesti vodstvo o tom &quot;i pozove da se priključi. 
Kad sprovede org. nek me obavesti o tom. Postojance oko Ab.[acije] organizovao 
je Kosanović, koji je lečio zube u Ab. što mu je poslužilo i za dobar 
izgovor da ostane uz svoje ljude. Aero ga je na svaki način hteo samog 
prebaciti u Liku, gde ga stvarno narod čeka, ali on se nije dao bez ljudi, koji 
su vrlo vezani za njega i očekuju od njega pomoć. Sve bi bilo lepo sprovedeno 
da me ne izdade Jovan. Brat mu je to verovatno dobronamerno poverio i on je 
odmah o tom obavestio Aera da radim protiv Aera i da sam problematična ženska. 
Tad je Aero odmah otputovao u Postojnu, da utiša bunu sa raznim obećanjima. 
Jovanov brat i ako hrabar borac i mnogo pošteniji od Jovana, dao se potkupiti i 
tako je sve propalo. Isto je i druge Postojance obišao Aero, gde je napravio 
isto kao u Postoj ni. Uvedena je stroga spionaža nad mojim kretanjem i ja sam 
morala da odvratim,sumnju od sebe neko vreme provoditi celi dan zabavan privatan 
život na kupalištu i kafani, na taj način sam ipak imala grupu četnika uz 
sebe i tajno preko njih radila.. Po noći kad je Vinko otišao spavati ja sam 
sela raditi, a u jutro 5 1/2 kad je on ustajao, ja sam išla spavati. To je 
jedan od razloga da su moji izve-štaji pisani rukom i zato molim oprostite.</p>
<p>Ljudi bi davno već bili u šumi da nije bilo izdajstva Jo-vanovog. A što je 
na gnjusan način tumačio moje odnošaje sa vojnicima, to mi ne smeta jer mi je 
time samo koristio kod br. 11 a i ostalih. Isto nek Vam kaže koji razlozi su ga 
rukovodili, da je potegao pištolj na četn. Gaića 18 god. mladića bolesnog i 
potrebnog operacije na bruchu za kojeg sam se ja zauzimala i slala mu od vremena 
do vremena pomoć po 100 L. U vojn. bol, zbog prenatrpanosti ga nisu hteli 
primiti, a sta-rešine se nisu htele pobrinuti za to. Htela sam mu platiti 
civilnu bolnicu, pa nije imao dok. za to. To je jedini živi četn. iz sela Raduče, 
kom su poklali part. i ustaše 10 braće i sestara, te oca i mater. O toj strašnoj 
katastr. četn. u selu Raduča, može Vam isto Jovan dati podatke, jer i on je 
bio među tim Medčanima koji nisu hteli part. napasti iza leđa da oslobode 
Radučane. Ovom mladiću je konačno uspelo, da kao bolestan ode u Bgd. odakle 
misli k Vama.</p>
<p>Isto se uputio k Vama Ico Vlatković za koga Jovan, Aero i Đak. tvrde da je 
spion od br. 11, dočim vojnici tvrde da je to netačno i da je sve od lične mržnje 
Jovanove. Govori jezik i br. 11 ga je upotrebljavao za tumača. Dobila sam 
utisak da je ispravan. Stvari koje su ga ispi[ti]vali za mene, Aera i Kol. odmah 
nam je poverio i upozorio. Jovan tvrdi da je Vlat. [ković] izdao u Bologni 
Mandića, dočim. . .4 Vučinić koji je isto sedeo u zatvoru, tvrdi da je to 
bio sporazum između Jovana i Đak. Isto tvrde još nekoji vojnici, koji su bili 
poslati u Bo-lognu kao tajna pol. I o tome Vam može dati Jovan podatke. Mišljenja 
sam da bi ipak bilo bolje da Vlatkovića zadržite u Vašim redovima, ako dođe 
do Vas, jer bi br. 11 mogao vršiti kaku presiju na njega, a zatvora se mnogo 
plaši.</p>
<p>Nadam se da će sad sigurno uspeti četnicima, da se odele od br. 11. Samo 
mnogi su od njih mišljenja da su ovim radom upropas[ti]li i ovde i Liku. Zbog 
toga što su dovučeni ovamo, vršili su mat. represalije, pa su isto mirno 
harali i ostala su polja ne obrađena. Problem ishrane je i jesen je na vratima 
— najlepše vreme za org. propušteno je. Za to vreme uspeli su part. da 
zasednu talijansku granicu. Pre mes. dana pokušala se jedna patrola od 30 ljudi 
probiti, pa nije uspela, zbog toga što imaju part. zauzete bunkere i topove. 
Jedni su mišljenja, da bi morali preko Slov. da se probiju, gde nema ličkih 
part. Zato bi bilo najbolje da ovo Kol. uzme u ruke. Kol. ne veseli .. .5 ovoj 
stvari i to što su ovi ljudi sadanjim radom kompromitovani i boji se, da bi to 
part. iskoristili u prop. Stvarno je propušteno najbolje vreme i rad će biti 
vrlo težak. Potrebno je mnogo volje i energije da se doseže uspeh i popravi što 
je upropašteno.</p>
<p>Porodici Saks8, je Kol. dao 100 Dol, a nadamo se da i od Kom. SI. dobiva 
redovnu potrebu. Molim Vas samo jedno pismo, gde priznajete požrtvovan rad ing. 
Saksa.</p>
<p>...7 i u Slov. šepa i cifre četnika kao valuta stalno rastu i padaju. Danas 
se Aero izrazio, da je u celoj Slov. svega 105 četnika.</p>
<p>Organizacija u Lici nije uzela velikog razmaha i stanje je približno isto 
kako sam Vas pre obavestila.</p>
<p>Novac sam sad sav predala Kol. i tako se rešila brige. Od Aera sam dobila 24 
L.[ire] na račun izdržavanja, koje sam upo-trebila za pomoć bolesnim četnicima 
i za kurire.</p>
<p>Konačno mi je uspelo ubediti Aera, da Vas nisam ja iz-vestila o njemu, pa mi 
je rekao da će neke stavke izmeniti o meni. Važno je zbog br. 11, da ne misli, 
da Vas ja obavešta-vam.</p>
<p>Zadovoljna sam što mogu produžiti rad sa Kol., kojem je glavna briga samo 
interes naše opšte stvari.</p>
<p>Još jednom najlepše zahvaljujem na svemu i ostajem Vam najodanija</p>
<p align="center">Mira</p>
<p>1 Original (pisan mastilom, latinicom) u Arhivu VII, Ca, k. 150, reg. br. 
44/4 (SMV-44).</p>
<p>2 Karlo Novak, major.</p>
<p>3, 4 , 5 i 7 Nečitka po jedna reč.</p>
<p>6 Mirko.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_20.htm"><b>Prethodni dokument</b></a></TD>
<TD><a href="4_14_4_22.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
