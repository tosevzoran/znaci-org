<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_144.htm"><b>Prethodni dokument</b></a></TD>
<TD><a href="4_14_3_146.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>*
<p align="center"><strong>IZVEŠTAJ KOMANDANTA VUČEDOLSKE BRIGADE OD 10. MAJA 
1944. KOMANDANTU OPERATIVNIH JEDINICA ISTOČNE BOSNE I HERCEGOVINE O BORBI 
PROTIV DELOVA 2. DALMATINSKE BRIGADE KOD VILUSA I SARADNJI ČETNIKA I NEMACA U 
CRNOJ GORI1</strong></p>
<p>2092</p>
<p>10 maja 1944 godine</p>
<p>Položaj</p>
<p align="center">Za 200 3.—</p>
<p>Noću 9/10 maja tek. godine u 3 časa posle pola noći preduzeo sa napad na 
partizanske jedinice na položaju: Droš-korica — Zagora — Kaloper.</p>
<p>Na gore navedenim položajima nalazile su se jedinice II dalmatinske 
proleterske bragide4.—</p>
<p>Tačno u 4 časa posle pola noći borba je primljena na položajima oko Pišteta 
i vođena je do 13 časova 10 tek. meseca.</p>
<p>Partizani su potisnuti sa položaja Droškorice i povukli su se prema 
Jabukama, Zagori i Osječenici.</p>
<p>Od dalmatinske brigade u borbu su bile angažovane četiri čete u jačini od 
100 do 130 boraca.</p>
<p>U borbi protivu neprijatelja učestvovao je jedan kombi-novani bataljon ove 
komande u jačini od 150 boraca.</p>
<p>U ovoj borbi poginula su četiri partizana, koja su nađena. Poginuli 
partizani-proleteri rodom su od Knina i Sinja iz Dalmacije. — Bilo je i 
ranjenih partizana. Zarobljenih partizana nije bilo.</p>
<p>Gubici na našoj strani: Poginuo jedan četnik — Bigović Dušan iz 
Grahovskog bataljona. — Ranjena su tri četnika (2 iz Grahovskog, a jedan iz 
Rudinsko-Trepačkog bataljona).</p>
<p>Zaplijenjena jedna puška sa jednog poginulog proletera, pištolj i nešto 
municije. — Drugog plijena nije bilo.</p>
<p>Za sada se nalazim sa brigadom na liniji: Derviš — Kurljaj5 — Bojanje 
brd.—</p>
<p>Za sada na teritoriji ove komande nalaze se sledeće partizanske snage: u s. 
Broćancu jedan bataljon, na Klobucima6 i Dobrom Dubu jedan bataljon, na 
Grahovcu jedan bataljon, na Vilusima štab 12 Hercegovačke brigade, u Spili 
jedan bataljon, u Jabukama, Zagori i do Osječenice jedan bataljon II 
dalmatinske. Prema dobivenim podatcima nalaze se još neke jedinice na 
teritoriji Banjana i Rudina ali ovo još nije tačno provereno. — Jačina ovih 
5 bataljona je oko 600 boraca sa štabom brigade.</p>
<p>Pokret od Cetinja dospeo do Ceva gde su pribegli utvrđivanju sa br. 11.7 Da 
li će produžiti za sada pokret, nepoznato mi je. — Kako mi izgleda zadržaće 
se zajedno sa br. 11 na Cevu a iz kojih razloga nepoznato mi je.</p>
<p>Da li postoje još kakvi pokreti u Crnoj Gori sa naše strane nepoznato mi 
je. — Ivan Ružić je negde kod Nikšića. — Pokret prema teritoriji ove 
komande nije preduzimao za sada u koliko mi je to poznato.</p>
<p align="center">S VEROM U BOGA ZA KRALJA I OTADŽBINU!</p>
<p>KOMANDANT, KAPETAN, Ivan M. Janičić</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ca, k. 140, 
reg. br. 24/6 (CG-V-1460).</p>
<p>2&nbsp; Štab Vučedolske brigade.</p>
<p>3&nbsp; Šifra za Štab i komandanta operativnih jedinica istočne Bosne i 
Hercegovine.</p>
<p>4 O rasporedu jedinica 2. dalmatinske brigade, tih dana, vidi tom HI, knj. 7, 
dok. br. 324.</p>
<p>5 »Derviš« i »Kurljaj« na karti 1 : 100.000 nisu nađeni.</p>
<p>6&nbsp; Klobuk.</p>
<p>7&nbsp; O borbama Primorske operativne grupe 2. udarnog korpusa NOVJ kod Čeva 
protiv četnika i delova nemačke 181. pešadijske divizije, vidi tom III, knj. 
7, dok. br. 246; tom XII, knj. 4, dok. br. 48.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_144.htm"><b>Prethodni dokument</b></a></TD>
<TD><a href="4_14_3_146.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
