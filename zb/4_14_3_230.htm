<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_229.htm"><b>Prethodni dokument</b></a></TD>
<TD><a href="4_14_3_231.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBAVEŠTENJE KOMANDANTA 2. GRUPE JURIŠNIH KORPUSA OD 
24. JULA 1944. KOMANDANTU DRINSKOG KORPUSA O RASPOREDU I DEJSTVIMA POTČINJENIH 
JEDINICA7</strong></p>
<p>Dragi Aleksa2</p>
<p>Primio sam tvoje pismo sinoć u 18h3</p>
<p>Situacija ovde sledeća: Preko Babina, jedna jača komunistička grupa (1 do 
2 brigade) prošla je u pravcu Goleša i Lima preko Vrbova.4 Čim sam dobio ovo 
obaveštenje naredio sam da se IV jurišni korpus rokira u levo i uhvati vezu sa 
Kalajitom,5 koji u slučaju jačeg pritiska da se povuče na levo krilo IV juriš. 
korpusa, tako da se drže položaji na levoj obali Poblaćnice. Letećoj 
[brigadi] »5 oktobar« naredio sam da dođe na Metaljku kod Srebničke 
[brigade] a jutros, obe da dođu na Vis i Boljaniće. Bataljonima koji su bili 
na pret-straži na Visu i Kovaču naredio sam da uđu u sastav brigada.</p>
<p>Jutros, međutim, dobih izveštaj da su se komunisti povukli sa Babina nazad 
u Kamenu Goru što još nije provereno.</p>
<p>Danas se sastajem sa Railićem6 pa ćemo se dogovoriti za jednu akciju bilo u 
srezu Pribojskom ili u srezu Plevaljskom na levoj obali Ćeotine o čemu ću te 
blagovremeno obavestiti.</p>
<p>Komunisti se nalaze u Matarugama, Vlahovićima, Kosanici, Mijakovićima, 
Potpeću, Gornjem selu, Sumaniki7 i Jasenu. Svega 2—3 brigade.</p>
<p>Plevaljska gerila ubila je jednog komandanta bataljona Krajiške brigade, 
jednog političkog čete i 5 partizana. Zarobili su jednu mašinku i nekoliko pušaka.8</p>
<p>Prilazem ti nekoliko depeša iz kojih ćeš videti situaciju.9</p>
<p>Branko je tražio jednim poverljivim naređenjem mobilizaciju svih naših oružanih 
snaga i koncentraciju na prostoru Cajniče, Goražde, Ustikolina, Miljevina, 
Goražde, Čelebić.10 Ovo ti naređenje ne mogu slati već ćeš ga pročitati 
kada se vidimo.</p>
<p>To što si poslao kurire Ružiću11 i što si poslao Nikolića u Pivsku 
planinu kolosalna je stvar.</p>
<p>Organizuj relejne stanice do Kalinovika kako bi mogli blagovremeno da se 
prikupimo, i da uništimo tu diviziju koja se kreće od Bjelimića.12</p>
<p>Čestitam ti na visokom odlikovanju. Ako te to ne umekša ništa neće.</p>
<p>Dragiša13 je po Brankovom naređenju predao Brigadu i otišao u Rudo radi 
jednog drugog zadatka.</p>
<p>24 - VII -44&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Mnogo te pozdravlja, tvoj</p>
<p>Voja14</p>
<p>&nbsp;</p>
<p>1&nbsp; Original (pisan mastilom, ćirilicom) u Arhivu VII, Ča, k. 142, reg. 
br. 6/2 (CG-V-l 644/1).</p>
<p>2&nbsp; Drašković.</p>
<p>3&nbsp; Redakcija ga nije pronašla.</p>
<p>4&nbsp; Odnosi se na 3. i 4. sandžačku brigadu 37. divizije NOVJ. Vidi dok. 
br. 226, objašnjenje 4.</p>
<p>5&nbsp; Vuk Kalaitović. Vidi dok. br. 229.</p>
<p>6&nbsp; Radoman.</p>
<p>7&nbsp; Šumani.</p>
<p>8&nbsp; Redakcija nije uspela da proveri tačnost tih navoda. 9 Redakcija ih 
nije pronašla.</p>
<p>10 Vidi dok. br. 228. 11 Ivan.</p>
<p>12&nbsp; Sada: Odžaci. Na tom prostoru tada su dejstvovali delovi 29. 
divizije NOVJ.</p>
<p>13&nbsp; Vasiljević.</p>
<p>14 Vojislav Lukačević.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_229.htm"><b>Prethodni dokument</b></a></TD>
<TD><a href="4_14_3_231.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
