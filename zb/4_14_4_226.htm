<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_225.htm"><b>Prethodni dokument</b></a></TD>
<TD><a href="4_14_4_227.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 18</strong></p>
<p align="center"><strong>IZVESTAJ MILIVOJA MlŠOVlĆA, OFICIRA ZA VEZU 
JUGO-SLOVENSKOG KRALJEVSKOG VAZDUHOPLOVSTVA PRI MAAF-u, OD 21. MARTA 1945. BAZI 
U BARIJU O LIKVIDACIJI JUGOSLOVENSKOG KRALJEVSKOG VAZDUHOPLOVSTVA1</strong></p>
<p>Oficir za vezu pri</p>
<p>M. A. A. F. u</p>
<p>Vazduhoplovni pukovnik</p>
<p>Mišović Milivoje</p>
<p>21. marta 1945. G.</p>
<p>Kazerta</p>
<p>Izveštaj o likvidaciji Jugoslovenskog Kralj. Vazduhoplovstva.</p>
<p>Bazi Jugoslovenskih snaga — BARI</p>
<p>Avgusta meseca 1944. godine na sastanku u Kazerti, pred-sednik Kr. Vlade Dr. 
Subašić, Maršal Tito i britanski vazduhoplovni Maršal Slesser, saglasili su 
se da se Kr. Jugoslo-vensko Vazduhoplovstvo u emigraciji ukine i da se sve 
vaz-duhoplovno osoblje prevede u Britansko Kr. vazduhoplovstvo (RAFVR). U 
svojstvu Ministra Vojske, Mornarice i Vazduhoplovstva, predsednik vlade Dr. Subašić, 
izdao je svoje naređenje br. 979 od 8. IX. 1944. g. kojim je naređeno da sve 
Jugoslovensko osoblje pređe u RAFVR, s tim, da ono osoblje koje prihvati 
saradnju sa N.O.V. bude raspoređeno u Balkansko vazduhoplovstvo (B.A.F.) za 
zajednički rad sa osobljem N.O.V. od ranije u RAFVR, i da se osoblje koje 
gornju saradnju ne prihvati stavi na raspoloženje Britanskim vazduhoplovnim 
snagama za raspored van Balkanskog Vazdu-hoplovstva.</p>
<p>U vezi dznetog do 1. oktobra 1944. Godine, sve osoblje Jugoslovenskog 
vazduhoplovstva podnelo je prijave za prelazak u R. A. F. V. R., i izvršilo sve 
potrebne formalnosti koje su britanske vlasti tražile za prevod. Spiskovi 
osoblja koji su izrazili želju da sarađuju sa vazduhoplovstvom N. O. V. 
dostavljeni su Vrhovnom Štabu na Visu radi potrebne saglas-nosti, a spiskovi 
osoblja koji nisu hteli saradnju sa N. O. V. dostavljeni su Štabu Sredozemnog 
vazduhoplovstva (H.Q.M. A.A.F.), radi rasporeda osoblja u britanske jedinice.</p>
<p>Novembra meseca 1944. godine, General-major Pire u ime Maršala Tita uputio 
je Telegram Komandantu Mediteranskog Vazduhoplovstva u kome se odbija saradnja 
Kraljevskog i Partizanskog Vazduhoplovstva u okviru R.A.F. kako je to bilo 
predviđeno sporazumom u Kazerti, već predlaže da se samo ono osoblje koje 
definitivno pređe u N.O.V. može da upotrebi u Balkanskom Vazduhoplovstvu, a da 
se ono osoblje koje ovo odbije, stavi na raspoloženje Britanskom 
Vazduhoplovstvu, s tim da se ne može upotrebiti za operacije u Jugoslaviji bilo 
na zemlji bilo u vazduhu. Kako do ovog momenta prevod u R.A.F. nije bio završen 
to su Britanske Vaz-duhoplovne vlasti tražile da se osoblje ponovo izjasni da 
li želi da pređe u N.O.V. i kao takvo rasporedi u Balkansko Vaz-duhoplovistvo. 
Kako je sve osoblje odbilo da pređe u N.O.V. to su ih britanske vlasti 
rasporedile na službu i rad u britanskim jedinicama u koliko se već od ranije 
u istim nisu nalazile. Iz Balkanskog vazduhoplovstva povučeni su svi 
Jugoslo-veni u koliko nisu bili pripadnici N.O.V.</p>
<p>Sporazum od avgusta meseca nije mogao biti izvršen i isti se odlagao sve do 
4. januara 1945. godine, kada je Pred-sednik Vlade Dr. Subašić u svojstvu 
Ministra V., M. i Vazduhoplovstva postigao novi sporazum sa Komandantom 
Britanskog Vazduhoplovstva za Sredozemlje (Air Marshal Slesser); po kome se 
sporazumu Maršalu Slezoru daje pravo da sve ono jugoslovensko vazduhoplovno 
osoblje koje je potrebno Britanskom Vazduhoplovstvu može da primi u R.F.V.R. a 
da se ostalo uputi za Jugoslaviju, ili ako pojedinci ovo odbiju da se upute u 
jugosloventski zbirni logor u El Arišu. Prilikom po-sete koju je učinio Air 
Marshal Slessor Maršalu Titu u Beo-grad februara meseca ove godine i Maršal 
Tito i General Pire dali su saglasnost Maršalu Slezoru da izvrši sporazum 
onako kako ga je ugovorio sa Dr. Subašićem (Naređenje Ministra V., M. i 
Vazduhoplovstva Pov. Br. 166 od 4. januara 1945. G.) Maršal Slezor odmah po 
povratku izdao je naređenje svojim potčinjenim ustanovama kod kojih se 
jugoslovensko osoblje nalazi na službi da iste po ranije podnetim molbama 
prevedu u R.A.F.V.R., a da se ono osoblje koje se iz ma kojih razloga ne može 
da primi stavi na raspoloženje Bazi Jugoslovenske Armije u Bariu, odnosno upute 
u zbirni logor.</p>
<p>Prevod ovog osoblja u R.A.F.V.R. je već u toku.</p>
<p>6. februara 1945, godine, u svojstvu Inspektora Vazduhoplovstva i Oficira za 
vezu pri M.A.A.F.u, upućen sam za Beograd od strane Air Marshala SLESSOR-a radi 
saglasnosti Maršala Tita na postignuti sporazum Dr. Subašić — Slesor. Kako 
su ubrzo posle mene stigli u Beograd i Dr. Šubašić i sam Marshal Slessor to 
po ovome pitanju lično nisam imao prilike da razgovaram sa nadležnima u 
Beogradu, već mi je rečeno od strane Generala Pirca da treba da sačekam 
obrazovanje nove Vlade i da ću potom dobiti instrukcije za rešenje pitanja 
ranijeg Kr. Vazduhoplovstva. Na dan 9. Marta 1945. godine dobio sam navedene 
instrukcije u zapečaćenom kovertu s tim da ih predam Komandantu Baze 
Jugoslovenske armije u Bariu radi daljeg postupka, što sam i učinio istoga 
dana po dolasku, t. j. 9. III. 1945. g. po podne. Sledećeg dana pozvan sam da 
hitno otputujem za Kazertu gde mi je sapšteno da je Marshal Slessor već 
otpustio svoje naređenje (MAAF/4020/ A.L.S. 9. marta 1945.), kojim se naređuje 
prevod Jugoslo-venskog Vazduhoplovstva u R.A.F.V.R. a na bazi sporazuma sa 
ranijim predsednikom Vlade Dr. Šubašićem i saglasnosti koju je dobio lično 
od Maršala Tita prilikom posete Beogradu. Izvestio sam da sam sobom doneo 
instrukcije generala Pirea i da sam ove predao Bazi Jugoslovenske Armije u 
Bari-u, te je MAAF odmah zatražio da se ove instrukcije pošalju njima. Tri 
dana kasnije Major Barišić, član Štaba Baze u Bariu doneo je instrukcije u 
Kazertu. Sledećeg dana održana je konferencija užeg štaba Marshala Slessora 
(prisutni samo britanski oficiri), koja je konstatovala da instrukcije generala 
Pirea nisu u svemu istovetne sa sporazumom Slessor-Šuba-šić, i pored toga što 
je Maršal Tito dao saglasnost na rečeni sporazum. Ta konferencija donela je 
zaključak da se sporazum SLESSOR-SUBAŠIĆ izvrši, t.j. da se svi 
jugoslovenski vazduhoplovni oficiri koji su se prijavili za prevod u R.A.F. 
V.R., a koji su im potrebni prime u Britansko Vazduhoplov-stvo a da se o 
prednjem izvesti Maršal Tito preko Britanske Vojne Misije u Beogradu.</p>
<p>Kako je Marshal Slessor u svome naređenju (MAAF/ 4020/1/ALŠ — 9. III. 
1945.) predvideo da će osoblje potrebne instrukcije dobiti i od mene kao 
ranijeg Inspektora Kr. Jugoslovenskog Vazduhoplovstva, to sam u istom svojstvu 
izdao svoju naredbu Pov. Br. 111 od 21. III. 1945. g., radi likvidacije ovog 
pitanja.</p>
<p>Spisak osoblja koja će preći u RAFVR, onih koji će se vratiti u zemlju, 
kao i onih koji će biti upućeni u zbirni logor dostaviće vam se naknadno.</p>
<p>Sa izvršenjem, priloženih naređenja rešiće se i problem Jugoslovenskog 
vazduhoplovstva u Emigraciji i ovo pitanje skinuti s dnevnog reda.</p>
<p>Molim da se ovaj izveštaj dostavi Komandantu Vazduhoplovstva Jugoslovenske 
Armije General-majoru PIRCU FRANJI.</p>
<p>Prilog: Naredba Pov. Br. 111/45</p>
<p>Naređenje M.V.M. i V.O.V. Br. 166/45 Naređenje MAAFa (4020/1/ALS) — 9. 
III. 1945,</p>
<p align="center">Oficir za vezu pri MAAFU</p>
<p align="center">Vazduhoplovni potpukovnik</p>
<p align="center"><strong>M. V. Mišović</strong></p>
<p>1Original (pisan na mašini, latinicom) u Arhivu VII, AEV, k. 70, reg. br. 
35/7.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_225.htm"><b>Prethodni dokument</b></a></TD>
<TD><a href="4_14_4_227.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
