<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_122.htm"><b>Prethodni dokument</b></a></TD>
<TD><a href="4_14_3_124.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST DELEGATA DRAŽE MIHAILOVlĆA OD 20. APRILA 
1944. KOMANDANTIMA ZLATIBORSKOG I POŽEŠKOG KORPUSA ZA POSEDANJE POLOŽAJA NA 
PRAVCIMA KATUŠNICA — BJELUŠA I KATlĆI — BJELUŠA RADI SPREČAVANJA 
PRODORA JEDINICAMA NOVJ KA PL. BJELUŠI I SADEJSTVO S NEMAČKIM I BUGARSKIM 
TRUPAMA U TOM CILJU1</strong></p>
<p>KOMANDA</p>
<p>JUGOSLOVENSKE VOJSKE U OTADŽBINI Gorski štab 1 B.2</p>
<p>OBr. 51 20 april 1944</p>
<p>9,00 čas. Slobodne srpske planine.</p>
<p align="center">ZAPOVEST</p>
<p align="center">(Sekcije: Užice, Vardište, Sjenica 1 : 100.000)</p>
<p>Neprijatelj3 — komunisti drže sledeće terenske pozicije: Kušići: X 
Krajiška brigada jačine oko 400 ljudi. Naoružanje: oko 75 automatskih oruđa, 
ostalo puške. Vrlo malo municije. Katić i Mučanj: delovi 1 proleterskog 
bataljona iz sastava II divizije. Dobro naoružani sa nedovoljno municije. 
Prostor između Ivanjice—Kušića—Golije: 4 proleterske brigade jačine do 
3.000 boraca. Naoružanje dobro — italijansko sa nedovoljnom količinom 
municije. Na prostoru: Rudno — Vionica I i IV Krajiška brigada jačine oko 
2000 boraca. Naoružanje: 1 p. kol. top, oko 150 automatskih oruđa, ostalo puške. 
Municije malo. Formacija: I korpus4 sastavljen od II i V divizije. Štab II 
divizije negde oko Ivanjice, a V divizije u s. Rudno. (podaci dobijeni od 
prebeglog crvenog, bivšeg zarobljenog četnika).</p>
<p>Na zapadnim terenima sreza Moravičkog situacija je sle-deća: Komunisti se 
nalaze u Kušićima, Katićima, Maskovi, Beloj Crkvi, Milandži i dalje prema 
Goliji. Predstraže su im na Glogu, Češlju i Selovićima. (Podaci dobijeni 
nasilnim izviđanjem.)</p>
<p>Nemci i sateliti vrlo jakim snagama drže: Jablanicu, Borovu Glavu, Njegbinu, 
Kokin Brod, Jasenovo, Belu Reku, Ca-jetinu.5 U toku popodneva dana 19 ov. m-ca 
jake nemačke snage iz pravca Jasenova prošle su kroz Močioce odakle će u dve 
kolone u napad i to jednom kolonom pravcem: Presjeka — Čemernica, a drugom Močioca 
— Katići. Isto tako oko 350 Nemaca sa 30 dobrovoljaca iz Bele Reke izbile su 
u označeno vreme na Klekovu, odakle će najverovatnije produžiti u pravcu Katića. 
Ova okolnost govori da će Nemci i sateliti preduzeti napad na crvene preko Čemernice 
i Muč-nja kao važnih terenskih uporišta.</p>
<p>Postoji verovatnoća da će crveni preduzeti u cilju izvlačenja iz obruča 
prodor preko Bjeluše, zatim dolinom reke Katušnice i dalje na zapad.</p>
<p align="center">NAREĐUJEM:</p>
<p>1)&nbsp; zlatiborski korpus6: k-nt kap. Radović7&nbsp;jačina 1340 ljudi&nbsp;&nbsp;&nbsp; 
&nbsp;</p>
<p>1) Zadatak: U cilju zatvaranja pravca: Bjeluša — Katušnica, zauzima 
prostor: Ljubiš — Smiljansko Brdo— Sirogojno — Ravni — Čičkova kao 
uporište za napad na crvene.</p>
<p>2)&nbsp; požeški korpus:&nbsp;k-nt kap. Marković8 jačina 460 ljud&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>&nbsp;2) Zadatak: Grupiše se na prostoru Okruglica — Visoka — Metaljka u 
cilju zatvaranja pravca Katića — Bjeluša i dalje na zapad kao i u cilju 
napada na crvene na pomenutom pravcu.</p>
<p>3)&nbsp;&nbsp;&nbsp; Za sve: Službu izviđanja i obaveštavanja razviti na 
sve strane. Održavati stalnu međusobnu vezu. K-nt Zlatiborskog uputiće 1 
radiostanicu za vezu unapred, koju može koristiti i Marković.</p>
<p>Za izveštavanje potpisatog preko centra za vezu Zlatiborskog korpusa.</p>
<p>4)&nbsp; &nbsp;Ishrana na licu mesta kupovinom i rekvizicijom.</p>
<p>5)&nbsp; &nbsp;Veza samnom preko Sirogojna.</p>
<p>Dostavljeno:&nbsp;20 IV 1944. g. u 10,00 čas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>DELEGAT, pukovnik, Jevrem Simić</p>
<p>Potpukovnik, Mil. M. Milovanović 9&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p align="center">M.P.</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 18, 
reg. br. 12/7 (VK-V-55).</p>
<p>2&nbsp; Odnosi se na Štab inspektora Vrhovne komande za četničke jedinice 
u Srbiji pukovnika Jevrema Simića. U ovoj situaciji Simić je bio delegat 
Vrhovne komande za objedinjavanje dejstava Zlatiborskog i Požeškog korpusa 
protiv jedinica NOVJ u jugozapadnom delu Srbije. Vidi dok. br. 113.</p>
<p>3&nbsp; i 4 Odnosi se na jedinice 2. proleterske udarne i 5. udarne divizije 
2. udarnog korpusa NOVJ (tom I, knj. 20, dok. br. 150).</p>
<p>5 Vidi dok. br. 130.</p>
<p>6 Vidi dok. br. 143.</p>
<p>7 Dušan.</p>
<p>8 Miloš.</p>
<p>9 Milutin.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_122.htm"><b>Prethodni dokument</b></a></TD>
<TD><a href="4_14_3_124.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
