<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_10.htm"><b>Prethodni dokument</b></a></TD>
<TD><a href="4_12_3_12.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZABELEŠKA KOMISIJE NEMAČKOG OPUNOMOĆENOG GENERALA U 
NDH OD 16. JANUARA 1943. O RAZVRSTAVANJU TALACA I POHAPŠENOG STANOVNIŠTVA NA 
GRUPE I UPUĆIVANJU NA RAD U NEMAČKU ILI NEMAČKE SPECIJALNE LOGORE U OSIJEKU, 
ZEMUNU I SISKU[1]</strong></p>
<p>Zagreb, 16. januar 1943.</p>
<p>BELEŠKA</p>
<p>o razmatranju pitanja u vezi sa očekivanim zatvorenicima;[2] 16. januar 
1943. god.</p>
<p>Bili su prisutni: major E. Pot[3]</p>
<p>konjički kapetan Ge[4] kapetan Valner [Wallner].</p>
<p>1)&nbsp; &nbsp;Komandant[5] je u osnovi nameran da se hrvatske vlasti[6] 
isključe iz proveravanja zatvorenika.</p>
<p>2)&nbsp; &nbsp;Nemački opunomoćeni general[7] preporučuje da se u komisije 
za proveravanje pod komandantom nemačkih trupa uzmu kao savetodavni članovi 
pored pripadnika Službe bezbednosti i civilni komesari iz hrvatske državne službe. 
Uključivanje civilnih komesara pokazuje se kao nužno po svoj prilici zato da 
bi se izbeglo da jedinice čije je ljudstvo iz drugih krajeva postupaju 
radikalno u lojalnim selima, to jest da se ne bi haosili ljudi koji treba da 
ostanu u selima u interesu akcije smirivanja.</p>
<p>Nemački opunomoćeni general predlaže da se u pukovima, odnosno u 
divizijama, upotrebe komisije za proveravanje zatvorenika, koje su pod 
odgovornim rukovodstvom Službe bezbednosti i kojima, kao što je napred rečeno, 
da se pridaju civilni komesari hrvatske državne službe i delegati Petersenovog 
nemačkog Štaba za posredovanje rada. Za veće logore, za proveravanje dolaze u 
obzir 369. i 717. pešadijska divizija, eventualno i 714.</p>
<p>U divizijama da se sprovede izdvajanje zatvorenika po-ovim grupama:</p>
<p>a)&nbsp; Ljudstvo za zamenu, ukupno oko 150 uglednih i 300 zatvorenika za 
odmazdu.</p>
<p>Ovi zatvorenici ostaju pod prismotrom komandanta [ne-mačkih trupa].</p>
<p>b)&nbsp; Nepodozrivi, oni za koje se utvrdi da su podobni za rad u Nemačkoj; 
uputiti transportima u specijalan logor u Osijeku.</p>
<p>c)&nbsp; Sumnjivi, oni koji dolaze u obzir za upućivanje u Norvešku; 
prebacivanje sabirnim transportima u specijalni logor u Zemunu.</p>
<p>d)&nbsp; Zatvorenici o kojima komisija za proveravanje nije u mogućnosti da 
donese tačan zaključak i nad kojima treba sprovesti dalju istragu; upućivanje 
u specijalan logor I u Sisku.</p>
<p>Specijalni logori u Osijeku, Zemunu i Sisku biće pod ne-mačkom upravom; 
staranje o njima preuzima nemački opunomoćeni general. Komandant [nemačkih 
trupa] moli se da stavi na raspolaganje za komisiju za proveravanje u Sisku 
1—2 organa Službe bezbednosti i odgovarajući broj vojnih žandarma za stražu 
u logoru.</p>
<p>Sa upućivanjem zatvorenika u logore u Sisku, Osijeku i Zemunu prestaje 
odgovornost komandanta nemačkih trupa u Hrvatskoj. Kao dalji logori uzeti su u 
obzir logor II u Sisku Petersenovog Štaba za posredovanje rada, kapaciteta 
1.500 lica, i još jedan specijalni logor, za prijem 4—5.000 zatvorenika, kao 
pomoćni logor za Petersenov Štab za posredovanje rada; ovaj logor treba tražiti 
od Hrvata Komandant se moli da i za ovaj logor stavi na raspolaganje vojne žandarme 
za stražu.</p>
<p>Prema tome, nemački opunomoćeni general raspolaže ovim kapacitetom za 
zatvorenike:</p>
<p>Specijalni logor, Zemun: okruglo 9.000 (u slučaju nužde,</p>
<p>kada se to naredi, u ovom logoru može se smestiti 18.000)</p>
<p>Specijalni logor Osijek:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;5.000</p>
<p>Sisak I (tranzitni logor):&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;5.000</p>
<p>Sisak II (rezervni logor):&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
1.500</p>
<p>i logor koji će se tražiti</p>
<p>od Hrvata:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;okruglo 5 000</p>
<p>Ukupno 25.500</p>
<p>3)&nbsp; &nbsp;Za dovođenje 187, divizije kao sprovodne komande za že-lezničke 
transporte od strane nemačkog opunomoćenog generala ne može se dobiti 
saglasnost, jer snage 187. divizije kojima se još raspolaže moraju biti 
spremne za eventualne zadatke obezbeđenja zapadno od Zagreba.</p>
<p>Za dovođenje 369. puka za davanje straža za transport zatvorenika, nemački 
opunomoćeni general je stavio primedbu da se hrvatski vojnici ovog puka moraju 
smatrati kao nedovoljno pouzdani za te zadatke.</p>
<p>4)&nbsp; &nbsp;U pogledu molbe hrvatskih vlasti za puštanje navodno nevinih 
zatvorenika koji se nalaze u logorima pod nemačkim opunomoćenim generalom, 
ovaj zadržava pravo odluke.</p>
<p align="center"><strong>Valner</strong></p>
<p>1 Snimak originala (pisanog na mašini) u AVII, NAV—T-501, r. 267, s. 
428—30.</p>
<p>2Misli se na pohapšeno stanovništvo ili taoce u toku operacije 
„Vajs&quot;.</p>
<p>3Eugen fon Pott</p>
<p>4Nečitko, prepravljeno rukom.</p>
<p>5Odnosi se na komandanta nemačkih trupa u NDH general-majora Rudolfa 
T.itersa.</p>
<p>6Reč je o ustaškoj vladi u NDH.</p>
<p>7Edmund Glez fon Horstenau.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_10.htm"><b>Prethodni dokument</b></a></TD>
<TD><a href="4_12_3_12.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
