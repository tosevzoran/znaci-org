<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 2</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 2</b><br> 

<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_75.htm"><b>Prethodni dokument</b></a></TD>
<TD><a href="4_12_2_77.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA NEMAČKIH TRUPA U NDH OD 25. MAJA 
1943. POTClNJENIM JEDINICAMA ZA SUŽAVANJE OBRUCA I UNIŠTENJE JEDINICA NOVJ U 
ŠIREM REJONU PIVE I TARE[1]</strong></p>
<p align="center"><strong>Strogo poverljivo&nbsp;</strong></p>
<p>Primlj. 26. 5. 43, F. 516, Ia,</p>
<p>Str. pov. br. 2/43.[2]</p>
<p>KTB[3]</p>
<p>Ha-26[4]</p>
<p>O.U., 25. 5. 1943.</p>
<p>15 primeraka</p>
<p>3. primerak</p>
<p align="center">K-T NEM. TRUPA U HRVATSKOJ&nbsp;</p>
<p align="center">Ia, br. 397/43. str. pov.</p>
<p align="center">OPERACIJSKI PLAN ZA SUŽAVANJE OBRUCA</p>
<p>1.) Uglavnom je završeno opkoljavanje komunističkih ustanika, izuzev breše 
južno od Goražda.</p>
<p>Glavnina četnika je uspela da izmakne nemačkim jedinicama.</p>
<p>Neprijatelj (Titove snage) pokušava — posle odustajanja od plana da se 
probije prema Sandžaku i propalog pokušaja proboja prema Albaniji — da omete 
zatvaranje obruča na severu (jugoistočno od Foče) i na jugu (kod Nik-šića). 
Na istoku, međutim, ne pruža značajan otpor.</p>
<p>Treba računati s time da neprijatelj prikuplja snage u unutrašnjosti Crne 
Gore, da bi koncentrisanim snagama izvršio proboj na nekom slabom mestu i 
izbegao uništenje. Nema znakova o verovatnom pravcu udara.[5] Trenutno je naročito 
ugrožena otvorena breša, a takođe i italijanski front južno od Pljevalja.</p>
<p>2.) Obruč treba, uz čišćenje pređenog terena, suziti na liniju južno od 
Pljevalja, put Pljevlja — Šavnik, gornji tok Tare, Katun Milački [Priboj], 
Šavnik, odsek Pive, donji tok Tare,.. Čelebić, odsek Voloder. 3.) Zadaci:</p>
<p>a)&nbsp; 118. lov. divizija zatvarače odsek Piva od Brljeva (uk-ljučno) i 
zauzeti i zaprečavati liniju odsek Tare do Uzlup, Ćelebić i Rijeke (uključno 
dolina potoka). U tu svrhu dovući prema Foči 1/370, 1 bateriju teških polj. 
haubica 369. pd, 369. izv . bat., delove 369. pt diviziona i delove III/370, kao 
i II/734 (104. lov. div.) i privremeno ih potčiniti 118. brd. div. Delove 369. 
pd treba, po mogućnosti, staviti pod komandu komandanta 369. pd.</p>
<p>b)&nbsp; Borbena grupa 369. pd zatvarače liniju Rijeka (isključno) — 
Kljun — Gradac — odsek Voloder do Pauče (6 km jugozapadno od Pljevalja, 
uključno). Delovi divizije koji su pridati 118. lov. diviziji ponovo će biti 
potčinjeni diviziji posle likvidiranja neprijateljskog proboja južno od Foče[6].</p>
<p>c)&nbsp; &nbsp;Italijanska divizija „Taurinenze&quot; treba da nadire prema 
zapadu i zatvara put na odseku Pauče (isključno), Bitine (uključno).</p>
<p>d)&nbsp; Borbena grupa „Ludviger&quot; izvršiće napad i zatvarati put i 
odsek Foče između Bitine (17 km južno-jugozapadno od Pljevalja, isključno) i 
k. 670 (Tara).[7]</p>
<p>e)&nbsp; 1. brd. divizija nadiraće desnim krilom s obe strane doline Tare i 
izvršiti napad jakim levim krilom sa linije Kolašin — Lijeva Rijeka, najpre 
u zapadnom pravcu prema dolini Morače, a zatim uzvodno uz Moraču do odse-ka Tušinja 
i zatvarati liniju k. 670 (dolina Tare) — Katun Milački — odsek Tušinja do 
Luke (uključno).[8]</p>
<p>f)&nbsp; &nbsp;Puk „Brandenburg&quot; treba odmah da krene u rejon Čajniče. 
Ukida se potčinjenost 1. brd. diviziji. Puk se pot-činjava 369. pd čim stigne 
u Čajniče.</p>
<p>369. pd može upotrebiti puk za kratkotrajna čišćenja i obezbeđenje 
puteva. Mora se obezbediti brzo uspostavljanje pripravnosti. Komandant ne treba 
da angažuje puk za veća dejstva. Treba izviditi upotrebu na putu Gora-žde — 
Foča i Goražde — Pljevlja.</p>
<p>g)&nbsp; SS-divizija „Princ Eugen&quot; nadiraće sa linije G. Morakovo — 
Nikšić na sever i zauzeti i zatvarati odsek Tušinja naslanjajući se na 1. 
brd. div.[9] Treba zatvarati odsek Piva, kako je već naređeno.</p>
<p>Jakom motorizovanom grupom treba dalje prodreti u rejon Žabljak.</p>
<p>Važno je da se najpre brzo i iznenada zauzmu prevoji oko Savnika. Vreme za 
ostvarenje tog cilja nije određeno. Prilikom napada 1. brd. divizije i 
SS-divizije treba uskladiti nastupanje unutrašnjih krila.</p>
<p>h) Italijanski XIV AK je zamoljen da izvede napad sa linije Kisjelica — 
Podgorica — Nikšić u severnom pravcu, da prodre dolinom Morače do Manastira 
Morače (zapadno od Mateševa) i zapadno odatle do linije Međeđi vrh, G. 
Morakovo, Nikšić i da zatvara dostignutu liniju. Treba uspostaviti vezu 1. 
brd. div. i SS-div. sa ital. XIV AK i Nem. štabom za vezu u Podgorici (pukovnik 
Maholc).</p>
<p>4.) Granice</p>
<p>a) između 118. lov. div. i 369 (hrv.) pd.:</p>
<p>Crni vrh — k. 689 (8 i 8,5 km jugozapad, od Čajniča) — ist. obala Škopotnice 
— potok Rijeka do 1203 (3 km južno-jugoist. od Čelebića) — 1419 (11 km južno-jugoist. 
od Čelebića);</p>
<p>b)&nbsp; između 369. pd i ital. div. „Taurinenze&quot;: k. 975 (1 km 
severozapadno od Pljevalja) — Pauče (6 km jugozapadno od Pljevalja do 369. 
pd) — Gradina 1130, 1747 (Lisac planina);</p>
<p>c)&nbsp; &nbsp;između ital. div. „Taurinenze&quot; i Borbene grupe 
„Ludviger&quot;: (mesta do „Taurinenze&quot;): Podkrajci (16 km jugoist. od 
Pljevalja) — Kobilovac 1318 (7 km zapadno — jugozapadno od Podkrajci) — 
Bitine, Tara kod k. 564;</p>
<p>d)&nbsp; između Borbene grupe „Ludviger&quot; i 1. brd. div.: visovi 
severno od doline Tare do Memića Kule (4 km severozapadno od Mojkovca) do k. 
670 — Studenci (25 km severozapad. od Mojkovca 1. brd. div.);</p>
<p>e)&nbsp; između 1. brd. div. i ital. XIV AK: Jablan, 1180 (9 km 
severozapadno);do SS-div.: Andrijevo — Mijoljica (11 km zapadno — 
severozapadno od Lijeve Rijeke) — 840 (11,5 km severozapadno odatle —&nbsp; 
1887 — Luke — Suvo polje (13 km severno od Luke) (mesta do 1. brd. div.);</p>
<p>f)&nbsp; &nbsp;između ital. XIV AK i SS-divizije: Nikšić, G. Morakovo, Međeđi 
vrh;</p>
<p>g)&nbsp; &nbsp;između SS-div. i 118. lov. div.: (mesta do 118. lov. div.) 
Stabna (16 km istočno od Gacka) — Brljevo — D. Unac —&nbsp; Vitao (1755).</p>
<p>5.) Početak napada 27. 5. rano ujutro.[10]</p>
<p>6.) Po završetku naređenih pokreta, nadirati u obruč jakim po-ternim 
odeljenjima.[11]</p>
<p>Dostavljeno kao u konceptu&nbsp;</p>
<p align="center"><strong>Liters</strong></p>
<p>Prilog: 1</p>
<p>1 Snimak originala (pisanog na mašini) u AVII, NAV-T-315, r. 1244, s. 
289—92.</p>
<p>2, 3 i 4 Dopisano rukom.</p>
<p>5 i 6 Postojala je ideja o izvlačenju probojem na fočanskom sektoru, u kom 
smislu je Vrhovni komandant NOVJ 23. maja 1943. naredio 1. diviziji NOVJ da 
energično napadne neprijatelja, sa težištem napada levom obalom doline Ćeotine, 
i da ga nabaci na Drinu. Međutim, posle žestokih dvodnevnih borbi, uprkos 
izvanrednom zalaganju jedinica NOVJ, odbrana 118. lov. divizije nije slomljena, 
ali je ovaj protiv-udar bio veoma značajan za olakšanje položaja ćele 
grupacije NOVJ (Zbornik radova „Neretva — Sutjeska&quot;, Trgo Fabijan, n.č., 
str. 66).</p>
<p>7 Vidi dok. br. 73.</p>
<p>8 Vidi dok. br. 77.</p>
<p>9 Već 27. maja 1943. iz Podgorice (sada: Titograd), upućena je ka Nikšiću 
Borbena grupa „Šmithuber&quot; (14. puk SS-divizije „Princ Eugen&quot;) i 
istog dana uvedena u borbu protiv jedinica 3. udarne divizije NOVJ (Sutjeska, 
zbornik sjećanja, knj. 1, Vojno delo, Beograd, 1958, str. 145; Oslobodilački 
rat naroda Jugoslavije, knj. 1, str. 442).</p>
<p>10Na Krnovskoj glavici, Ostrvici i Komandirovom brdu (na pravcu Nikšić — 
Šavnik), 5. crnogorska udarna brigada 3. udarne divizije NOVJ vodila je 28. 
maja 1943. žestoke odbrambene borbe protiv 14. puka SS-divizije „Princ 
Eugen&quot; i delova italijanske divizije „Ferara&quot;, a potoni se, 30. 
maja, prebacila na desnu obalu r. Komarnice, gđe se po vezala sa. 1. 
dalmatinskom udarnom brigadom i 3. proleterskom (san-džačkom) udarnom brigadom 
1. proleterske udarne divizije NOVJ (tom III, knj. 5, dok. br. 20, 22, 23 i 196; 
Sutjeska, zbornik sjećanja, knj. 1, str. 146—147, 352).</p>
<p>11Na prostoriji r. Tare — r. Komarnice — gornji tok r. Pive, četiri 
neprijateljske divizije (nemačke: 1. brd. i SS „Princ Eugen&quot; i 
italijanske: „Venecija&quot; i „Ferara&quot;) uspostavile su 31. maja 1943. 
međusobnu taktičku vezu i zatvorile obruč oko Glavne operativne grupe VŠ 
(Oslobodilački rat naroda Jugoslavije, knj. 1, str. 444).</p>
<p>
<br>
<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_75.htm"><b>Prethodni dokument</b></a></TD>
<TD><a href="4_12_2_77.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
