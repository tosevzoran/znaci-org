<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br>
PRILOG IV -   
DOKUMENTI NEMA&#268;KOG RAJHA 1943. I 1944.  


<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_270.htm"><b>Prethodni dokument</b></a></TD>
<TD><a href="4_14_3_272.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ OBAVEŠTAJNE GRUPE »KONRAD« OD 11. MAJA 
1944. KOMANDI 2. OKLOPNE ARMIJE O PREGOVORIMA SA MOMČILOM ĐUJIĆEM1</strong></p>
<p align="center">STROGO POVERLJIVO</p>
<p>Jedinice »Konrad« pri k-di 2. O.A.&nbsp;Strogo pov. br. 42/44&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Abv. K-da 2012 Primljeno 22. 5. Tgb. Br. str. pov. 3821/44&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>O.U., 11. 5. 44 6 primeraka 3. primerak</p>
<p>Tiče se vojvode Đujića</p>
<p>Načelnik Obaveštajnog odeljenja armije bio je tu skoro lično obavešten, 
prilikom njegovog boravka u Kninu, da vojvoda Đujić veš nekoliko nedelja traži 
vezu sa merodavnim nemačkim generalštabnim oficirima, da bi svoju situaciju 
jedanput temeljito izložio i, drugo, da bi postigao saradnju u znatno većem 
obimu. Načelnik Obaveštajnog odeljenja armije morao je, s obzirom na političku 
opasnost jednog takvog susreta, da to izbegne. Sada je ipak 9. V uveče došlo 
do sastanka kome su sa nemačke strane prisustvovali načelnik Štaba XV AK,3 načelnik 
Obaveštajnog odeljenja XV AK i poručnik Konard,4 dok su sa suprotne strane 
bili prisutni vojvoda,5 major Kapetanović6 kao politički savetnik, kapetan 
Mijović7 kao ge-neralštabni oficir i neki gospodin Radovan kao tumač.</p>
<p>Vojvoda je pre svega izložio istorijski razvoj njegove borbe, njegovu sadašnju 
situaciju i njegove namere. U odgovoru na ovo, pukovnik Pfaferot, nakon izražavanja 
zadovoljstva o dosadašnjoj saradnji, insistirao je na razjašnjenju nekih 
pitanja:</p>
<p>1) Vojvodi je bilo saopšteno da, na osnovu dokumenata zaplenjenih u Srbiji, 
proizilazi da on stoji u vezi sa D.M.,8 da ga izveštava i da od njega prima 
naređenja. Doveden u škripac, najzad je rekao: »I ako bi to tako bilo, Vi bi 
morali jednu takvu vezu samo pozdraviti, jer mi ona, sama po sebi, daje mogućnost 
da izvršim svoj uticaj kod Draže Mihailovića, da on shvati opasnost saradnje 
sa Englezima.«</p>
<p>2)&nbsp; Zašto se vojvoda do sada nikada nije stavio u vezu sa nemačkim 
oficirima. Razlozi koje je vojvoda naveo, i koji su već bili izneti u ovdašnjem 
dopisu br. 98/44 od 11. III, nisu bili dovoljno ubedljivi.</p>
<p>3)&nbsp; Saopšteno mu je da je sa pravoslavne strane bio planiran napad na 
jednog nemačkog oficira. Očigledno časno revoltiran, ovo je bilo odbačeno 
kao nemoguće. Prilikom ovog prekora radilo se o ličnosti poručnika Liperta, o 
kome je vojvoda, u toku večeri, u dugom činjeničnom izlaganju ocrtao jednu 
nepovoljnu karakternu ličnost. Pomoću dokumen-tovanih podataka, on je izneo 
optužbu pasivnog podmićivanja. Kada mu je sa nemačke strane bilo ukazano na 
to da bi takve optužbe protiv nemačkog oficira morale biti dokazane, on je 
zamolio za istragu o delatnosti poručnika Liperta, u vezi s vođom bande Manom 
Rokvićem, podvlačeći da bi ovo« bilo i u nemačkom interesu.</p>
<p>4)&nbsp; Na prigovor da je on, na osnovu pronađenih dokumenata, tražio 
preko Draže Mihailovića bombardovanje Bihaća, odgovorio je ironično, da bi 
on isto tako znao da spreči bombardovanje pravoslavnih mesta kao što su Knin i 
Kosovo.</p>
<p>Odgovor uz ovu tačku protivreči, kao u prvom slučaju, verodostojnim 
izvorima.</p>
<p>Za izjašnjavanje može se, načelno, reći da su iz njega merodavni oficiri 
korpusa mogli stvoriti jedan lični utisak o ovdašnjem pravoslavnom oficirskom 
koru. Pri rastanku sagovornika, naglasio je pukovnik Pfaferot da je ovaj utisak 
u osnovi bio pozitivan. Pre svega, bio je on ubeđen o karakternoj čistoti i 
disciplini unutar Đujićeve borbene skupine.</p>
<p>Krajem sastanka podneo je kapetan Mijović jedan pregled vojnih namera s 
molbom da se odluči da li bi se one mogle sprovesti. Radilo se pri tom o različitim 
operacijama u prostoru severne Dalmacije. Pri tom bi pravoslavne formaciji 
sadejstvovale pod nemačkom komandom. Treba tu onemogućiti stvaranje većih 
partizanskih slobodnih teritorija aktiviranjem i praktičnim angažovanjem 
jedinica potčinjenih korpusu. Mada se ovde radi o nadležnosti Operativnog 
ode-ljenja, ipak je kapetan Tajfer primetio, posle rastanka od pravoslavaca, da 
sprovođenju protivstaju ogromne teškoće snabdevanja municijom.</p>
<p>Karakteristično za sadašnju trenutnu situaciju i shvatanje vojvode bejaše 
činjenica da se sa šovinističke ■— hrvatske strane (ustaški pukovnik 
Servaci9 sa ostalim saradnicima — Janka Puste10) vrši organizovanje i ponovno 
ustrojavanje većih jedinica, oko pravoslavnih teritorija, sa očitom namerom da 
se ovde prouzrokuje ponavljanje događaja od 1941. godine. (Prema iskazima poručnika 
Ankofa, pukovnik Servaci je isto recima izrazio, dodavši da nakon stvaranja 
jakih ustaških snaga nemačke trupe koje su se ovde istrošile u partizanskim i 
borbama, uprkos svim dobrim željama, neće više moći pružiti nikakav otpor 
hrvatskim namerama).</p>
<p>U toku večeri došlo je do dve izjave sa nemačke strane. U ovom trenutku 
one obadve imaju svoj puni značaj, ali pri daljoj izgradnji ovdašnjih ustaških 
pozicija, jednog dana ne bi mogle opstati više jedna pored druge:</p>
<p>1)&nbsp; Nemačke trupe neće nikada dozvoliti istrebljenje ovdašnjeg 
pravoslavnog življa. One će zaštititi ne samo pravoslavne dobrovoljce koji se 
sa njima skupa bore nego i žene i decu od eventualnog ponavljanja događaja iz 
1941. godine.</p>
<p>2)&nbsp; Nemačka i hrvatska vojska su saveznici. Ako stoga pravoslavni 
povedu ofanzivu protiv ustaških pripadnika, ne- mačka vojska morala bi stati 
na strani ustaša.</p>
<p>Doći će se, dakle, jednog dana (i po svoj prilici vrlo skoro) na definiciju 
ovdašnjih nemira. Od strane Hrvata priča se o jednoj pravoslavnoj ofanzivi (već 
danas su divizija i korpus preplavljeni dnevno sa više ili manje izopačenim 
izve-štajima, dok se stvarno nemački štabovi u povećanom obimu : bave političkim 
ubistvima pravoslavnih od strane ustaških pripadnika). Na žalost, na osnovu 
dosadašnjih iskustava, jedva da se može prihvatiti da će se istiniti sud nemačkih 
vojnih instanci, dobijen na licu mesta, moći sprovesti prema dobije-nim političkim 
odlukama u Zagrebu i Berlinu na osnovu one sive knjige tipičnih falsifikata i 
izvrtanja. Pri produženju sadašnjeg razvoja, postoji opasnost da, na kraju 
krajeva, nemačka vojska nije više gospodar situacije u severnoj Dalmaciji. 
Izgleda tako da je vojvoda jasno uvideo ovu vezanost nemačkih vojnih vlasti i 
na osnovu toga u ultimativnoj formi zahteva odluku za jedan od dva sledeća 
puta:</p>
<p>1) Povećanu saradnju sa nemačkim vlastima kako bi se -eliminisalo prvenstvo 
ustaša koji se prijateljski odnose prema partizanima. Ili</p>
<p>2) Osamostaljenje vojničke delatnosti pravoslavnih borbenih skupina da bi 
postigao koncentraciju snaga na jednom čisto pravoslavnom otoku, za predstojeću 
borbu za opstanak ovdašnjeg starosedelačkog pravoslavnog življa.</p>
<p>Poznajući ovdašnje prilike, sa nemačke vojničke strane priznaje se 
hitnost ovako formulisanih alternativa i treba se bojati da bi dalje izostajanje 
smernica i sredstava pomoći, koji bi omogućili povećano okupljanje 
pravoslavnih borbenih skupina za borbu protiv partizanštine, dovelo do 
stvaranja jedne takve situacije iz koje bi se nemačke jedinice izvukle samo uz 
velike gubitke.</p>
<p>Konrad</p>
<p>poručnik i starešina jedinice Ic/AO</p>
<p>&nbsp;</p>
<p>1&nbsp; Snimak originala (pisanog na mašini) u Arhivu VII, NAV-T--311, r. 
194, s. 42-44.</p>
<p>2&nbsp; Pečat Komande Abvera 201.</p>
<p>3&nbsp; Pfaferot Verner (Pfafferott Werner).</p>
<p>4 Kops Rainhard.</p>
<p>5 Momčilo Đujić.</p>
<p>6 Miodrag.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>7 Novak.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>8 Draža Mihailović.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>9&nbsp; Vjekoslav.</p>
<p>10&nbsp; Janko Pusta je mesto (salaš) u Mađarskoj gde su se ustaški 
teroristi pripremali za ubistvo kralja Aleksandra I Karađorđevića u Marselju 
kao i za vršenje drugih terorističkih akata u Kraljevini Jugoslaviji.</p>
<p>11&nbsp; Zbog prostora izostavljeno je kome je sve upućen izveštaj.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_270.htm"><b>Prethodni dokument</b></a></TD>
<TD><a href="4_14_3_272.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
