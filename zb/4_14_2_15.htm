<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRAŽE MIHAILOVI&#262;A - KNJIGA 1</b><br>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_14.htm"><b>Prethodni dokument</b></a></TD><TD><a href="4_14_2_16.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<p>
<b>BR. 15.</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>NAREĐENJE KOMANDE OPERATIVNIH JEDINICA ISTOČNE BOSNE I HERCEGOVINE OD 18. JANUARA 1943. KOMANDANTU NEVESINJSKE BRIGADE ZA NAPAD NA SNAGE NOVJ KOD SELA RIĐANE</b><sup>1</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Komanda operativnih jed.<sup>2</sup>
<br>&nbsp;&nbsp;&nbsp;&nbsp; Str. Pov. O. Br. 3, 
<br>&nbsp;&nbsp;&nbsp;&nbsp;18. januara 1943 g. 
<br>&nbsp;&nbsp;&nbsp;&nbsp;Knin.
<br>&nbsp;&nbsp;&nbsp;&nbsp;<i>Na ličnost!</i>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Komandantu Nevesinjske četničke brigade. —
<br>&nbsp;&nbsp;&nbsp;&nbsp;Danas 18. ov. mes. u 8 časova 30 min. dobio sam obaveštenje da su partizani napali i zapalili s. Riđane u dolini Kosovo.<sup>3</sup>
<br>&nbsp;&nbsp;&nbsp;&nbsp;Da je jedinica koja je držala položaj<sup>4</sup> kod crkve u Riđane napustila svoj položaj 17. ov. mes. u mrak. Da li je za ovo bilo naređenja ili nije nemam još podataka. Da su same jedinice meštana ostale na položaju, koji su i one, kako mi izgleda, napustile bez razloga i bez stvarne potrebe.
<br>&nbsp;&nbsp;&nbsp;&nbsp;Pri dolasku u dolinu Kosovo naišao sam četnike i sta-rešine kod cirkve kako ravnodušno posimatraju paljevinu sela i potpuno nezainteresovane za sve što se oko njih zbiva.
<br>&nbsp;&nbsp;&nbsp;&nbsp;Pri šturim podacima koje sam dobio na licu mesta, izdao sam naređenje da se sve jedinice u dolini Kosovo stave pod komandu kapetana g. Mijovića<sup>5</sup> i da se najhitnije uspostavi front prema komunistima.
<br>&nbsp;&nbsp;&nbsp;&nbsp;Hitno sam uputio iz Knina vozovima pojačanje jedinicama u Kosovu.
<br>&nbsp;&nbsp;&nbsp;&nbsp;U cilju uspostavljanja potpunog reda i preduzimanja hitne akcije protivu komunista u dolini Kosovo,
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;NAREĐUJEM:
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Da kapetan g. Mijović hitno prikupi svoju brigadu.
<br>&nbsp;&nbsp;&nbsp;&nbsp;Da poručnik g. Koprivica<sup>6</sup> hitno prikupi u jednu grupu svoju brigadu i da se stavi pod komandu kapetana g. Sremca.<sup>7</sup>
<br>&nbsp;&nbsp;&nbsp;&nbsp;Da se kapetan g. Janičić<sup>8</sup> sa svojim ljudstvom hitno stavi pod komandu kapetana g. Mijovića po već izdatim upustvima. Na slučaj da nema potrebe za ljudstvo kapetan g. Janičić će se prvim vozom sa svojim ljudstvom vratiti u Golubić.
<br>&nbsp;&nbsp;&nbsp;&nbsp;Da kapetan g. Mijović najhitnije prikupi svo ljudstvo u Dolini Kosova kako je izneto pod 1, 2 i 3 ovog naređenja i da po hitno proučenoj situaciji stvori plan za kontraakciju protivu komunista u Riđane, sa težnjom potpunog njihovog uništenja.<sup>9</sup>
<br>&nbsp;&nbsp;&nbsp;&nbsp;Na slučaj da su njihove snage velike, što je malo verovatno, težiti da se iste odbace ka Kozjaku, ili Grabovici.
<br>&nbsp;&nbsp;&nbsp;&nbsp;Posada Kaldrme, ako je potrebno, ulazi u sastav kapetana g. Mijovića kao i sva pojačanja u bornim kolima i specijalnim ljudstvom koje je pristiglo u vremenu upućivanja bornih kola.
<br>&nbsp;&nbsp;&nbsp;&nbsp;Pri ovome težiti da se opkoljavanje komunista izvrši pravcem: Kaldrma—Kekić—Mijakovac—sev. ivica Riđana, i pravcem: Podvotrnice—Rađa—Strinić—j. i. ivica Riđana.
<br>&nbsp;&nbsp;&nbsp;&nbsp;Na slučaj da se situacija bude izmenila do prijema ovog naređenja postupiti najbolje što se može prema vladajućim prilikama.
<br>&nbsp;&nbsp;&nbsp;&nbsp;Po izvršenom uništenju, ili progonjenju komunista, posesti najpovoljnije položaje, koji se sa sigurnošću mogu održati.
<br>&nbsp;&nbsp;&nbsp;&nbsp;Kod svih jedinica zavesti najstrožu pripravnost.
<br>&nbsp;&nbsp;&nbsp;&nbsp;SVE STARESINE DANONOĆNO MORAJU BITI SA SVOJIM JEDINICAMA I NI PO KAKVIM POSLOVIMA I NI SA KAKVIM IZGOVOROM NE SMEJU DA NAPUŠTAJU SVOJE JEDINICE.
<br>&nbsp;&nbsp;&nbsp;&nbsp;TELEFONSKI MI JE NAREĐENO OD MAJORA G. BACOVlCA KOMANDANTA OPERATIVNIH JEDINICA, DA LIŠIM SLOBODE SVAKOG STAREŠINU KOJI BUDE MA I ZA NAJKRAĆE VREME NAPUSTIO SVOJU JEDINICU BEZ NAREĐENJA!
<br>&nbsp;&nbsp;&nbsp;&nbsp;SKREĆEM PAŽNJU SVIMA STAREŠINAMA DA SE KOD JEDINICA ZAVEDE NAJVEĆA MOGUĆA DISCIPLINA I RED.
<br>&nbsp;&nbsp;&nbsp;&nbsp;Po završetku akcije dostaviti mi najhitnije iscrpan izveštaj o svemu radu od 17 ov. mes. do konačnog uspostavljanja reda.<sup>10</sup>
<br>&nbsp;&nbsp;&nbsp;&nbsp;Sve krivce komandant Kosovskih jedinica kapetan g. Mijović će optužiti i dostaviti mi optužbu na preki vojni sud.<sup>11</sup>
<br>&nbsp;&nbsp;&nbsp;&nbsp;Dostavljeno: Svima komandantima brigada u: Kosovu, Golubiću, Plavnu i Strmici.<sup>12</sup>
<br>&nbsp;&nbsp;&nbsp;&nbsp;Zastupa komandanta, 
<br>&nbsp;&nbsp;&nbsp;&nbsp;kapetan I kl. .
<br>&nbsp;&nbsp;&nbsp;&nbsp;<b>Aleksa Drašković</b><sup>13</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;11<sup>1</sup><b class=medtxt> Original (pisan na mašini, ćirilicom) u Arhivu VII, Ča, k. 172,reg. br. 13/1 (BH-V-2104/2).</b>
<br>&nbsp;&nbsp;&nbsp;&nbsp;<sup>2</sup><b class=medtxt> Odnosi se na Komandu operativnih jedinica istočne Bosne i Hercegovine.</b>
<br>&nbsp;&nbsp;&nbsp;&nbsp;<sup>3</sup><b class=medtxt> i 4 Napad na s. Riđane, gde su se nalazili delovi Nevesinjske četničke brigade i Riđanska četa, izvršile su 17. januara 1943. jedinice 3. dalmatinske NOU brigade i Kninski bataljon. Opširnije o tome vidi dok.br. 18; tom V, knj. 11, dok. br. 83.</b>
<br>&nbsp;&nbsp;&nbsp;&nbsp;<sup>5</sup><b class=medtxt> Novak.</b>
<br>&nbsp;&nbsp;&nbsp;&nbsp; 
<br>&nbsp;&nbsp;&nbsp;&nbsp;<sup>6</sup><b class=medtxt> Mihailo, tada komandant Nevesinjske brigade.</b>
<br>&nbsp;&nbsp;&nbsp;&nbsp;<sup>7</sup><b class=medtxt> Jovan, tada pomoćnik komandanta Kosovske brigade.</b>
<br>&nbsp;&nbsp;&nbsp;&nbsp;<sup>8</sup><b class=medtxt> Ivan. U toj situaciji bio je komandant kombinovanih četničkihjedinica u Kosovu (delovi četnika iz Hercegovine i delovi Dinarske četničke divizije).</b>
<br>&nbsp;&nbsp;&nbsp;&nbsp;<sup>9</sup><b class=medtxt> i 10 Vidi dok. br. 16.</b>
<br>&nbsp;&nbsp;&nbsp;&nbsp;<sup>11</sup><b class=medtxt> Prema naredbi komandanta kombinovanih trupa od 19. januara1943. za predsednika prekog vojnog suda određen je kap. I kl. NovakMijović. U naredbi se kaže da sud izriče samo smrtnu kaznu (ArhivVII, Ca, k. 172, reg. br. 14/1).</b>
<br>&nbsp;&nbsp;&nbsp;&nbsp;<sup>12</sup><b class=medtxt> U to vreme su četnici hercegovačkih jedinica bili raspoređeni ito: u Kosovu Trebinjska, Ljubinjska, Bilećka i Nevesinjska brigada, uGolubiću Gatačka brigada, u Plavnu Rogatička brigada (u toku 21. januara 1943. premeštena u Topolje) i u Strmici Stolački bataljon (21.januara 1943. premešten u Vrbnik).</b>
<br>&nbsp;&nbsp;&nbsp;&nbsp;<sup>13</sup><b class=medtxt> Drašković je bio pomoćnik komandanta operativnih jedinica istočne Bosne i Hercegovine. Devetog maja 1943. određen za komandantaDrinskog korpusa.</b>
</p><CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_14.htm"><b>Prethodni dokument</b></a></TD><TD><a href="4_14_2_16.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body></html>
