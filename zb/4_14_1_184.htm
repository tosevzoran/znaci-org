<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_183.htm"><b>Prethodni dokument</b></a></TD>
<TD><a href="4_14_1_185.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 184</strong></p>
<p align="center"><strong>IZVEŠTAJ KAPETANA PAVLA ĐURIŠIĆA OD 2. NOVEMBRA 
1942. DRAŽI MIHAILOVIĆU O POSETI ITALIJAN-SKOM GUVERNERU CRNE GORE I STANJU U 
CRNOJ GORI1</strong></p>
<p>G. Čika Đoko,</p>
<p>Noćas u 2h posle pola noći vratio sam se sa Cetinja. Cilj moga poziva na 
Cetinje bio je isključivo da dam uvere-nja da se na ovoj teritoriji ne priprema 
drugi front i da se zadovolji sujeta Guvernerova2 — upravo da pokaže narodu 
da moram doći.</p>
<p>Razgovaralo se više o sitnicama nego o krupnim stvarima. Jedino što se 
vodio malo duži razgovor o Vama. Ništa nemaju protiv Vas samo da se ne stvori 
ovde drugi front i da ne uđemo u neku avanturu.</p>
<p>O Kolašinu, Sandžaku, Zelenašima i dr. važnim stvarima nije bilo govora, 
a ja opet nisam hteo da pokrećem kada to oni nisu tražili. Guverner dolazi u 
nedelju u posetu ovde3 i kazao je da ćemo sva pitanja ovde resiti. Kaže da 
mora doći da bi razbio famu kod svih pa i kod Rima i Berlina da ovde postoji 
republika.</p>
<p>Kt Armije4 sinoć pri povratku sa Cetinja, pošto je on išao i vratio se sa 
mnom, kazao mi je da Kolašin ostaje za nas definitivno. Prema tome to smo 
pitanje rešili. Po svemu stekao sam ubeđenje da pretresa terena neće biti.</p>
<p>Ja sam dobro dočekan i u Podgorici i na Cetinju — sa svima počastima, a 
dobro me dočekao i narod, naročito na Ce-tinje. Kod Guvernera bio sam samo ja 
i niko više. Pri kraju đeneral Đukanović5 ušao je 20 minuta.</p>
<p>Naši izgubili glavu — takva panika da prosto se ne može verovati. U 
glavnom Nacionalnom odboru haos. Većina je pro-vitu Blaža, ali to su sve 
izrodi. Ja se nadam da ćemo ih ili potpuno ukinuti ili zameniti. Ovo će se 
postići posle Kolaši-na — posete. U Sandžaku promenili taktiku protivu 
pravoslavnih. Gone turke.</p>
<p>Italijani napustili Savnik. Intervenisao sam za pokrete prema Foči.</p>
<p>Jedino traže od mene red i mir. Našto sam im dao riječ — svakako do naređenja.</p>
<p>Stekao sam ubeđenje da ćemo sve uspeti, ali onima na Cetinju, pa i u celoj 
staroj Crnoj Gori treba više odlučnosti, energije i samopregorenja.</p>
<p>Opširnije o toku razgovora pričaću Vam kada dođem.</p>
<p align="center">Svima srdačan pozdrav</p>
<p align="center">Vaš <strong>Pavle</strong> 6</p>
<p align="center">2/XI — 942. god. Kol.[ašin] O 7</p>
<p align="center">u akta</p>
<p align="center"><strong>D. Mih</strong>[ailović]</p>
<p>1&nbsp; Original (pisan olovkom, ćirilicom) u Arhivu VII, Ča, k. 148, reg. 
br. 20/4 (CG-X-410).</p>
<p>2&nbsp; Odnosi se na italijanskog guvernera Crne Gore armijskog generala 
Pircia Birolia (Pirzio Alessandro Biroli).</p>
<p>3&nbsp; Kalašin je italijanski guverner posetio 6. novembra 1942. Opširnije 
o tome, vidi dok. br. 188.</p>
<p>4&nbsp; Odnosi se na komandanta 9. italijanske armije.</p>
<p>5&nbsp; Blažo.</p>
<p>6&nbsp; Đurišić.</p>
<p>7&nbsp; Beleška dopisana na poleđini (»O« — kratica od »Operativno«).</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_183.htm"><b>Prethodni dokument</b></a></TD>
<TD><a href="4_14_1_185.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
