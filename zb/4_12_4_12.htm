<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_11.htm"><b>Prethodni dokument</b></a></TD>
<TD><a href="4_12_4_13.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ OPUNOMOĆENIKA RAJHSFIRERA SS ZA HRVATSKU OD 
11. JANUARA 1944. RAJHSFIRERU SS I ŠEFU NEMAČKE POLICIJE HAJNRIHU HIMLERU O 
STANJU MATERIJALNOG ZBRINJAVANJA PRIPADNIKA SS I DOBROVOLJACA U POLICIJI, 
INFLACIJI I IZBEGLICAMA U NEZAVISNOJ DRŽAVI HRVATSKOJ1</strong></p>
<p align="center">Lični štab rajhsfirera SS</p>
<p align="center">Uprava Arhiva Akt. Br. Pov. / 120</p>
<p align="center">Opunomoćenik rajhsfirera SS za Hrvatsku3</p>
<p align="center">VS-Tgb4 pov. br. 44/44</p>
<p align="center">Ka/Ba.5</p>
<p align="center">Zagreb, 11. januara 1944.</p>
<p align="center">POVERLJIVO</p>
<p><em>Predmet:</em> Situacija zbrinjavanja za pripadnike SS i dobrovoljaca u 
policiji u Hrvatskoj.</p>
<p><em>Prilog:</em> 1</p>
<p>Za rajhsfirera SS i šefa nemačke policije6</p>
<p><em>Komandno mesto Hohvald</em> [Hochwald]</p>
<p>sa molbom za prijem na znanje:</p>
<p>1.) Nemačkom opunomoćenom generalu u Hrvatskoj,7 Zagreb</p>
<p>2.) Nemačkom poslaniku8 u Zagrebu</p>
<p>3.)9 Šefu Glavne uprave SS za zbrinjavanje i snabdevanje Berlin V 15, 
Kurfirstendam 217</p>
<p>4.) Šefu Uprave SS za zbrinjavanje i snabdevanje za inostranstvo, Prag II, 
Laznovsky-obala 60</p>
<p>5.) Šefu Glavne uprave SS10 Berlin — Grinvald, Douglas ul. 7</p>
<p>6.) Šefu Glavne uprave SS za privredu Berlin — Lihterfeld — Zapad, Unter 
den Ajhen 126/35</p>
<p>7.) Šefu Policije za javni red11 Berlin NV 7, Unter den Linden 74</p>
<p>8.) Komandantu V SS-brdskog korpusa12, Mostar</p>
<p>9.) Komandantu 13. SS-dobrovoljačke bosansko-hercegovačke brdske divzije 
(hrvatske) Nojhameru13, preko VIII vojnog okruga, Vroclav</p>
<p>10.) Oficiru za zbrinjavanje vafen SS Hrvatske 11.) Komandi za popunu vafen 
SS na Jugoistoku, Beč XIII, Glorietegase 14—16 12.) Komandi za popunu vafen 
SS na Jugoistoku, Dinstštele14 Hrvatska</p>
<p>13—20.) Rezerva Rajhsfireru!</p>
<p>Porast cena i situacija snabdevanja u Hrvatskoj iziskuju da se visina sadašnjih 
plaćanja hranarine odmah podvrgne kontroli i povećanju.</p>
<p>Plaćanja koja se sada vrše, a koja daleko zaostaju za hrvatskim nadnicama i 
platama, ne daju porodicama — koje imaju pravo na zbrinjavanje — nikakvu 
osnovu za život. Kod najvećeg broja onih koji dobijaju hranarinu vlada teška 
beda, koja u sve većem broju vodi do dezertiranja dobrovoljaca, a često i do 
totalnog nemanja volje za obavljanje službe i do zamora od rata.</p>
<p>Postoji opasnost da se izgubi poverenje hrvatskih državljana prema nemačkom 
zbrinjavanju i nemačkoj pravdi, što, pak, neprijatelji Rajha temeljito koriste 
u propagandne svrhe. Svaki dalji uspeh vrbovanja će izostati i teško da bi se 
moglo sprečiti raspadanje postojećih jedinica ako se ne izvrši hitna izmena.</p>
<p>Nemački Vermaht, sa svim svojim hrvatskim jedinicama, nalazi se u istoj 
situaciji, osim kod određenog kruga oficirskog kora, koji osim nemačkih plata 
vuče još i hrvatsku platu, no isto je do sada kod SS i policije poglavnik15 
odbijao.</p>
<p align="center">I. Porodično zbrinjavanje</p>
<p>Kao što je poznato, porodično zbrinjavanje (AU)16 se izračunava prema 
dohotku koji je dobrovoljac imao u momentu odlaska u vojsku.</p>
<p>Sledeći primer je jedan od većine slučajeva porodičnog zbrinjavanja u 
Hrvatskoj: jedan fabrički radnik — u poljoprivredi je situacija još gora — 
zarađivao je, prema svojevreme-noj proceni zarada, prilikom svog dobrovoljnog 
odlaska u vojsku u martu—aprilu 1943. godine mesečno oko</p>
<p>kuna&quot; 6.000 — on danas dobija sa dodatkom za dvoje dece mesečno kuna 
3.800,— Da ovaj čovek nije otišao u vojsku, danas</p>
<p>bi zarađivao mesečno kuna 10.000,—i više i tako bi raspolagao ovim 
iznosom za životne troškove svoje porodice.</p>
<p>Ovo povećanje mesečnih primanja ne postiže se samo povećanjem mesečnih 
zarada, već naročito vanrednim i od države propisanim dodacima.</p>
<p>U Nemačkoj jedna porodica i danas još može da živi od porodičnog 
zbrinjavanja koje je utvrđeno na početku rata. Opadanjem kupovne moći kune, u 
Hrvatskoj više nije data osnova za život sa hranarinom čija je visina utvrđena 
pre 6 meseci(kao što to gornji primer pokazuje). Ovo je naročito naglašeno 
jednom novom, neobjavljenom naredbom poglavnika, prema kojoj se, sa dejstvom od 
1. 1. 1944. godine, svim hrvatskim državnim službenicima (uključujući i 
oficire i podoficire) povećava plata do 250%. Dodeljivanje namirnica od strane 
hrvatskih vlasti uz limitirane cene vrši se samo u nekoliko hrvatskih gradova i 
samo za određene fabrike koje proizvode naoružanje. Naši primaoci 
zbrinjavanja jedva da imaju neke koristi od ovih plaćanja na osnovu odredaba i 
okolnosti. Osim toga,količine koje se dodeljuju nisu dovoljne za normalan život. 
Najveći broj onih koji primaju zbrinjavanje samim tim moraju da nabavljaju 
svoje potrebe za život u slobodnoj trgovini. Molim Vas da cene u slobodnoj 
trgovini uzmete iz priložene specifikacije koju je izdala NSDAP18 — 
Nacionalna grupa u Hrvatskoj19 — za mesec oktobar 1943. Od oktobra do decembra 
nastalo je dalje, vrlo uočljivo, povećanje cena, delimično može da se 
registruje i udvostručenje istih. Novu predmetnu specifikaciju izdaće NSDAP za 
državu Hrvatsku u januaru 1944. U januaru—februaru 1944. god. očekuje se 
daljnje vrlo veliko povećanje indeksa troškova života na osnovu novih 
poreskih zakona, čime će trenutni indeks poskupljenja od okruglo 9000 (100 u 
mesecu avgustu 1939. godine) i dalje rapidno porasti.</p>
<p>Jedna porodica sa zbrinjavanjem od mesečno kuna 3.800 mogla je za ovaj novac 
da kupi za tri osobe</p>
<p>sledeće:</p>
<p>U oktobru 1943. god.</p>
<p>oko 13 kg brašna ili</p>
<p>4,5 kg mesa ili</p>
<p>2,5 kg butera, odn. masti, ili</p>
<p>0,30 m3 drva.</p>
<p>U januaru 1944. god.</p>
<p>3 kg brašna ili</p>
<p>2,5 kg mesa ili</p>
<p>1,5 kg butera, odn. masti, ili</p>
<p>0,20 m3 drva.</p>
<p>O nekim novim nabavkama, kao odeći, rublju ili cipelama, kao ni o većim 
opravkama, pođonjenju cipela, itd., ne može biti ni reči. Kako platiti sve 
ostalo što je potrebno za život, npr. kiriju, svetio, troškove lekara, školske 
knjige itd., ostaje otvoreno pitanje.</p>
<p>Sagledavajući situaciju, hrvatska vlada je u više navrata izdala naredbu da 
se isplate jednokratne pomoći svim zaposlenima.</p>
<p>Tako je u avgustu i decembru 1943. godine isplaćena pomoć od po 10—20.000 
kuna (zavisno od porodičnog stanja). Zatim je naređeno da se za Božić mora 
isplatiti dupla plata za mesec decembar. U januaru—februaru 1944. verovatno će 
se opet narediti neka vanredna isplata.</p>
<p>Hrvatska vlada i ustaše takođe daju svojim pripadnicima, u dozvoljenoj i 
nedozvoljenoj formi, takozvana jednokratna primanja u gotovu i u robi, jer i 
njihovi pripadnici inače ne bi mogli da opstanu.</p>
<p>Nasuprot tome stoji činjenica da oficir za zbrinjavanje u vafen SS nije 
mogao da isplati jednokratnu pomoć za zimu u visini poslednje hrvatske pomoći, 
koju sam tražio, iako je iznos — potreban za ovo plaćanje — odmah odobren 
od Uprave SS za zbrinjavanje i snabdevanje za inostranstvo, jer je isplatu u 
kunama odbila Vrhovna komanda Vermahta. Molim Vas, rajhsfirere, da po proveri 
ove situacije, naredite da se</p>
<p>1.) jednokratna pomoć za zimu odmah isplati i da se za to potrebni iznosi u 
kunama odmah najhitnije stave na raspolaganje od strane Vermahta ili nekog 
drugog mesta,</p>
<p>2.) od januara 1944. godine tekuća mesečna porodična hrana-rina poveća za 
100%, uključujući i razne dodatke,</p>
<p>3.) ako je potrebno, ovlasti oficir za zbrinjavanje da u pojedinačnim slučajevima 
isplati dalje jednokratne pomoći do kuna 20.000 godišnje za svaku porodicu,</p>
<p>4.) pri daljem dokazanom inflacionom razvoju troškova života u Hrvatskoj 
odmah prilagode stavovi porodičnog zbrinjavanja novom nivou cena na osnovu 
indeksa troškova života, koji utvrđuje NSDAP — za državu Hrvatsku —.</p>
<p align="center">II. Vojna primanja</p>
<p>Naredbom vafen SS i policije, jedinstveno su utvrđeni stavovi vojnih 
primanja. Prema toj naredbi, obračun se mora izvršiti prema »zvaničnom obračunskom 
kursu«. Posledica ove naredbe i utvrđenog obračunskog kursa, koji je u praksi 
odavno prevaziđen, je sledeća:</p>
<p>Primer za jednog podoficira — vojni platni razred 14:</p>
<p>a)Oženjen podoficir u Rajhu prima mesečno RM20 145.</p>
<p>Sa ovim RM 145, podoficir, odn. njegova žena, može pod određenim uslovima 
da živi u Rajhu.</p>
<p>b)U Rumuniji ista žena podoficira može sa RM 145 koji joj pripadaju da živi 
bolje nego u Rajhu.</p>
<p>c)U Srbiji će ista žena podoficira moći da živi još samo jako bedno.</p>
<p>d)U Hrvatskoj će žena podoficira sa primanjem od RM 145 umreti od gladi.</p>
<p>Ovaj primer podoficira razumljivo da se može isto tako pri-meniti na sve 
druge grupe vojnih platnih razreda. Kapetan prima u Hrvatskoj za svoju ženu RM 
270 = kuna 5.400, od kojih ona jednostavno ne može da živi ako ne nađe još 
neka dodatna primanja u bilo kakvoj formi. No, prema običajima zemlje, za ženu 
oficira je tako reći nemoguće da obavlja manuelni rad ili da se negde zaposli. 
Gore navedena činjenica izgleda da se na osnovu svih naših zahteva pročula i 
u Berlinu, jer je sada odobreno 100%-no povećanje stavova vojnih plata — ali 
samo za rajhsdojčere.21 Ova odluka, koja je ovde nerazumljiva, poražavajuće 
se odražava u Hrvatskoj na sledeći način:</p>
<p>a) Porodica podoficira Adama, rajhsdojčera, koja živi u Brodu na Savi, 
dobija 100%-no povećanje vojnih primanja i time, umesto dosadašnjih RM 145, 
dobija sada RM 290. Jeste da ovo povećanje ni izdaleka ne odgovara indeksu 
poskupljenja, ali ipak predstavlja neku olakšicu.</p>
<p>b) Hrvatski podoficir Sertić, koji se rame uz rame sa njim bori protiv istog 
neprijatelja, ne dobija nikakvo povećanje, tako da njegova žena, koja takođe 
živi u Brodu, i nadalje mora da izađe na kraj sa RM 145, tj. mora i dalje da 
gladuje u istom obimu.</p>
<p>Jedan oženjeni hrvatski podoficir u hrvatskoj vojsci ili hrvatskoj policiji 
dobija, pak, umesto dosadašnjih kuna 4.050 = RM 202,50, sada od 1. 1. 1944, na 
osnovu nove naredbe poglavnika, kuna 9.850 = RM 492,50.</p>
<p>Gornji primeri mogu se opet proizvoljno proširiti na sve</p>
<p>oficire.</p>
<p>Više je nego razumljivo da sa ovakvim odlukama gubimo simpatije hrvatskih 
ljudi i oficira. Štaviše, ovakvim postupcima ih neminovno teramo neprijatelju 
u ruke. Svakako da se ovako ne mogu tretirati prijateljski narodi, naročito pak 
pripadnici sopstvenih trupa, koji su svi jednako položili zakletvu Adolfu 
Hitleru. Molim Vas, rajhsfirere, da naredite:</p>
<p>1.) da se odmah isplati 100%-no povećanje vojnih plata svim drugim 
primaocima vojnih primanja, a ne samo rajhsdoj-čerima,</p>
<p>2.) da se ubuduće u svim slučajevima izostavi klasifikacija na rajhsdojčere 
i nerajhsdojčere, jer bi političke posledice jednog takvog odvajanja morale da 
dovedu do katastrofe po pitanju poverenja u Rajh,</p>
<p>3.) da se visina vojnih platnih razreda, isto kao i hranarina za porodice, 
prilagodi analogno mom predlogu I, tačka 4.</p>
<p align="center">III. Obezbeđenje ishrane</p>
<p>U smislu usmene naredbe rajhsfirera SS od 12. jula 1943, počeo sam da podižem 
jednu sopstvenu organizaciju za podelu namirnica (prodavci pod ugovorom, trgovci 
itd.) pripadnicima SS i dobrovoljaca u policiji.22</p>
<p>Do sada je u 11 raznih mesta otvoreno 12 mesta za izdavanje namirnica, koja, 
zajedno, snabdevaju okruglo 17.000 članova porodica sa malim sledovanjima 
namirnica. Ova sledovanja su prema hrvatskim propisima iznosila u poslednjim 
mese-cima:</p>
<p>dnevno 150 g hleba</p>
<p>mesečno 1 kg brašna</p>
<p>200 do 300 g šećera</p>
<p>200 g ulja ili masti 4 do 5 kg krompira</p>
<p>200 g soli.</p>
<p>Teškoće, koje se sa svih strana suprotstavljaju ovim organizacijama za 
podelu namirnica, su neopisive. No, uprkos tome dalja široka izgradnja ove 
organizacije za snabdevanje jedina je mogućnost da se barem jednom delu od 
okruglo 200.000 članova porodica stvori sasvim skromna osnova za život, bez 
obzira na dalje posledice inflacije.</p>
<p>Da bi se ova akcija i dalje uspešno razvijala, molim Vas, rajhsfirere, da 
izdate sledeća naređenja:</p>
<p>1.) Obezbeđenje ishrane i životnih potreba za članove porodica pripadnika 
SS i dobrovoljaca u policiji iz Hrvatske, koji imaju pravo na zbrinjavanje, 
treba potpomagati daljom izgradnjom mesta za raspodelu i nabavkom potrebnih životnih 
namirnica i potrošnih artikala. Teškoće i birokratske smetnje se moraju 
prebroditi.</p>
<p>2.) Glavna uprava SS za WV [privredu] stavlja na raspolaganje kapital koji je 
potreban za nabavku životnih namirnica, itd. Troškovi organizacije i gubici 
koji se pojavljuju kod nabavljanja robe (napadi partizana, gubitak pri 
transportu) idu na teret Rajha.</p>
<p>3.) Železnički transport koji je potreban za obezbeđenje ishrane ima da se 
vrši kao transport za vafen SS, celo-kupno obezbeđenje ishrane je institucija 
vafen SS.</p>
<p align="center">IV. Opskrba izbeglica</p>
<p>Usled borbi partizana u Hrvatskoj, trenutno se nalaze u bek-stvu okruglo 
230.000 ljudi, od toga samo oko 210.000 sa bosanskog područja. Položaj ovih 
ljudi je najgori što se može zamisliti. Kakve se sve tragedije odigravaju među 
ovom masom, pre svega niko ne može ni da opiše. Staranje o izbeglicama koje vrši 
hrvatska vlada je pokušaj sa nedovoljno sredstava, koga niko živi ne uzima za 
ozbiljno. Do kraja decembra je u 99 raznih okruga obuhvaćeno brojčano okruglo 
208.000 izbeglica.</p>
<p>Prema pažljivoj proceni, među ovih 208.000 izbeglica nalazi se najmanje 
80.000 članova porodica pripadnika SS i dobrovoljaca u policiji, koji imaju 
pravo na zbrinjavanje.23 Obuhvatiti iste poimenično i proveriti to, do sada je 
uspelo samo kod nekoliko hiljada, pošto izbeglicama u većini slučajeva 
nedostaju dokazi svake vrste za njihove podatke. Osim toga, najmanje 80% 
izbeglica je nepismeno, što naročito otežava njihovo registrovanje.</p>
<p>Većinu izbeglica predstavljaju Muslimani. U velikom broju slučajeva oni su 
i u mestima gde su izbegli bespomoćno izloženi teroru svojih neprijatelja i Često 
korupciji svojih zaštitnika.</p>
<p>Do sada sam pažljivo pratio problem izbeglica i u nekim slučajevima sam 
mogao da intervenišem preko šefa policije područja, kao i preko oficira za 
zbrinjavanje vafen SS. Više do sada nisam mogao da učinim, pošto postoji 
opasnost da bi svaka intenzivnija opskrba osoba koje imaju pravo na naše 
zbrinjavanje naišla na odbijanje ili, u najmanju ruku, na neprijatan prijem kod 
hrvatskih vladinih mesta, koji bi ovakvu prioritetnu opskrbu tumačili kao 
potpomaganje muslimanskih stremljenja ka autonomiji.</p>
<p>S obzirom na Muslimane u 13. SS-dobrovoljačkoj bosansko--hercegovačkoj 
brdskoj diviziji,24 kao i na svetski problem muslimana, ipak ponovo treba 
proveriti da li Vi, rajhsfirere, ipak ne zahtevate naročiti tretman izbeglica 
koje imaju pravo na zbrinjavanje.</p>
<p>U slučaju da Vi, rajhsfireru, naredite naročito zbrinjavanje, molim Vas da 
izdate naređenja:</p>
<p>1.) Izbegle članove porodica pripadnika SS i dobrovoljaca u policiji koji 
imaju pravo na zbrinjavanje, treba posebno tretirati. Izbeglice najpre treba 
smestiti u odgovarajuća mesta (izbegličke logore), odvojeno prema 
veroispovestima, i snabdeti ih najpotrebnijim stvarima za život. Čim se 
muslimanska područja oslobode od neprijatelja i očiste, Muslimane treba 
vratiti u ova područja. Kod ponovnog naseljavanja treba izbeglice — u okviru 
mogućnosti — materijalno pomoći i potpomagati ih. 2.) Dodatna sredstva koja 
su potrebna za zbrinjavanje izbeglica treba da pripremi Glavna uprava SS za WV u 
sa-radnji sa Glavnom upravom SS za zbrinjavanje i snabdeva-nje. Visina potrebnih 
iznosa može se utvrditi tek na osnovu iskustva iz prvih meseci.</p>
<p>3.) Za šefa snadbevanja izbeglica kod opunomoćenika raj-hsfirera SS u 
Hrvatskoj određujem SS-oberfirera25 i majora policije Kaserera [Kasserer].26 Pošto 
ne treba očekivati da će, pri sadašnjem položaju partizana, u sledećim 
mesecima doći do okupiranja policijske zone IV u Kninu policijskim snagama, 
SS-oberfirer Kaserer bi se mogao osloboditi za ovu dužnost. Pošto oberfirer 
Kaserer zna jezik zemlje, a i inače je energičan, čini mi se da je pogodan da 
preuzme ovaj vrlo, vrlo težak zadatak i da ga uspešno reši.</p>
<p>Pokušao sam, rajhsfirere, da Vam gore u kratkim rečenicama dam sliku sadašnje 
situacije zbrinjavanja u Hrvatskoj. Svestan sam da svaka daljnja izgradnja zaštite 
za porodice pripadnika SS i dobrovoljaca u policiji predstavlja politiku prvog 
reda, pošto sredstva koja su potrebna za ovo verovatno mogu da se ostvare 
jedino izmenom sadašnjeg, neodrživog obračunskog kursa rajhsmarka — kuna.</p>
<p>Istovremeno sam sebi dozvolio da Vama, rajhsfirere, podnesem predloge za Vaše 
naredbe za dalji rad po pitanju zbrinjavanja u Hrvatskoj. Moji predloži usaglašeni 
su sa pojedinim referentima u mojoj komandi.</p>
<p>Na kraju želim još jednom da ukažem na hitnost rešenja mojih gore 
navedenih predloga, kako bi se hranarina u Hrvatskoj prilagodila devalvaciji 
novca i ponovo dovela na visinu koja je potrebna za život.</p>
<p align="center">Hajl Hitler!27</p>
<p align="center">Vaš pokorno odani Kamerhofer28</p>
<p align="center">SS-grupenfirer i general-lajtnant policije29</p>
<p align="center">Lični štab RF SS</p>
<p align="center">Prilozi</p>
<p align="center">... 30</p>
<p align="center">Primljeno: 17. jan. 1944</p>
<p align="center">Del. br.: p 32/2/44 na: . . .31</p>
<p align="center">Pril.</p>
<p>1Snimak originala (pisanog na mašini) u. AVII, NAV-T-175, r. 21, s. 
679—88.</p>
<p>2Četvrtasti pečat primaoca.</p>
<p>3To jest: NDH.</p>
<p>4Tagebuch (tagebuh — dnevnik, delovodnik).</p>
<p>5Oznaka obrađivača.</p>
<p>6Tada se na toj dužnosti nalazio Hajnrih Himler (Heinrich Himmler). 
Postavljen je na taj položaj 17. juna 1936. i ostao je na njemu do kraja rata. 
Bio je jedan od najvećih fašističkih ratnih zločinaca u drugom svetskom 
ratu. Zarobljen je krajem maja 1945. od strane Engleza i prilikom prepoznavanja 
otrovao se pregrizavši ampulu sa cijankalijem.</p>
<p>7Na toj dužnosti bio je dr Edmund Glez fon Horstenau (dr Ed-mund Glaiise von 
Horstenau), general pešadije i bivši načelnik austrijskog Ratnog arhiva. Na 
tome položaju nalazio se od maja 1941, do 15.</p>
<p>avgusta 1944. Zamorno ga je Hans Jupe (Hans Juppe), general-lajtnant 
(Generalleutnant).</p>
<p>General Glez fon Horstenau izvršio je samoubistvo u američkom zarobljeništvu 
20. jula 1946. godine neposredno pred suđenje (vidi fon Zigler, n. d., str. 
120).</p>
<p>8Na toj dužnosti bio je tada Zigfrid Kaše (Siegfried Kasche), 
SA-obergrupenfirer (SA-obergruppenfuhrer). Suđeno mu je kao ratnom zločincu 
pred Vrhovnim sudom NR Hrvatske od 29. maja do 7.juna 1947. Osuđen je na smrt 
streljanjem. Na tomprocesu suđeno je,pored njega, i ratnim zločmcima ustašama: 
Slavku Kvaterniku, Mehmedu Alajbegoviću, Fridrihu Navratilu i dr.(vidi 
Politiku, beogradskoizdanje, od 28. maja do 8. juna1947. godine).</p>
<p>9Redakcija nije mogla da ustanovi kako su se zvali rukovodioci ustanova pod 
tač. 3, 4, 6. i 10.</p>
<p>10Na dužnosti načelnika tada je bio Gotlob Berger (Gottlob Berger), 
obergrupenfirer i general vafen SSObergmppenfuhrer und General Waffen SS). Suđeno 
mu je od strane američkog Vojnog suda u Nirnbergu (Nurnberg) kao ratnom zločincu. 
Jedanaestog aprila 1949.izrečena mu je kazna od 25 godina zatvora, zatim mu je 
smanjena na 10 godina, da bi, ubrzo posle toga (pre 1953), bio oslobođen daljeg 
izdržavanja kazne (vidi dok. br. 49; Order of Battle of the German Army, str. 
527: fon Zigler, n. d., str. 112).</p>
<p>11Zvali su je i Policija poretka (Ordniungspolizei). Šef Policije poretka 
bio je tada Kurt Dalige (Kurt Daluege), oberstgrupenfirer i generalofberst 
policije</p>
<p>(Oberstgruppenfuhrer und Generaloberst d. Poliizei). Od 5. juna 1942. do 25. 
avgusta 1943. bio je (posle izvršenog atentata na Hajnriha Hajdriha) opunomoćeni 
protektor Trećeg Rajha(Reichsprotektor) za Češku i Moravsku. Osuđen je od čehoslovačkih 
vlasti, kao ratni zločinac, na smrt vešanjem, i obešen 24. oktobra 
1946.godine (vidi fon Zigler, n. d., str. 115).</p>
<p>12Komandant 5. SS-brdskog armijskog korpusa bio je tada Artur Fleps (Arthur 
Phleps), obergrupenfirer i general vafen SS. Na toj dužnosti bio je Fleps do 
26. avgusta 1944, kad je opozvan a na njegovo mesto imenovan Fridrih Vilhelm 
Kriger (Friedrich VVilhelm Kruger),obergrupenfirer i general vafen SS. Kriger je 
umro 1945. godine, dok je Fleps poginuo početkom iste godine (vidi 
Foltman/Meler-Viten, n. d., str. 71, 127 i 128).</p>
<p>13Neunammer</p>
<p>14Dienststelle. Redakcija je zadržala nemački naziv, pisan fonetski, pošto' 
nema odgovarajućeg naziva u prevodu. Odgovarao bi naj-približnije pojam: službeni 
ured.</p>
<p>15Ante Pavelić. Umro novembra 1959. u Madridu(Španija).</p>
<p>16Skraćenica od reči Angehorigenuoterhalt (porodično zbrinjavanje).</p>
<p>17Novčana jedinica u NDH.</p>
<p>18To je skraćenica za Nacionalsocijalističiku nemačku radničku partiju, 
zvaničan naziv nacističke partije</p>
<p>(Nationalsozialistische Deutsche Arbeiterpartei).</p>
<p>19Na snimku originala piše: Landesgruppe Croatien.</p>
<p>20Reichsmarke (nemačka novčana jedinica — rajhsmarka iz vremena Trećeg 
Rajha).</p>
<p>21Reichsdeutscher (Nemac rođen i nastanjen u Trećem Rajhu), za razliku od 
Volksdeutschera (Nemca rođenog i nastanjenog van granica Trećeg Rajha).</p>
<p>22Ta ustanova nazivala se »SS-Fursorgeoffizier Kroatien in Agram« i imala 
je u svome sastavu 10 oficira, 25 podoficira, 142 vojnika i 53 službenika. Međutim, 
traženo je njeno rasformiranje, jer se smatralo da je ustanova u povlašćenom 
položaju u odnosu na pripadnike drugih rodova vojske (osim za SS-pripadnike) i 
vođena je oko toga problema prepiska, u februaru i martu 1944, između Vrhovne 
komande Vermahta i rajhsfirera SS i drugih ustanova SS. Opširnije o tome vidi 
AVII, NAV-T-175, r. 21, s. 614—641.</p>
<p>23U vezi toga stanja, SS-obergrupenfirer Berger predložio je 14. februara 
1944. da svaki pripadnik SS dobije poklon-paket sa 6 kg brašna, 150 g masti, 
200 g šećera, 200 g soli, 200 g testenina i 500 g mahunastog povrća (AVII, 
NAV-T-175, r. 21, s. 630).</p>
<p>24Bliže o formiranju te divizije vidi tom IV, knj. 35, dok. br. 140.</p>
<p>25Oberfuhrer. Odgovara međučinu između pukovnika i general-majora KoV-a.</p>
<p>26Redakcija nije mogla da mu ustanovi ime.</p>
<p>27Heil Hitler! (Živeo Hitler). Nemački nacistički pozdrav kojim su se međusobno 
oslovljavali pripadnici nemačkih oružanih snaga uz uporedno podizanje desne 
ruke s ispruženom šakom.</p>
<p>28Konstantan Kammerhofer. Bio je tada opunomoćenik rajhsfirera SS za 
Hrvatsku.</p>
<p>29SS-Gruppenfuhrer und Generalleutnant d. Polizei. Odgovara činu 
general-potpukovnika.</p>
<p>30Četvrtasti pečat primaoca: Lični štab rajhsfirera SS (RF SS). 31 Nečitak 
paraf.</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_11.htm"><b>Prethodni dokument</b></a></TD>
<TD><a href="4_12_4_13.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
