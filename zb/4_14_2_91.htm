<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</b><br>


<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_90.htm"><b>Prethodni dokument</b></a></TD>
<TD><a href="4_14_2_92.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<div class="Section1">
  <p class="MsoNormal" style="text-indent: 10mm;"><span lang="HR">BR. 91</span></p>
  <p class="MsoNormal" style="text-indent: 10mm;"><span lang="HR">PISMO MAJORA 
  MIRKA LALATOVIĆA OD 18. MARTA 1943. KOMANDANTU 2. RAVNOGORSKOG KORPUSA O 
  BORBI ČETNIKA PROTIV JEDINICA NOVJ U DOLINI NERETVE I ZADACIMA KORPUSA<sup>1</sup></span></p>
  <p class="MsoNormal" style="text-indent: 10mm;"><span lang="HR">Dragi Frike<sup>2</sup></span></p>
  <p class="MsoNormal" style="text-indent: 10mm;"><span lang="HR">Primio sam vaše 
  pismo.<sup>3</sup></span></p>
  <p class="MsoNormal" style="text-indent: 10mm;"><span lang="HR">Drago mi je što 
  ste vi lično dobro i što stvari kod vas idu tako dobro. Komuniste moramo 
  nemilosrdno uništavati. Sada se tučemo sa njihovim glavnim snagama u oblasti 
  Konjica.<sup>4 </sup>Oni su ispred Nemaca i ustaša pobegli iz »Bihaćke 
  republike« i ovamo su ih sačekali naši odredi. Zbog teških prilika pod 
  kojim se radi, trebalo nam. je malo duže vremena da prikupimo potrebne snage.<sup>5</sup> 
  Nadam se da ćemo za desetak dana i ovo pitanje skinuti sa dnevnog reda. Sad 
  se komunisti nalaze između Prenja i Bjelašnice u dolini Neretve i naši ih 
  napadaju sa svih strana. Oni se nalaze u veoma teškom položaju i svakog dana 
  ih je sve manje i manje a naši se stalno ojačavaju pristiglim pojačanjima. 
  Verujem da će im ovde biti definitivna grobnica.</span></p>
  <p class="MsoNormal" style="text-indent: 10mm;"><span lang="HR">Vidim da i vi 
  ne sedite skrštenih ruku. Tako i treba. Vaš skorašnji lov dobro je osakatio 
  komuniste.<sup>6</sup> Preduzmite još sve za skidanje Mandića<sup>7</sup> i 
  njegove grupe. Imajte u vidu da su Nemci veliki lopovi i nemojte se sa njima 
  sastajati.<sup>8</sup> Uostalom vi ih dobro poznajete.</span></p>
  <p class="MsoNormal" style="text-indent: 10mm;"><!--[if !supportEmptyParas]-->
  &nbsp;<!--[endif]-->
  <o:p>
  </o:p>
  </p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">1</span></sup><span style="font-size: 9pt;" lang="HR"> 
  Original (pisan olovkom, ćirilicom) u Arhivu </span><span style="font-size: 9pt;">VII, 
  </span><span style="font-size: 9pt;" lang="HR">Ča, k. 2, reg.br. 30/1 
  (VK-V-65/1).</span></p>
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">2</span></sup><span style="font-size: 9pt;" lang="HR"> 
  </span></i><span style="font-size: 9pt;" lang="HR">Pseudonim Predraga Rakovića.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">3</span></sup><span style="font-size: 9pt;" lang="HR"> 
  Redakcija ne raspolaže tim pismom.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">4</span></sup><span style="font-size: 9pt;" lang="HR"> 
  Tih dana udruženi četnici, italijanske, ustaško-domobranske i ne-mačke 
  jedinice vodile su borbe protiv jedinica NOVJ u široj oblasti:Idbar, Konjic, 
  Borci, Glavatičevo, Kljuni, G. Zimlje. Vidi dok. br. 89,90, 113 i 140.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">5</span></sup><span style="font-size: 9pt;" lang="HR"> 
  O brojnom stanju četničkih jedinica angažovanih u borbamaprotiv jedinica 
  NOVJ u dolini Neretve vidi dok. br. 83, 85 (depeša2044) i 92.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">6</span></sup><span style="font-size: 9pt;" lang="HR"> 
  Reč je o napadu četnika 2. ravnogorskog korpusa na Čačanski NOP odred. 
  Napad je izvršen 5. marta 1943. u s. Oštri. Tom prilikom poginulo je 14, 
  ranjeno 3, izgubio se jedan, a spasilo se 7 partizana.Opširnije o tome vidi 
  tom I, knj. 5, dok. br. 33.</span></p>
  <p class="MsoNormal" style="text-indent: 10mm;"><span style="font-size: 9pt;" lang="HR">' 
  Radenko, komandant Čačanskog NOP odreda »Dragiša Mišović«.<o:p>
  </o:p>
  </span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">8</span></sup><span style="font-size: 9pt;" lang="HR"> 
  O sastanku komandanta 2. ravnogorskog korpusa sa nemačkim komandantom G. 
  Milanovca vidi dok. br. 67 i 113 (depeša 2649).</span></p>
  <p class="MsoNormal" style="text-indent: 10mm;"><span style="font-size: 1pt; font-family: Arial;"><!--[if !supportEmptyParas]-->
  &nbsp;<!--[endif]-->
  <o:p>
  </o:p>
  </span></p>
  <p class="MsoNormal" style="text-indent: 10mm;"><span style="font-family: Arial;" lang="HR">474</span></p>
  <p class="MsoNormal" style="text-indent: 10mm;"><span lang="HR">475</span></p>
  <p class="MsoNormal" style="text-indent: 10mm;"><span lang="HR">Produžite sa 
  pomoći za nastradale u Miokovcima.<sup>9</sup></span></p>
  <p class="MsoNormal" style="text-indent: 10mm;"><span lang="HR">Sto se tiče 
  unapređivanja stvar stoji ovako. Učinili smo jedan opšti predlog vladi<sup>10</sup> 
  da se unaprede svi oni iz naše organizacije koji su stekli zakonsko pravo i 
  to zaslužuju svojim radom, sa rangom od dana kad je ko stekao pravo na unapređenje. 
  U ovom smislu objavio bi se jedan opšti ukaz. Sve ovakve vodimo u evidenciji 
  i čim se ukaže mogućnost dostavi-ćemo i poimenično da se potpišu ukazi, 
  pošto nas je vlada, a i Englezi, molila da lične stvari svedemo na najnužniju 
  meru, jer su veze jako opterećene.<sup>11</sup> Glavno je da niko, ko to 
  zaslužuje, neće izgubiti ništa u rangu, a što će to malo docnije doći ne 
  smeta ništa. Rat je a sem toga i kod nas specijalne okolnosti.</span></p>
  <p class="MsoNormal" style="text-indent: 10mm;"><span lang="HR">Razumem 
  potpuno vaše teškoće u pogledu obuće. Svuda se s tim jako kuburi. Za sad 
  vam šaljemo 10 pari cipela.</span></p>
  <p class="MsoNormal" style="text-indent: 10mm;"><span lang="HR">Gledajte sa 
  Ristovićem da glatko ide.</span></p>
  <p class="MsoNormal" style="text-indent: 10mm;"><span lang="HR">Vas i sve vaše 
  najsrdačnije pozdravlja</span></p>
  <p class="MsoNormal" style="text-indent: 10mm;"><span lang="HR">18 mart 1943.</span><span style="font-family: Arial;" lang="HR"> 
  </span><span lang="HR">Vaš Lalatović<sup>12</sup></span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">9</span></sup><span style="font-size: 9pt;" lang="HR"> 
  Vidi dok. br. 67.</span></p>
  <p class="MsoNormal" style="text-indent: 10mm;"><span style="font-size: 9pt;" lang="HR">Odnosi 
  se na vladu Kraljevine Jugoslavije, u Londonu.</span></p>
  <p class="MsoNormal" style="text-indent: 10mm;"><span style="font-size: 9pt;" lang="HR">&quot; 
  Misli se na radio-veze između četničke Vrhovne komande i Ju-goslovenske 
  vlade u Londonu.</span></p>
  <p class="MsoNormal" style="text-indent: 10mm;"><sup><span style="font-size: 9pt; letter-spacing: -0.6pt;" lang="HR">12</span></sup><span style="font-size: 9pt; letter-spacing: -0.6pt;" lang="HR"> 
  </span><span style="font-size: 9pt;" lang="HR">Mirko, šef </span><span style="font-size: 9pt;">II 
  </span><span style="font-size: 9pt;" lang="HR">odseka Operativnog odelenja u 
  Štabu Draže Mihailovića.</span></p>
</div>
<p>
<br>
<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_90.htm"><b>Prethodni dokument</b></a></TD>
<TD><a href="4_14_2_92.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

