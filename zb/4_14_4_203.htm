<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_202.htm"><b>Prethodni dokument</b></a></TD>
<TD><a href="4_14_4_204.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 203</strong></p>
<p align="center"><strong>ZAPOVEST ŠTABA VRHOVNE KOMANDE OD 17. APRILA 1945. 
KOMANDANTIMA NEPOSREDNO POTČINJENIH JEDINICA ZA POVLAČENJE NA PROSTORIJU 
ZAPADNO I JUGOZAPADNO OD BANJALUKE1</strong></p>
<p align="center">Štab Vrhovne Komande</p>
<p align="center">O. Br. 3 3 3</p>
<p align="center">17. aprila 1945. g.</p>
<p align="center">U-----čas.</p>
<p align="center">Položaj</p>
<p>ZAPOVEST</p>
<p>Sekcija Brod, Slavonska Požega, Prnjavor, Banja Luka raz. l:100[000]</p>
<p>NOVA PRIPREMNA ZAPOVEST ZA POKRET OBZIROM NA SLABE SNAGE U OBLASTI PRNJAVORA. 
—</p>
<p>Situacija na Motajici je sledeća: na Motajici se nalazi naša Motajička 
brigada2 rasturena po bataljonima i pojedinim posadama. Komandant Motajičke 
brigade je potporučnik Vlado Vinčić. Njegov štab nalazi se u s. Gornji Smrtići 
oko 20 klm severozapadno od Dervente. Komandant 1. bataljona brat Petar Trivalić 
sa svojim bataljonom nalazi se u s. Velika Ilova — 12 klm severozapadno od 
Prnjavora. Komandant 2. bataljona brat Miloš Vinčić nalazi se sa svojim 
bataljonom u G. Smrtićima uz štab brigade. Komandant 3. bataljona brat Boško 
Stojković nalazi se sa svojim bataljonom u s. G. i D. Lepenica — 15 kl jugo 
zapadno od Bosanskog Kobaša, i komandant 4. bataljona brat Petar Nedić, nalazi 
se sa svojim bataljonom na prostoriji gde se mi sada nalazimo u s. Trstenci — 
oko 10 klm severozapadno od Dervente. Naših snaga ima još i na desnoj obali 
Ukrine zapadno i jugozapadno od Dervente u prostoru Derventa pa uzvodno Ukrinom 
sve naspram Prnjavora i to u selima: Detlak, Kalenderovci, Drien, Luplja-nica (7 
klm južno od Dervente).3 Pored ovoga naših snaga zapadne Bosne ima još mnogo 
u oblasti Banja Luke sa jedne i sa druge strane Vrbasa.4 U oblast Banja Luke doći 
će i Otac Savo Božić sa Ozrencima i Trebavskim korpusom, samo on će svoj 
pokret vršiti južno od Prnjavora.</p>
<p>Komunističke snage na Motajici i u ovoj oblasti izgleda da su oslabljene 
odlaskom njihovim prema dolini Bosne. U iz-veštaju komandanta Motajičke 
brigade potporučnika brata Vlade Vinčića, izvesnih komunističkih snaga ima 
na Motajici po sledećem: na Pasjoj pravdi, koja se nalazi oko 12 klm južno od 
Bosanskog Kobaša; dalje ih ima u s. Kaoci, 15 klm zapadno od Bosanskog Kobaša. 
Dalje ih ima u oblasti s. Sr-bac kod samoga ušća Vrbasa u Savu na desnoj 
obali. Cesto ih ima u s. D. Smrtići, koje se nalazi južno od G. Smrtića.5 U 
prolazu ih često ima u oblasti s. Rakovac, — 20 kim se-verozapadno od 
Prnjavora ali tamo ima i naših delova. Od s. Nožičko — 15 klm južno od ušća 
Vrbasa u Savu pa počevši od s. Nožičko na jug sve do druma Prnjavor — 
Banja Luka cela prostorija duž desne obale Vrbasa je već godinu dana u rukama 
komunista. Sada se na toj oblasti nalaze njihovi terenski delovi odnosno 
milicija. Južno od puta Banja Luka — Prnjavor nalaze se naši delovi koji drže 
front prema severu.</p>
<p>Moja je odluka, iz ove oblasti na kojoj se danas nalazimo, čim pristignu 
bolnice, — preduzeti marš opštim pravcem: s. Trstenci — r. Lepenica — pa 
duž desne obale Vrbasa izbiti u oblast Klašnice odakle ćemo se baciti u 
planinske prostorije južno ili jugozapadno od Banjaluke. Prema stvarnim 
prilikama ili prema razjašnjenju situacije koje u putu treba da dobijemo rešiću 
da se prebacim na levu obalu Vrbasa na mostu kod Klašnice i odatle da prodirem 
u pravcu jugozapada ili da se bacim pravo na jug u oblast Srednjebosanskog 
korpusa majora Lazara Tešanovića.6 Štab majora Tešanovića sada se nalazi u 
s. Opsječko — severno 15 kim od Kotor Varoši. Dan i čas pokreta odrediću 
naknadno.</p>
<p>NAREĐUJEM:</p>
<p>1.— Desna kolona: pukovnik Keserović: korpus Neška Nedića i Keserovića. 
Polazak sa mesta Torine u određeni čas pravcem: put duž desne obale Save sve 
do ušća reke Oso-vice, odatle skreće na s. Seferovac, dalje na južnu ivicu 
s. Nova Ves, dalje kosom Kruškovac na Steljačku Kosu — s. Dragojevići — 
s. Brđani, Rudine — severni deo s. Donja Le-penica — škola i crkva s. 
Lepenica — Mirkovica, naseobina Sitneš Trk — most na r. Povelić kod 
vodenice ispod Romića. Brda — s. Kumov Do s. Kamen — s. Petkovići — 
Radovača k 143 — Lipova Kosa 181 — s. Martinac — grebenom sve 
do-Makarevac k. 213 — dalje grebenom na Veliko Groblje pa preko potoka koji 
prolazi kroz selo Gumijera na Bijelića Glavu 272 — s. Bojići — s. Bundali 
pa preko r. Crkvine na Gravišlje i dalje Davidovića Brda k. 239.</p>
<p>Desna kolona od Romića Brda postaje srednja i postupak za propuštanje 
srednje kolone biće sledeći. Pukovnik Kesero-vić svoj čelni korpus uputiće 
na s. Kamen i Petkovići i tu sačekati. Srednja kolona postaje desna i sa 
svojim vozovima prolazi u pravcu Čardačišta, i kad se ona cela izduži zadnji 
korpus pukovnika Keserovića, koji je dotle štitio sa severne strane srednju 
kolonu sa vozovima, pridružuje se čelnom korpusu Keserovića.7</p>
<p>2.— Srednja kolona: komandant pukovnik Petar Simić.8 Sastav kolone: na čelu 
Avalski korpus, za njim Garda, zatim Vrhovna komanda, zatim svi vozovi bolnica i 
na začelju Po-savci Trebavskog korpusa. U određeni čas ova kolona polazi iz 
s. Trstenci pravcem: Vučija Jama k. 231 — Humka 289 — Visoka Obala 349 — 
Pasija Pravda 332 — Milankovića Raskršće 340 i odatle sve dolinom r. 
Lepenice obilazeći Sit-než Trk sa južne strane pa dalje preko mosta na r. 
Povelić koji se nalazi uzvodno jedan klm od pomenutog mosta na istoj reci preko 
koga prelazi desna kolona. Čim pređe r. Lepe-nicu ova kolona postaje desna 
kolona i produžuje pravcem: severni deo s. Selišta — preko Višića Polje 
— dalje na Car-dačište k. 124 dalje s. Nožičko — Brezovača 137 — 
raskrste kod crkve u s. Brđani i dalje krčanikom na s. Seškovci — s. Kriškovci 
—s. Papužani — s. Milosavci na s. Poljašani u blizini mosta na Vrbasu kod 
Klašnice, zadržavajući se pre s. Poljašana na poslednjim visovima.</p>
<p>3.— Leva kolona: Komandant potpukovnik Dragoslav Ra-rič. Sastav leve 
kolone: na čelu Tufegdžić, zatim Majevički korpus, na začelju korpus 
Smiljanića. Leva kolona polazi u određeni čas iz oblasti Kapetanovića Hrast 
pravcem: Gradina</p>
<p>248 — s. Miškovci — Cigansko Brdo — severni deo s. Smrtići preko štaba 
Motajičke brigade — raskršće južno od s. Živa-nići — severni deo s. Pečenegovci 
— s. zaseok Suhajci — Cisti Kamen k. 279 — Cerova Kosa k. 243 — s. 
Bogdanuša — Velika Gradina 220 — severni deo s. Srđevići — dalje preko 
potoka Povelić pa sve uzvodno Prosječkim Potokom hvatajući grebene istočno 
od ovoga potoka Donji Razboj — na Bukvar šumu prolazeći je sa zapadne strane 
— Oštra Glava 299 — s. Prosjek pa duž Sabanjske reke odakle preko s. 
Dra-govići na zaseok Bojici na drumu Prnjavor Banja Luka. Le-va kolona da naročitu 
pažnju obrati na svoj levi bok ukoliko se kreće prema zapadu, a kad okrene 
prema jugozapadu onda može očekivati sukobe sa manjim delovima i na svome čelu 
kao i prema levom boku.</p>
<p>4. — Radi smanjenja dubine srednje kolone đački odred pukovnika Paloševića 
ulazi u sastav kolone Keserovića.</p>
<p>5.— Prvi marševski cilj biće izbijanjem na liniju Sitneš Trk s. Srđevići. 
Sa ove linije ima da se preurede kolone s tim što će desna kolona pukovnika 
Keserovića postati srednja, a srednja kolona pukovnika Simića postati desna.9</p>
<p>6. — Opšte odredbe: Ovaj marš manevar u obliku kare ima da se izvrši 
tako da nigde u ovoj kan ne bude praznine. Zbog teškoća na koje će naići 
srednja kolona pukovnika Simića pretrpana vozovima, ova kolona će i služiti 
za merilo brzine pokreta i po njoj se imaju ravnati i ostale kolone.</p>
<p>Iz iskustva koje je pribavljeno o prolasku trupa Pavla Đurišića imamo 
sledeću pouku: komunisti, odnosno njihove manje grupe, na terenu zavlače se 
između kolona na manje praznine i odatle napadaju pojedine delove kolona. Važno 
je prema tome da brzina na maršu bude takva, da i zadnji mogu ići u redu bez 
trčanja. Voditi računa da su kolone dugačke i da se brzina kolona jako uvećava 
prema začelju. U koloni ne treba da bude šupljina nigde. Veze da se 
uspostavljaju duž puta kolona i levo i desno prema susednini kolonama. Na slučaj 
kakvoga prepada ima da vlada najveći red i svako mora da bude na svome mestu. 
Oni koji nisu borci zaustavljaju se na mestu u zaklone a borci otvaraju borbu i 
otvaraju put. Na svakom mestu zadržavanja, a isto tako i na prenoćištu, svaka 
grupa osigurava se u sve strane u obliku ježa stavljajući neboraoke delove u 
svoju sredinu. Sve stare-šine apsolutaio moraju biti na svojim mestima držeći 
svoje jedinice čvrsto u rukama.</p>
<p>Cela kolone obeležavaće svoja mesta u toku pokreta pa-lenjem vatri sa 
dimom, zašto naročito upotrebljavati mokru slamu, šašu i lišće.</p>
<p>Komandanti kolona zavljaće mi se radio stanicama svaka tri časa računajući 
od časa polaska. Na početku marša svoje radio stanice izbaciće na čela 
svojih kolona koje će se blagovremeno postaviti za rad i obaviti vezu u određeno 
vreme a za to vreme kolona će maršovati a radio stanica biti zaštićena. 
Posle toga stanica se opet približava čelu kolone i sprema za rad. Na maršu 
će se upotrebljavati skraćena šifra koja je propisana za brzi rad u 
operacijama. Komandanti kolona neka pošalju svoje šifrante kod potpukovnika Dušana 
Jova-novića u ovome štabu da bi se ova šifra potpuno utanačila. Na slučaj 
borbe obratiti pažnju na trošenje municije.</p>
<p>7.— Komandanti kolona će na osnovu ove moje zapovesti, izdati svoje 
zapovesti kojima moraju regulisati čelna, bočna i zaštitnička obezbeđenja 
kao i veze po dubini kolone kao i sa susedima.10</p>
<p>8.— Čuvati i staru zapovest O. Br. 331 od 16 o.m. Nare-diću, ako bude 
potrebno, da se po staroj zapovesti postupi, inače sada važi ova zapovest, te 
za njeno izvršenje učiniti sve pripreme.11</p>
<p>9.— Kolona pukovnika Sirnica prestavlja glavni objekat zaštite svih 
ostalih kolona, i ako borba počne ima celokupna borba da se vodi za zaštitu 
ove kolone. Da je tako učinjeno za vreme našeg pokreta dovde, nebi ovoliko čekali 
i diploma-tisali da spasimo naše bolnice, već bi bili na onome mestu gde bi 
nam bilo osigurana najbolja prilika za dalji rad.</p>
<p>10.— Ja ću biti u toku pokreta uvek kod srednje kolone, znači u prvoj 
fazi do reke Povelića u koloni pukovnika Si-mića, a u drugoj fazi u koloni 
pukovnika Keserovića.</p>
<p align="center">M.P.12</p>
<p align="center">Načelnik štaba Vrhovne komande,</p>
<p align="center">Armiski đeneral,</p>
<p align="center"><strong>Drag. M. Mihailović</strong></p>
<p>DOSTAVLJENO: pukov. Sirniću, Keseroviću, ppuk. Smiljaniću, Trifkoviću, Račiću, 
Ulardžiću, majoru Kalabiću, potpuk. Damjanoviću (Leki), kap. Nediću i 
Tufegdžiću</p>
<p>KOMANDANTU 13Dragi Keser</p>
<p>Ako nemaš sekcije, dođi u kancelariju Štaba da osmotriš rad kako čiča 
zamišlja na karti, dođi oko 18 časova tvoj Miškić P.S.</p>
<p>Pokret je sutra u 5 časova —zašto ćeš dobiti naknadno naređenje.</p>
<p>Za gornje upoznavanje treba da dođe i Neško</p>
<p>&nbsp;</p>
<p>1Original (pisan na mašini, ćirilicom) u Arhivu VII, Ča, k. 6. reg. br. 
11/5 (VK—V—558).</p>
<p>2Ta je brigada pripadala Srednjobosanskom korpusu.</p>
<p>3 i 4Reč je o jedinicama Bosansko-krajiškog i Srednjobosanskog korpusa.</p>
<p>5U rejpnu Motajice u to vreme je dejstvovao Motajički NOP odred, a u dolini 
gornjeg toka reke Bosne jedinice 2. armije JA su čistile teren ođ ostataka četničkih 
i ustaško-domobranskih jedinica. Opširnije o tome vidi Zbornik NOR-a, tom XI, 
knj. 2, dok. br. 54, 55 i 60—62.</p>
<p>6 i11Za donošenje konačne odluke o pravcu daljeg povlačenja, Draži 
Mihailoviću je tada bio potreban rezultat pregovora koje su njegovi delegati u 
to vreme, u Zagrebu, vodili sa ustaškim, poglavnikom Antom Pavelićem (vidi 
dok. br. 199). U tom očekivanju, Draža Mihailović je 15. aprila 1945. izdao 
zapovest br. 331 u kojoj, između ostalog, piće:</p>
<p>»Na dan 16. o. m. izvršićemo pokret duž desne obale reke Save iz oblasti 
Kapetanovića Hrast, s. Pjevalovac, s. Trstenici ka ušću Vrbasa u Savu.</p>
<p>Naređujem:</p>
<p>1) Desna kolona: pukovnik Keserović, korpus Neška Nedića i Ke-serovića. 
Polazi sa Torine u određeni čas pravcem: put duž desne obale Save preko 
Bosanskog Kobaša — Kaoci — s. Srbac. Obraćam pažnju da je ovaj put često 
kontrolisan od savezničke avijacije o čemu voditi računa. Isto tako imati na 
umu da ustaše imaju duž Save na levoj obali raspoređene svoje delove sa 
kojima gađaju taj put, zbog čega gde god je moguće napuštati put i ići duž 
njega pod zaklonom terena a neudaljujući se od puta. Ova mogućnost naročito 
je dobra kod s. Korovi i s. Nova Ves. Kod Bosanskog Kobaša obići ga sa južne 
strane. Dalje od Bosanskog Kobaša udaljiti se od Save preko Bunarića na s. 
Brusnik do južne ivice s. Brusnik, a odatle obilazeći put spustiti se prema s. 
Vlaknici. Od s. Vlaknica paziti dobro, jer se na levoj strani nalaze ustaše u 
šumi Radinje, i zato od Vlaknice ići prema s. Kaoci udaljujući se od Save i 
puta. U s. Kaoci očekivati otpor komunističke grupe koja se tamo nalazi. 
Prilikom skretanja u stranu od glavnog puta voditi računa da desna kolona ne 
preseca pravac srednje kolone koja joj je blizu.</p>
<p>2)&nbsp; Srednja kolona: Komandant pukovnik Petar Simić. Sastav kolone: na 
čelu Avalski korpus, za njim Garda, zatim Vrhovna komanda. U zaštitnici 
Posavci Trebavskog korpusa. U određeni čas ova kolona polazi iz s. Trstenci 
— Žiškina kosa (južno od s. Korovi) — Seferovac (južna ivica s. Nova 
Ves) — Milino brdo k. 244. — Groblje brdo k. 160, koja se nalazi na južnoj 
ivici Bosanskog Kobaša. Odatle se kolona penje na Bajlazi k. 614, zatim na 
Motajica Gradinu k. 652, dalje na Crkvište i preko Crkvišta na južnu ivicu s. 
Rijeka, a odatle na Babin Grob k. 257.</p>
<p>3)&nbsp; Leva kolona: Komandant potpukovnik Račić (i ako je mlađi od 
potpukovnika Dušana Smiljanića za sada će komandovati kolonom što su njegove 
jedinice na čelu koje su već vršile izviđanje unapred). Sastav Leve kolone: 
u čelu Tufegdžić, zatim Majevički korpus, u zaštitnici Smiljanić. Leva 
kolona polazi u određeni čas iz oblasti Kapeta-novića hrast pravcem: Vučija 
jama k-231 — Humka 289 — Janjina kosa 268 — Cerova kosa 354 — s. 
Namastirice u dolini Streljačkog potoka — greben Elinska Kosa — Streljačka 
kosa 408 — Oštarija 538 — Lipaia 641 — Kamenita glava 473 — Mramorje 
276.</p>
<p>Cilj marševski prvog dana pokreta jeste da se u zbijenoj kari triju kolona 
izbije na liniju istočni deo s. Kaoci na desnoj obali potoka Rijeka kod s. 
Rijeka. Tu ima da stigne desna kolona. Srednja kolona na Babin grob a leva 
kolona na Mramorje« (Arhiv VII, Ca. k. 6, reg. br. 5/5).</p>
<p>Detaljnije o daljem povlačenju četničke grupacije pod. komandom Draže 
Mihailovića vidi dok. br. 203, 204, 205 i 207.</p>
<p>7 i 10Detaljnije o marševskom poretku desne kolone vidi u Arhivu VII, ča, 
k. 79, reg. br. 23/4. Zapovest Komande Rasinsko-toplič-kog korpusa od 17. 
aprila 1945. Zapovest komandanta srednje i leve kolone nije pronađena.</p>
<p>8Petra Simića je Draža Mihailović, svojom naredbom od 17. aprila 1945, 
naimenovao za svog pomoćnika. Istom naredbom Draža je od Pratećeg bataljona i 
Železničkog bataljona Vrhovne komande i Pratećeg bataljona Komande Srbije 
formirao Prateću brigadu Vrhovne komande (pod komandom majora Đorđa Supića), 
a majora Neška Ne-dića odredio je za komandanta ešelona Vrhovne komande 
(Arhiv VII, Ča, k. 6, reg. br. 12/5).</p>
<p>9Vidi dok. br. 203.</p>
<p>12Okrugli pečat: »Komanda jugoslovenske vojske u otadžbini — Gorski štab 
br. 1«.</p>
<p>13Tekst pri kraju je olovkom dopisan na poleđini originala.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_202.htm"><b>Prethodni dokument</b></a></TD>
<TD><a href="4_14_4_204.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
