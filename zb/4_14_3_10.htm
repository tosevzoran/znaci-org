<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br>  

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_9.htm"><b>Prethodni dokument</b></a></TD>
<TD><a href="4_14_3_11.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE ŠTABA LIMSKO-SANDŽAČKIH ČETNIČKIH 
ODREDA OD 8. OKTOBRA 1943. KOMANDANTIMA BERANSKIH BRIGADA ZA NAPAD NA DELOVE 2. 
UDARNOG KORPUSA NOVJ KOD KOLAŠINA1</strong></p>
<p>Koncept2</p>
<p>KOMANDA JUGOSLOVENSKE VOJSKE U OTADŽBINI</p>
<p>Gorski štab br. 1483 8 oktobar 1943 godine.</p>
<p align="center">KOMANDANTU</p>
<p>Komunističke snage4 koje su noću 7/8 vršile napad na Berane slabije su. 
Preduzmite energičan napad svima snagama radi proterivanja neprijatelja i 
zauzimanja linije: Sestarevac — k. 1188 — s. Praćevac—Turija—Rujišta.5 
U ovom napadu bićete pomognuti i akcijom andrijevačke brigade najpogodnijim 
pravcem.</p>
<p>U cilju prednjeg.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>NAREĐUJEM:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;.</p>
<p>1.&nbsp; — 1. beranska brigada pod komandom poručnika Bo-jovića6 napašće 
neprijatelje u dve potkolone:</p>
<p>a)&nbsp; desna slabija pravcem: Banjevac—Konjsko brdo;</p>
<p>b)&nbsp; Leva jača pravcem: Previja—Turija.</p>
<p>Ova kolona uhvatiće: desno vezu kod s. Praćevca, sa levim krilom II 
beranske brigade, levo na Rujištima sa An-drijevačkom brigadom.</p>
<p>2.&nbsp; &nbsp;— II beranska brigada izvršiće svojim levim krilom pokret 
u napred do linije: k. 1188 — s. Praćevac, gde uhvatiti vezu sa desnim krilom 
1. beranske brigade.</p>
<p>Sa Kolašinskim odredom pod komandom kapetana Ljuba Minića, zauzeće i 
posesti Šestarevac. Desno se vezati sa Zaostračkom četom a levo sa II. 
beranskom brigadom na Rošcima.</p>
<p>Zaostračka četa stavlja se pod komandu II beranske brigade.</p>
<p>Kolašinski odred pod neposrednom je komandom komandanta Limskog korpusa.7</p>
<p>3.&nbsp; — Municija za 1. beransku brigadu doteraće se u štab na Buče. 
Za II. beransku brigadu i Kolašinski odred kod sreske komande u s. Berane.</p>
<p>4.&nbsp; — Ishrana kao i do sada. Načelnik intendanture ove komande 
regulisaće ishranu Kolašinskog odreda.</p>
<p>5.&nbsp; — Veza: svi komandanti održavaće najtešnju međusobnu vezu. Ne 
vršiti nikakvih pokreta u napred i nazad bez izveštavanja suseda.</p>
<p>Izveštaje ovome štabu slati: 1. beranska brigada preko telefona u s. Buče, 
a II. beranska preko radio stanice.</p>
<p>Komandant korpusa i Kolašinski odred koristiće za prednje radio stanicu II. 
beranske brigade.</p>
<p>6.&nbsp; — Dr Lainović obrazovaće previjalište u s. Crni Vrh u kući 
Petra Vešovića. A dr. Vujisić previjalište za Kolašinski odred i Zaostračku 
četu u letnji stan Milorada Bogavca.</p>
<p>Ranjenike upućivati po prolazu kroz previjalište u Beransku bolnicu.</p>
<p>7.&nbsp; — Skrećem pažnju svima komandantima da se artiljerijska vatra 
upotrebljava za važnije ciljeve i da ju treba trenutno koristiti tj. vršiti 
pokret trupa u napred za vrijeme njenoga dejstva.</p>
<p>S VEROM U BOGA ZA KRALJA I OTADŽBINU!8</p>
<p>Početak napada prema situaciji kolona. Odmah težiti sa-dejstvu.</p>
<p>Dostavljeno: k-tu Lim. korp. i k-tima 1. i 2. ber. brigade9</p>
<p>P. Z. KOMANDANTA,</p>
<p>NAC. ŠTABA, major</p>
<p>Rud. Perhinek10</p>
<p>M.P.</p>
<p>1&nbsp; Original (pisan na mašini, ćirilicom) u Arhivu VII, Ča, k. 142, 
reg. br. 35/1 (CG-V-1577).</p>
<p>2&nbsp; Dopisano mastilom, ćirilicom.</p>
<p>3&nbsp; Pod brojem 148 pojavljivala se Komanda Limsko-sandžačkih četničkih 
odreda i Komanda Starog Rasa. Ovde se radi o Komandi Limsko-sandžačkih četničkih 
odreda.</p>
<p>4 i 5 Odnosi se na 2. dalmatinsku NOU brigadu i Udarnu grupu bataljona. Te su 
jedinice 7. oktobra odbacile 1. i 2. beransku brigadu i Kolašinski odred i 
izbile na liniju Meka—Soko—pl. Sestarevac. Sutradan je odbijen napad četnika 
u pokušaju da ponovo ovladaju ovim položajima (Oslobodilački rat, knj. 1, 
str. 557).</p>
<p>6 Vukašin.</p>
<p>7 Komandant korpusa do septembra 1943. bio je major Božo Jok-simović, a 
posle njega major Radule Kojović.</p>
<p>8&nbsp; Dalji tekst u originalu je dopisan zelenim mastilom, ćirilicom.</p>
<p>9&nbsp; Komandant 2. beranske brigade bio je poručnik Branko Đurašković.</p>
<p>10Rudolf.
<br>
<CENTER></p>
<TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_9.htm"><b>Prethodni dokument</b></a></TD>
<TD><a href="4_14_3_11.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
