<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_93.htm"><b>Prethodni dokument</b></a></TD>
<TD><a href="4_12_4_95.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center;background:white"><b><span lang="HR" style="mso-bidi-font-size:11.0pt;letter-spacing:-.4pt;mso-ansi-language:
HR">INFORMACIJA OPERATIVNOG ODELJENJA NEMAČKOG </span><span lang="HR" style="mso-bidi-font-size:11.0pt;letter-spacing:-.25pt;mso-ansi-language:HR">OPUNOMOĆENOG 
GENERALA U HRVATSKOJ OD 18. JULA </span><span lang="HR" style="mso-bidi-font-size:
11.0pt;mso-ansi-language:HR">1944. O VOJNO POLITIČKOJ I PRIVREDNOJ SITUACIJI U <span style="letter-spacing:-.15pt">NEZAVISNOJ 
DRŽAVI HRVATSKOJ<sup>1</sup></span></span></b><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:80.65pt;background:white"><span lang="HR" style="mso-bidi-font-size:11.0pt;mso-ansi-language:HR">Nemački 
opunomoćeni general u Hrvatskoj <o:p>
</o:p>
</span></p>
<p class="MsoNormal" style="margin-right:80.65pt;background:white"><span lang="HR" style="mso-bidi-font-size:11.0pt;mso-ansi-language:HR">Ia 
/8el9 pov. br. 11451/44.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" align="right" style="text-align:right;background:white"><span lang="HR" style="mso-bidi-font-size:11.0pt;mso-ansi-language:HR">Zagreb, 
18. 7. 1944.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:80.65pt;background:white"><i><span lang="HR" style="mso-bidi-font-size:11.0pt;mso-ansi-language:HR">Predmet: 
</span></i><span lang="HR" style="mso-bidi-font-size:11.0pt;mso-ansi-language:HR">Ia/Ic 
Izveštaj o situaciji za vreme od 15. 6. do 14. 7. 1944.</span></p>
<p class="MsoNormal" style="background:white"><i><span lang="HR" style="mso-bidi-font-size:
11.0pt;mso-ansi-language:HR">Na raspodelu po razrezima</span></i></p>
<p class="MsoNormal" style="background:white"><span style="mso-bidi-font-size:
11.0pt">I. </span><i><span lang="HR" style="mso-bidi-font-size:11.0pt;mso-ansi-language:
HR">Politička situacija</span></i></p>
<p class="MsoNormal" style="margin-right:.25pt;text-align:justify;background:
white"><span lang="HR" style="mso-bidi-font-size:11.0pt;mso-ansi-language:HR">U 
odnosu na prošli izveštaj, situacija se nije izmenila. Od političkih snaga 
koje su u zemlji aktivne, za sada je to samo ustaški pokret koji — najvećim 
delom i više što sledi nuždi nego svom nagonu — bez većih rezervi stoji uz 
Nemačku. Iako i tu sigurno ne manjkaju kontakti sa protivnom stranom, ipak kažu 
prominentne ustaške starešine da za njih jedva da postoji neki put ka 
saveznicima. To će naročito i uvek moći da primete razni izaslanici u Švajcarskoj, 
kao što je to, na </span><span style="mso-bidi-font-size:11.0pt">primer</span><span lang="HR" style="mso-bidi-font-size:11.0pt;mso-ansi-language:HR">, 
nedavno pokazala jedna diskusija koja bez sumnje potiče iz jugoslovenskih 
krugova, o knjizi »</span><span lang="DE" style="mso-bidi-font-size:11.0pt;mso-ansi-language:
DE">La</span><span lang="DE" style="mso-bidi-font-size:11.0pt;mso-ansi-language:
HR"> </span><span lang="DE" style="mso-bidi-font-size:11.0pt;mso-ansi-language:
DE">Dalmatie</span><span lang="HR" style="mso-bidi-font-size:11.0pt;mso-ansi-language:
HR">« od dezertera dr Digovića u »Bazelskim najnovijim vestima«. Zbog tog 
glasine o »Badoljo-namerama«,<sup>2</sup> koje navodno dozrevaju u pojedinim 
ustaškim krugovima,<sup>3</sup> jedva da treba ozbiljno uzeti. Doduše, ni među 
pristalicama režima nisu neskloni da tu i tamo Nemcima pokažu da se u njima ne 
gleda više jakog čoveka. Stalno se, na </span><span style="mso-bidi-font-size:
11.0pt">primer</span><span lang="HR" style="mso-bidi-font-size:11.0pt;mso-ansi-language:
HR">, </span><span style="mso-bidi-font-size:11.0pt">do</span><span lang="HR" style="mso-bidi-font-size:11.0pt;mso-ansi-language:HR"> 
krajnje </span><span style="mso-bidi-font-size:11.0pt">mere</span><span lang="HR" style="mso-bidi-font-size:
11.0pt;mso-ansi-language:HR"> pokazuje nepopustljivim u pojedinim slučajevima u 
kojima bi se </span><span style="mso-bidi-font-size:11.0pt">pre</span><span lang="HR" style="mso-bidi-font-size:11.0pt;mso-ansi-language:HR"> 
godinu dana odmah popustilo. Isto tako, sve se daje na to da se dobijeni 
suverenitet dokaže time što se njegove tvorce, nemačke saveznike i drugove po 
oružju, vešto zaobilazi u svim mogućim odlukama. Naravno da se naš metod može 
da sastoji samo u tom da snagu, koja sigurno još uvek postoji, pokažemo tamo 
gde se može sa njom prodreti. Mogućnosti za to ima dosta, moglo bi ih se samo 
više koristiti. Gestove bez oslonca na snagu trebalo bi svakako samo štedljivo 
upotrebljavati.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:.25pt;text-align:justify;tab-stops:28.55pt;
background:white"><sup><span lang="HR" style="font-size:7.0pt;mso-bidi-font-size:
12.0pt;mso-ansi-language:HR">1</span></sup><span lang="HR" style="font-size:7.0pt;
mso-bidi-font-size:12.0pt;mso-ansi-language:HR"> Snimak overenog originala 
(pisanog na mašini) u AVII, NAV-T-311, r. 286, s. 79—84.<o:p>
</o:p>
</span></p>
<p class="MsoNormal" style="text-align:justify;tab-stops:28.55pt;background:white"><sup><span lang="HR" style="font-size:7.0pt;mso-bidi-font-size:12.0pt;mso-ansi-language:
HR">2</span></sup><span lang="HR" style="font-size:7.0pt;mso-bidi-font-size:12.0pt;
mso-ansi-language:HR"> Misli se na obrazovanje vlade u Italiji, na čelu s maršalom 
Pjetrom Badoljom, posle sloma fašističkog režima u Italiji 25. jula 1943. 
(Grupa autora, <i>Drugi svetski rat, </i>knj. 3, Vojnoistorijski institut, 
Beograd, 1964, str. 479).<o:p>
</o:p>
</span></p>
<p class="MsoNormal" style="tab-stops:29.3pt;background:white"><sup><span lang="HR" style="font-size:7.0pt;mso-bidi-font-size:12.0pt;mso-ansi-language:
HR">3</span></sup><span lang="HR" style="font-size:7.0pt;mso-bidi-font-size:12.0pt;
mso-ansi-language:HR"> To nije bilo »navodno«, već tačno. Opširnije o tome 
vidi dok. br. 120.<o:p>
</o:p>
</span></p>
<p class="MsoNormal" style="margin-right:.95pt;text-align:justify;background:
white"><span lang="HR" style="mso-bidi-font-size:11.0pt;mso-ansi-language:HR">Na 
saradnju bivše Seljačke stranke<sup>4</sup> ne treba računati </span><span style="mso-bidi-font-size:11.0pt">pre</span><span lang="HR" style="mso-bidi-font-size:
11.0pt;mso-ansi-language:HR"> temeljne izmene celokupne ratne situacije. Iako 
Tito bojkotuje njihove starešine koje su ostale kod kuće, ipak se oni nadaju 
da će anglosaksonske snage u poslednjem trenutku okrenuti vesla u njihovu 
korist i tako toj stranci stvoriti slobodan put. Bez razloga se Čerčilovom 
naklonošću ne hvali njihov partijski drug u emigraciji, Krnjević,<sup>5</sup> 
koji se drži po strani od momentalne konstelacije. Zagrebački vladini krugovi 
postupaju poslednjih nedelja naglašeno ljubazno prema bivšim rukovodiocima 
Seljačke stranke. Platonski kontakti ne manjkaju između ova dva lagera. Među 
umerenijim ustaškim starešinama delimično se priznaje da bi stari Maček,<sup>6</sup> 
koji je držan u podnošljivoj izolovanosti, mogao još da bude faktor hrvatske 
politike.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:.5pt;text-align:justify;background:white"><span lang="HR" style="mso-bidi-font-size:11.0pt;mso-ansi-language:HR">Ustanička 
se situacija nije bitno izmenila. Borbe koje su protiv ustanika vođene početkom 
jula severno od Zagreba izazvale su prolazno i na hrvatskoj strani pomisao na mađarsku 
pomoć. To kasnije nije bilo aktuelno. Šef mađarske vlade bi je dodelio samo 
na izričiti pismeni zahtev poglavnika. Uopšte uzev, na pojavu mađarskih trupa 
gleda se u Hrvatskoj vrlo nerado. Izveštaji sa područja 13. SS-divizije<sup>7</sup> 
pružaju u odnosu na smirenje potpuno prijatnu sliku. Naravno da je više nego 
problematično da li bi postignuto stanje po odlasku divizije bilo trajno. Jedan 
deo ustanika koji su bili u tom području, očito je pobegao prema zapadu i 
jugu. Kao što je u izveštajima nemačkog opunomoćenog generala stalno navođeno, 
smirivanje zemlje upravo predstavlja okupacioni problem. Dok god taj problem 
usled nedostatka jedinica ne može da bude rešen, uspesi su po pravilu samo 
vremenski i teritorijalno ograničeni.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="tab-stops:29.3pt;background:white"><sup><span lang="HR" style="font-size:7.0pt;mso-bidi-font-size:11.0pt;mso-ansi-language:
HR">4</span></sup><span lang="HR" style="font-size:7.0pt;mso-bidi-font-size:11.0pt;
mso-ansi-language:HR"> To jest: Hrvatske seljačke stranke (HSS).</span><span style="font-size:7.0pt;mso-bidi-font-size:12.0pt"><o:p>
</o:p>
</span></p>
<p class="MsoNormal" style="margin-right:.25pt;text-align:justify;tab-stops:29.3pt;
background:white"><sup><span lang="HR" style="font-size:7.0pt;mso-bidi-font-size:
11.0pt;mso-ansi-language:HR">5</span></sup><span lang="HR" style="font-size:7.0pt;
mso-bidi-font-size:11.0pt;mso-ansi-language:HR"> <span style="letter-spacing:
-.15pt">Juraj. Bio je jedan od istaknutih rukovodilaca HSS-a koji je za </span><span style="letter-spacing:-.05pt">vreme 
aprilskog rata pobegao u inostranstvo i za celo vreme emigra</span>cije bio je 
ogorčeni protivnik NOP-a.</span><span lang="HR" style="font-size:7.0pt;mso-bidi-font-size:12.0pt;mso-ansi-language:
HR"><o:p>
</o:p>
</span></p>
<p class="MsoNormal" style="tab-stops:29.3pt;background:white"><sup><span lang="HR" style="font-size:7.0pt;mso-bidi-font-size:11.0pt;mso-ansi-language:
HR">6</span></sup><span lang="HR" style="font-size:7.0pt;mso-bidi-font-size:11.0pt;
mso-ansi-language:HR"> Vladimir (Vlatko). Bio je šef HSS-a.</span><span lang="DE" style="font-size:7.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-align:justify;tab-stops:29.3pt;background:white"><sup><span lang="HR" style="font-size:7.0pt;mso-bidi-font-size:11.0pt;mso-ansi-language:
HR">7</span></sup><span lang="HR" style="font-size:7.0pt;mso-bidi-font-size:11.0pt;
mso-ansi-language:HR"> <span style="letter-spacing:-.15pt">Pun naziv te nemačke 
divizije je: 13. SS-brdska divizija »Han</span>džar«.</span><span lang="HR" style="font-size:7.0pt;mso-bidi-font-size:12.0pt;mso-ansi-language:HR"><o:p>
</o:p>
</span></p>
<p class="MsoNormal" style="margin-right:.5pt;text-align:justify;background:white"><span lang="HR" style="mso-bidi-font-size:11.0pt;mso-ansi-language:HR">Angažovanje 
četnika od strane nemačkih starešina stalno čini vrlo veliku nevolju 
Hrvatima svih boja. Svaki dan pristižu vladi uzbudljive vesti koje se vrlo često 
pokažu kao netačne. </span><span style="mso-bidi-font-size:11.0pt">A, s </span><span lang="HR" style="mso-bidi-font-size:11.0pt;mso-ansi-language:HR">druge 
strane, pristalice oštrog kursa prema pravoslavcima dobijaju stalno nove 
impulse. Ideje o »samopomoći« protiv četnika postaju glavne, što se, 
naravno, u interesu vođenja rata, ne može da trpi.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="margin-right:1.2pt;text-align:justify;background:
white"><span lang="HR" style="mso-bidi-font-size:11.0pt;mso-ansi-language:HR">Po 
pitanju hrvatske vojske potvrdilo je jedno putovanje načelnika štaba 
vojnoupravnog komandanta Jugoistoka po južnoj i zapadnoj Hrvatskoj da tip 
legije predstavlja ipak najupotrebljiviju formu organizovanja hrvatske vojske, 
uprkos odbijanju koje ta forma stalno doživljava u hrvatskim nacionalističkim 
krugovima. Temeljna obuka delova hrvatskih trupa u Delershajmu<sup>8</sup> skraćena 
je za osam nedelja potrebom da se 3. lovačka brigada, koja se upravo vratila kući, 
odvoji za Slavoniju — Srem da zaštiti žetvu, pošto nemačko vodstvo nije 
moglo da oslobodi zamenu iz borbenih oblasti. Vojno rukovođenje i obezbeđenje 
skupljanja žetve u već navedenim predelima (županiji Vukovar, Sisak, Brod, 
Nova Gradiška) preneto je jednim ugovorom sa poglavnikom na komandanta </span><span style="mso-bidi-font-size:11.0pt">LXIX</span><span lang="HR" style="mso-bidi-font-size:11.0pt;mso-ansi-language:HR"> 
armijskog korpusa,<sup>9</sup> kome je kao hrvatski savetnik potčinjen jedan 
poglavnikov opunomoćenik, tako da se, ne upotrebljavajući kobnu reč »izvršna 
vlast«, može u odnosu na žetvu postići za nemački uticaj isti efekat. Ako 
ovlašćenja, preneta navedenom generalu, ne bi bila dovoljna, to povećanju 
istih ništa ne stoji na putu.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="tab-stops:29.3pt;background:white"><sup><span lang="HR" style="font-size:7.0pt;mso-bidi-font-size:11.0pt;mso-ansi-language:
HR">8</span></sup><span lang="HR" style="font-size:7.0pt;mso-bidi-font-size:11.0pt;
mso-ansi-language:HR"> </span><span lang="DE" style="font-size:7.0pt;mso-bidi-font-size:
11.0pt;letter-spacing:-.05pt;mso-ansi-language:DE">D</span><span lang="HR" style="font-size:7.0pt;mso-bidi-font-size:11.0pt;letter-spacing:-.05pt;
mso-ansi-language:HR">ö</span><span lang="DE" style="font-size:7.0pt;mso-bidi-font-size:
11.0pt;letter-spacing:-.05pt;mso-ansi-language:DE">llershaim</span><span lang="HR" style="font-size:7.0pt;mso-bidi-font-size:11.0pt;letter-spacing:-.05pt;
mso-ansi-language:HR">. To je mes'to u Austriji u kome se nalazio nastavni<br>
centar za obuku ustaško-domobranskih i legionarskih jedinica.</span><span lang="HR" style="font-size:7.0pt;mso-bidi-font-size:12.0pt;mso-ansi-language:
HR"><o:p>
</o:p>
</span></p>
<p class="MsoNormal" style="tab-stops:29.3pt;background:white"><sup><span lang="HR" style="font-size:7.0pt;mso-bidi-font-size:11.0pt;mso-ansi-language:
HR">9</span></sup><span lang="HR" style="font-size:7.0pt;mso-bidi-font-size:11.0pt;
mso-ansi-language:HR"> <span style="letter-spacing:-.1pt">Komandant 69. 
armijskog korpusa bio je tada general </span></span><span lang="DE" style="font-size:7.0pt;
mso-bidi-font-size:11.0pt;letter-spacing:-.1pt;mso-ansi-language:DE">Helge<br>
</span><span lang="HR" style="font-size:7.0pt;mso-bidi-font-size:11.0pt;
mso-ansi-language:HR">Auleb (vidi dok. br. 65, objašnjenje br. 21).</span><span lang="DE" style="font-size:7.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="margin-right:.5pt;text-align:justify;background:white"><span lang="HR" style="mso-bidi-font-size:11.0pt;mso-ansi-language:HR">Poglavnikov 
rođendan (13. 7.) doneo je mnoga unapređenja i brojna odlikovanja. Ministar 
vojske Vokić<sup>10</sup> imenovan je (kao drugi posle maršala Kvaternika) za 
»krilnika« (general pešadije) ustaške milicije; šef ustaškog štaba, 
pukovnik Sertić,<sup>11 </sup>u jugoslovenskoj vojsci bio major, posle 
emigrant, za general-majora armije. Vokić se trudi da pridobije poverenje vodećih 
oficira domobranstva. Uprkos tome, očevidno je da i njemu, kao i poglavniku, </span><span style="mso-bidi-font-size:11.0pt">pre</span><span lang="HR" style="mso-bidi-font-size:
11.0pt;mso-ansi-language:HR"> svega na srcu leži izgradnja ustaške milicije, 
pa ako treba i na štetu vojske. Isto tako unutrašnja suprotnost između 
domobrana i ustaške milicije jedva da je postala manja. Nedavno objavljenom 
procesu za izdaju zemlje, koji je stao glave dva generalštabna oficira i četiri 
ostala optužena, među njima i dve žene, sledi sad još jedan monstruozni 
proces pred vojnim sudom protiv 53 optužena od kojih je većinu naveo jedan 
major na davanje priloga za Crvenu pomoć. Različiti iskazi na oba procesa daju 
potresnu sliku o nečuvenoj zbrci političkih i nacionalnih odnosa a, s tim u 
vezi, i shvatanja. Poznavaoci situacije naravno tvrde da je vojna policija, koja 
je potpuno u rukama ustaša, stroga i neumoljiva samo prema domobranima, dok se 
vrlo teški delikti ustaša mudro ne napadaju. Ova praksa izaziva veliko ogorčenje 
dobrih pouzdanih oficira vojske. Operat. odelj. /Obavešt. odelj. Izveštaj o 
situaciji nemačkog opunomoćenog generala u Hrvatskoj 15. 6. — 14. 7. 44.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="tab-stops:32.15pt;background:white"><sup><span lang="HR" style="font-size:7.0pt;mso-bidi-font-size:11.0pt;letter-spacing:-.4pt;
mso-ansi-language:HR">10</span></sup><span lang="HR" style="font-size:7.0pt;
mso-bidi-font-size:11.0pt;mso-ansi-language:HR"> <span style="letter-spacing:
-.15pt">Ante. Bliže o nijemu vidi dok. far. 120.</span></span><span lang="DE" style="font-size:7.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="tab-stops:32.15pt;background:white"><sup><span lang="HR" style="font-size:7.0pt;mso-bidi-font-size:11.0pt;letter-spacing:-3.1pt;
mso-ansi-language:HR">11</span></sup><span lang="HR" style="font-size:7.0pt;
mso-bidi-font-size:12.0pt;mso-ansi-language:DE"> </span><span lang="HR" style="font-size:7.0pt;mso-bidi-font-size:11.0pt;letter-spacing:-.4pt;
mso-ansi-language:HR">Tomislav</span><span lang="DE" style="font-size:7.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="background:white"><span lang="DE" style="mso-bidi-font-size:
11.0pt;mso-ansi-language:DE">II. </span><i><span lang="HR" style="mso-bidi-font-size:
11.0pt;mso-ansi-language:HR">Situacija kod neprijatelja</span></i><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">Ne postoji izveštaj.</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">Pošto nemačkom opunomoćenom generalu nisu potčinjene</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">borbene trupe, upućuje se na izveštaje nadležnih 
zapovednika</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">trupa.</span><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">Operat. odelj. /Obavešt. odelj. Izveštaj o 
situaciji nemačkog opunomoćenog generala u Hrvatskoj 15. 6. — 14. 7. 44.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">III/IV <i>Naš taktički položaj</i></span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">Feldkomandantura 605 — Brod<sup>12</sup></span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-align:justify;background:white"><span lang="HR" style="mso-bidi-font-size:11.0pt;mso-ansi-language:HR">Stav 
hrvatskog stanovništva prema nemačkoj vojsci zaoštren. Zbog teških napada iz 
vazduha na Brod, jaka nervoza spopala je kako civilne tako i vojne hrvatske 
vlasti, tako da već na preduzbunu svi bežeći napuštaju grad. Intervencija 
jedva moguća, pošto hrvatski štapski oficiri i poljska žandarmerija i sami 
beže. Bande tad imaju svuda gotovo neometan pristup. Aktivnost feldkomandanture 
jako otežana stalnim vazdušnim uzbunama i njihovim dejstvom na civilno 
stanovništvo. Voj-noprivredni pogoni i četvrti za stanovanje jako oštećeni. 
Drveni most preko Save potopljen, umesto njega predviđene tri motorne skele. 
Započeta popravka drvenog mosta i pojačavanje potpornika. Istražuje se mogućnost 
za rezervni most i proračunava materijal. Uprkos dobre žetve snabdevanje 
poljoprivrednim proizvodima rđavo, jer seljaci jedva da snabdevaju nedeljne 
pijace.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:.25pt;text-align:justify;background:
white"><span lang="HR" style="mso-bidi-font-size:11.0pt;mso-ansi-language:HR">Mesna 
komanda I — Banjaluka. Stav četnika nejasan. Mesna komanda se mnogo bavi 
stvarima uprave zato što hrvatske vlasti mogu da obave samo malo posla (radno 
vreme od 6 — 9 i od 18 — 20 časova). Armijska vojna škola preseljena iz 
Banjaluke. 4. hrvatska lovačka brigada zamenjena 3. hrvatskom brigadom.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-align:justify;background:white"><span lang="HR" style="mso-bidi-font-size:11.0pt;mso-ansi-language:HR">Snabdevanje 
stanovništva i zanatska aktivnost malo poboljšani.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">Feldkomandantura 725 — Zagreb:</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:.5pt;text-align:justify;background:white"><span lang="HR" style="mso-bidi-font-size:11.0pt;mso-ansi-language:HR">Pokret 
Mesne komande I u Dugo Selo (20 km istočno od Zagreba) predviđen za 18. 7.</span></p>
<p class="MsoNormal" style="background:white"><sup><span lang="HR" style="font-size:7.0pt;mso-bidi-font-size:12.0pt;letter-spacing:-.35pt;
mso-ansi-language:HR">12</span></sup><span lang="HR" style="font-size:7.0pt;
mso-bidi-font-size:12.0pt;letter-spacing:-.35pt;mso-ansi-language:HR"> </span><span lang="HR" style="font-size:7.0pt;mso-bidi-font-size:12.0pt;mso-ansi-language:
HR">To jest: Slavonski Brod.</span><span style="font-size:7.0pt;mso-bidi-font-size:
12.0pt"><o:p>
</o:p>
</span></p>
<p class="MsoNormal" style="margin-right:.5pt;text-align:justify;background:white"><span lang="HR" style="mso-bidi-font-size:11.0pt;mso-ansi-language:HR">U 
porastu je suzdržljivost a delimično i odbojnost prema nemačkim vojnim i 
civilnim licima. U vezi sa rasterećenjem Zagreba i dalje velike teškoće. Uz 
to stalno zahtevi za stanove za nove službe. Mali gubici u ljudstvu i štete 
srednje težine prilikom vazdušnog napada 30. 6. na aerodrom i stanicu Zagreb 
— Istok. Ponašanje stanovništva pri uzbuni najčešće bez discipline. Stoga 
se mora računati sa većim gubicima i štetama pri pojačanim napadima na nemačke 
ciljeve u gradu, koje treba očekivati na osnovu raznih informacija. Politička 
nepouzdanost hrvatske vojske i policije iznova se pokazuje u tom što je 10. 6., 
zbog veza sa partizanima i davanja priloga za Crvenu pomoć, streljano 22 
policajca kojima je bilo povereno čuvanje ličnosti oko poglavnika. 
Feldkomandantura 1033 — Osijek:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-right:.25pt;text-align:justify;background:
white"><span lang="HR" style="mso-bidi-font-size:11.0pt;mso-ansi-language:HR">Raste 
neraspoloženje protiv Nemaca. Jako se sumnja u ne-mačku pobedu ali je ipak 
ponašanje vlasti korektno. Stanovništvo zamera nemačkoj vojsci nedostatak 
interesovanja za spremanje žetve, dok u drugim predelima Hrvatske traju akcije 
bandi. Borbeni moral hrvatskih oficira vrlo mali, otud ponovno u porastu 
dezertiranje iz domobranstva. Mesne zaštite i teritorijalna straža folksdojčera 
dobro su se pokazali. Povećana aktivnost bandi traje. Policijske snage u manjim 
operacijama uspešne, ipak nigde ne ostaje mirno. Aktivnost bandi obuhvata i mađarsku 
oblast (istočno-severoistočno od Osijeka). Izgradnja skloništa i dalje dobra. 
Služba za vazdšunu uzbunu u Osijeku loša. Očekuje se poboljšanje izgradnjom 
centralne stanice vazdušnog osmatranja i javljanja u Borovu (28 km jugoistočno 
od Osijeka). Vazdušnim napadima na Osijek 14. 6. preko 500 mrtvih i povređenih, 
velike štete na industrijskim objektima i kućama. Prvi put javljeno miniranje 
Dunava istočno od ušća Drave. Nema brodskog saobraćaja. Stanje letine u 
Sremu izvrsno, pijace dobro snabdevene. Mesne komande: vazdušni napad 2. 7. na 
Vinkovce i Vukovar. Mali gubici u ljudstvu i male štete na zgradama. Zapadno od 
Vinkovaca uništeno 20 vagona. Brojni napadi aviona za niski let na ciljeve na 
železničkoj pruzi. Gradsko područje Zemuna, po naredbi vojnoupravnog 
komandanta Jugoistoka, potpalo u nadležnost garnizona Beograd a u pogledu 
obezbeđenja i odbrane potčinjeno komandantima Beograda, isključujući anga-žovanje 
srpskih jedinica.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">Feldkomandantura 1034 — Sarajevo:</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">Mesna komanda </span><span style="mso-bidi-font-size:
11.0pt">II</span><span lang="HR" style="mso-bidi-font-size:11.0pt;mso-ansi-language:
HR"> premeštena iz Sarajeva za Zenicu.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">Feldkomandantura 1035 — Mostar:</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">Mesna komanda I prebačena 14. 6. iz Mostara u 
Dubrovnik, a tamošnja Mesna komanda </span><span style="mso-bidi-font-size:
11.0pt">II</span><span lang="HR" style="mso-bidi-font-size:11.0pt;mso-ansi-language:
HR"> u Makarsku. Nova mesna komanda </span><span lang="DE" style="mso-bidi-font-size:
11.0pt;mso-ansi-language:DE">II</span><span lang="HR" style="mso-bidi-font-size:
11.0pt;mso-ansi-language:HR"> zatražena za Mostar. Pošto još nije odobrena, 
veliki manjak osoblja u Feldkomandanturi.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="text-align:justify;background:white"><span lang="HR" style="mso-bidi-font-size:11.0pt;mso-ansi-language:HR">Nestašica 
stanova zbog doseljavanja službi i jedinica. Aktivnost generala Begića<sup>13</sup> 
(oficir za vezu hrvatske vlade sa </span><span lang="DE" style="mso-bidi-font-size:11.0pt;
mso-ansi-language:DE">V</span><span lang="HR" style="mso-bidi-font-size:11.0pt;
mso-ansi-language:HR">. SS--brdskim armijskim korpusom) pokazala se kao korisna 
(obimna inspekciona putovanja, blizak kontakt sa stanovništvom, smenjivanje 
nepouzdanih službenika, itd.). Zaoštren odnos ustaše — četnici. Mesna 
komanda Dubrovnik i Makarska: potpomaganje stanovništva u ribarstvu. Izgledi za 
žetvu dobri. Izvrstan prinos voća. Saradnja Feldkomandanture i trupa dobra.</span></p>
<p class="MsoNormal" style="margin-right:100.8pt;background:white"><span lang="HR" style="mso-bidi-font-size:11.0pt;mso-ansi-language:HR">Feldkomandantura 
1036 — Karlovac. Izveštaj još nije stigao. Feldkomandantura 1038 — 
Bjelovar:</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:.25pt;text-align:justify;background:
white"><span lang="HR" style="mso-bidi-font-size:11.0pt;mso-ansi-language:HR">Postoji 
poverenje sitnijih građana i seljaka u nemačku borbenu moć i volju za 
pobedom. Inteligencija nepouzdana. Primećuje se da je štetna smena ranijeg 
energičnog velikog župana dr Sabolića<sup>14</sup> nekim dr Trgovčevićem.<sup>15</sup> 
Šef policije dobar. </span><span style="mso-bidi-font-size:11.0pt">Mere</span><span lang="HR" style="mso-bidi-font-size:11.0pt;mso-ansi-language:HR"> 
za evakuaciju </span><span style="mso-bidi-font-size:11.0pt">folksdoj</span><span lang="HR" style="mso-bidi-font-size:11.0pt;mso-ansi-language:HR">čera 
spore.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="tab-stops:30.95pt;background:white"><sup><span lang="HR" style="font-size:7.0pt;mso-bidi-font-size:11.0pt;letter-spacing:-.35pt;
mso-ansi-language:HR">13</span></sup><span lang="HR" style="font-size:7.0pt;
mso-bidi-font-size:11.0pt;mso-ansi-language:HR"> <span style="letter-spacing:
-.55pt">Vilko</span></span><span style="font-size:7.0pt;mso-bidi-font-size:
12.0pt"><o:p>
</o:p>
</span></p>
<p class="MsoNormal" style="tab-stops:30.95pt;background:white"><sup><span lang="HR" style="font-size:7.0pt;mso-bidi-font-size:11.0pt;letter-spacing:-.5pt;
mso-ansi-language:HR">14</span></sup><span lang="HR" style="font-size:7.0pt;
mso-bidi-font-size:11.0pt;mso-ansi-language:HR"> <span style="letter-spacing:
-.35pt">Verovaitno: Marijan.</span></span><span style="font-size:7.0pt;
mso-bidi-font-size:12.0pt"><o:p>
</o:p>
</span></p>
<p class="MsoNormal" style="tab-stops:30.95pt;background:white"><sup><span lang="HR" style="font-size:7.0pt;mso-bidi-font-size:11.0pt;letter-spacing:-.55pt;
mso-ansi-language:HR">15</span></sup><span lang="HR" style="font-size:7.0pt;
mso-bidi-font-size:11.0pt;mso-ansi-language:HR"> Redakcija nije mogla da 
ustanovi njegovo ime.</span><span lang="DE" style="font-size:7.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></p>
<p class="MsoNormal" style="margin-right:.25pt;text-align:justify;background:
white"><span lang="HR" style="mso-bidi-font-size:11.0pt;mso-ansi-language:HR">Mesna 
komanda Varaždin: poboljšano raspoloženje stanovništva prema nemačkom 
Vermahtu. Saradnja sa hrvatskim vojnim i civilnim vlastima dobra.</span></p>
<p class="MsoNormal" style="margin-right:.25pt;text-align:justify;background:
white"><span lang="HR" style="mso-bidi-font-size:11.0pt;mso-ansi-language:HR">Mesna 
komanda Križevci: dobra saradnja sa vlastima. Zbog promene granica Velike županije 
nužno je postavljanje nekoliko komandantura. Traženo je: jedna 
feldkomandantura za područje Gospića sa mesnom komandom I, mesnom komandom </span><span style="mso-bidi-font-size:11.0pt">II</span><span lang="HR" style="mso-bidi-font-size:
11.0pt;mso-ansi-language:HR"> i jednom ispostavom. Dalje, mesna komanda I za 
Zenicu, 3 mesne komande </span><span style="mso-bidi-font-size:11.0pt">II</span><span lang="HR" style="mso-bidi-font-size:11.0pt;mso-ansi-language:HR"> 
za Viroviticu, Jajce, Mostar. Što skoriji do tur za feldkomandanturu poželjan. 
Odluka voj-noupravnog komandanta Jugoistoka još ne postoji. Operat. 
odelj./Obavešt. odelj. Izveštaj o situaciji nemačkog opunomoćenog generala u 
Hrvatskoj 15. 6. — 14. 7. 44.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span style="mso-bidi-font-size:
11.0pt">V</span><span lang="HR" style="mso-bidi-font-size:11.0pt;mso-ansi-language:
HR">. <i>Doturi — stanje snabdevanja</i></span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="margin-right:.5pt;text-align:justify;background:white"><span lang="HR" style="mso-bidi-font-size:11.0pt;mso-ansi-language:HR">Uprkos 
čestih prekida pruge, obezbeđeno snabdevanje trupa hranom. Stvaranje zaliha 
ipak nije moglo da se sprovede kod svih divizija u onoj meri kako je naređeno. 
Dotur morskim putem kod Zadra povećan. Nabavka krompira iz ovogodišnje žetve 
nije moguća zbog visokih cena. Oskudica u senu i dalje. Poboljšano nabavljanje 
zelene hrane. Snabdevanje civilnog stanovništva uopšte uzev dovoljno.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:.7pt;text-align:justify;background:white"><span lang="HR" style="mso-bidi-font-size:11.0pt;mso-ansi-language:HR">Operat. 
odelj./Obavešt. odelj. Izveštaj o situaciji nemačkog opunomoćenog generala u 
Hrvatskoj 15. 6. — 14. 7. 44</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="tab-stops:21.1pt;background:white"><span lang="DE" style="mso-bidi-font-size:11.0pt;letter-spacing:-.05pt;mso-ansi-language:DE">VI</span><span lang="HR" style="mso-bidi-font-size:11.0pt;letter-spacing:-.05pt;mso-ansi-language:
HR">.</span><span lang="HR" style="mso-bidi-font-size:11.0pt;mso-ansi-language:
HR"> <i>Stanje saobraćaja</i></span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="margin-right:.7pt;text-align:justify;background:white"><span lang="HR" style="mso-bidi-font-size:11.0pt;mso-ansi-language:HR">I 
dalje pogoršano zbog porasta aktivnosti bandi i povećanih napada iz aviona. 
Linija snabdevanja Zagreb — Karlovac i Sunja — Bos. Novi stalno ometana čestim 
rušenjem. Po obimu su porasla razaranja glavne pruge na deonicama Zagreb — 
Sunja i Zagreb — Dugo Selo — Banova Jaruga. Na usko-tračnoj pruzi 
skoncentrisani su napadi na deonicu Konjic — Sarajevo, otud znatne poteškoće 
u transportu boksita. Teška oštećenja na stanicama Zagreb — Istok, </span><span style="mso-bidi-font-size:11.0pt">Slav, 
</span><span lang="HR" style="mso-bidi-font-size:
11.0pt;mso-ansi-language:HR">i Bos. Brod i Vinkovci. Uništen velik broj 
lokomotiva i teretnih vagona. Osim toga, izbačene brojne lokomotive napadima 
aviona za niski let. Pretovarni saobraćaj za Bosnu jako ometan. Operat. 
odelj./Obaveš. odelj. Izveštaj o situaciji nemačkog opunomoćenog generala u 
Hrvatskoj 15. 6. — 14. 7. 44</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="tab-stops:26.15pt;background:white"><span style="mso-bidi-font-size:11.0pt">VII</span><span lang="HR" style="mso-bidi-font-size:
11.0pt;mso-ansi-language:HR">. <i>Stanje uprave</i></span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:.5pt;text-align:justify;background:white"><span lang="HR" style="mso-bidi-font-size:11.0pt;mso-ansi-language:HR">20. 
6. objavljivanje zakonske odredbe po kojoj se podela velikih županija ponovno 
reguliše. Sedište velike županije nije još konačno određeno. Velikom županu 
su potčinjene sve vlasti opšte uprave, policija i samouprava. Zakonskom 
odredbom od 30. 6. može se sprovođenje zaštitnih mera pri prepadima i sabotažama 
protiv javnog reda i sigurnosti preneti na posebnog opunomoćenika kojeg imenuje 
poglavnik na predlog ministra unutrašnjih poslova. U Velikoj župi Zagreb već 
sprovedeno.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">Operat. odelj./Obavešt. odelj. Izveštaj nemačkog 
opunomoćenog generala u Hrvatskoj 15. 6. — 14. 7. 44</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="tab-stops:30.95pt;background:white"><span style="mso-bidi-font-size:11.0pt">VIII</span><span lang="HR" style="mso-bidi-font-size:
11.0pt;mso-ansi-language:HR">. <i>Stanje privrede</i></span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:.5pt;text-align:justify;background:white"><span lang="HR" style="mso-bidi-font-size:11.0pt;mso-ansi-language:HR">Povećana 
neprijateljska vazdušna aktivnost, naročito pogođene rafinerije nafte, železnički 
čvorovi, saobraćajne linije (Osijek, Brod, Caprag). Potrebno pojačano angažovanje 
lake protivavionske artiljerije protiv napada aviona za niski let. Velike štete 
na lokomotivama i fabrici vagona Brod. Transport drveta iz područja Krivaje 
potpuno zastao zbog razaranja mosta.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">Transport boksita iz mostarskog basena i železne 
rude iz rudnika Prijedor — Ljubija, uprkos stalnim vazdušnim napadima, i 
dalje teče iako ne u željenom obimu. Novac u opticaju popeo se na 62,4 
milijarde kuna. Eksploatacija uglja 65.000 tona mesečno, prema normalnoj 
270.000 tona mesečno. Veliko smanjenje dodele goriva. Podizanje nove rafinerije 
u Svetoj Klari kod Zagreba.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:2.4pt;text-align:justify;background:
white"><span lang="HR" style="mso-bidi-font-size:11.0pt;mso-ansi-language:HR">U 
junu posredovanjem otišlo u Rajh 723 radnika, time ukupan broj 150.000.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:1.7pt;text-align:justify;background:
white"><span lang="HR" style="mso-bidi-font-size:11.0pt;mso-ansi-language:HR">Operat. 
odelj./Obavešt. odelj. Izveštaj nemačkog opunomoćenog generala u Hrvatskoj 
15. 6. — 14. 7. 44.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="tab-stops:22.1pt;background:white"><span style="mso-bidi-font-size:11.0pt">IX</span><span lang="HR" style="mso-bidi-font-size:
11.0pt;mso-ansi-language:HR">. <i>Stanje propagande</i></span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:.95pt;text-align:justify;background:
white"><span lang="HR" style="mso-bidi-font-size:11.0pt;mso-ansi-language:HR">Neprijateljska 
propaganda i dalje živa ističući tvrdnju da snage Nemačke polako 
malaksavaju. Za vojsku je propaganda suviše prosta, dok civilno stanovništvo 
delimično sluša neprijateljsku propagandu, naročito radio-vesti. Korektnim 
ponašanjem prema civilnom stanovništvu nemačke trupe će izvući tlo 
neprijateljskoj propagandi. Naša propaganda biće određena uspesima »</span><span style="mso-bidi-font-size:
11.0pt">V</span><span lang="HR" style="mso-bidi-font-size:11.0pt;mso-ansi-language:
HR"> l«<sup>16</sup> i podvlačenjem mržnje protiv angloameričkih bombardera. 
U ratnoj propagandi protiv neprijatelja ističe se loše raspoloženje kod bande 
i podvlači činjenica da bande građaninu i seljaku uzimaju sve što poseduje. 
Iznenadni napad na Titov Vrhovni štab propagandno se i dalje iskorišćava.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:1.2pt;text-align:justify;background:
white"><span lang="HR" style="mso-bidi-font-size:11.0pt;mso-ansi-language:HR">Operat. 
odelj./Obavešt. odelj. Izveštaj nemačkog opunomoćenog generala u Hrvatskoj 
15. 6. — 14. 7. 44</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-align:justify;tab-stops:32.65pt;background:white"><sup><span lang="HR" style="font-size:7.0pt;mso-bidi-font-size:11.0pt;letter-spacing:-.55pt;
mso-ansi-language:HR">16</span></sup><span lang="HR" style="font-size:7.0pt;
mso-bidi-font-size:11.0pt;mso-ansi-language:HR"> <span style="letter-spacing:
-.05pt">Reč je o nemačkim bombama na raketni pogon koje su u dru</span><span style="letter-spacing:-.2pt">gom 
svetskom ratu upotrebljene za bombardovanje Londona i drugih </span>engleskih 
gradova.</span><span lang="HR" style="font-size:7.0pt;mso-bidi-font-size:12.0pt;mso-ansi-language:HR"><o:p>
</o:p>
</span></p>
<p class="MsoNormal" style="tab-stops:18.0pt;background:white"><span style="mso-bidi-font-size:11.0pt;letter-spacing:-.3pt">X</span><span lang="HR" style="mso-bidi-font-size:11.0pt;letter-spacing:-.3pt;mso-ansi-language:HR">.</span><span lang="HR" style="mso-bidi-font-size:11.0pt;mso-ansi-language:HR"> 
<i>Stanje popune</i></span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">I dalje se poboljšava naknadnim regrutovanjem u 
Dalmaciji. Jedva da ima upotrebljivih oficira za zamenu. I dalje velika oskudica 
u podoficirima. Ljudstvo: iz dopunskih jedinica preuzeto:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">400 vojnika sposobnih za </span><span lang="DE" style="mso-bidi-font-size:11.0pt;mso-ansi-language:DE">pom</span><span lang="HR" style="mso-bidi-font-size:11.0pt;mso-ansi-language:HR">. 
službu, za dve radne čete pri Štabu za osiguranje železnice,</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">4000 vojnika za popunu žandarmerije,</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">300 vojnika za »Brzu brigadu«</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">179 regruta za Nastavnu brigadu »Štokerau«<sup>17</sup>,</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-align:justify;tab-stops:32.65pt;background:white"><sup><span lang="HR" style="font-size:7.0pt;mso-bidi-font-size:11.0pt;letter-spacing:-.35pt;
mso-ansi-language:HR">17</span></sup><span lang="HR" style="font-size:7.0pt;
mso-bidi-font-size:11.0pt;mso-ansi-language:HR"> Nazvana je po mestu Štokerau 
(Stockerau) u Austriji u kome <span style="letter-spacing:-.1pt">se nalazio 
nastavni centar za obuku ustaško-domobranskih i legionar</span>skih jedinica.</span><span lang="HR" style="font-size:7.0pt;mso-bidi-font-size:12.0pt;mso-ansi-language:
HR"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">370 vojnika za Sisak za popunu III/4 komande odseka</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">sigurnosti.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">protuavionskoj legiji dodeljeno je 1500 sposobnih 
za rad ali nisu svi dovedeni.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="background:white"><span lang="HR" style="mso-bidi-font-size:
11.0pt;mso-ansi-language:HR">Sreska komanda za popunu Knin: 1745 vojnika, godišnje 
21—26 za ustašku miliciju.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="background:white"><span lang="HR" style="mso-ansi-language:
HR">188 vojnika iz radne službe za nastavnu brigadu »Štokerau« kao kandidati 
za podoficire.<o:p>
</o:p>
</span></p>
<p class="MsoNormal" align="center" style="text-align:center;background:white"><span lang="HR" style="mso-ansi-language:HR">Nemački 
opunom. general u Hrvatskoj</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" align="center" style="text-align:center;background:white"><span lang="HR" style="mso-ansi-language:HR">Šef 
štaba<o:p>
</o:p>
</span></p>
<p class="MsoNormal" align="center" style="text-align:center;background:white"><span lang="HR" style="mso-ansi-language:HR">na 
konceptu potpisao:<o:p>
</o:p>
</span></p>
<p class="MsoNormal" align="center" style="text-align:center;background:white"><span lang="HR" style="mso-ansi-language:HR">fon 
Zelhov<o:p>
</o:p>
</span></p>
<p class="MsoNormal" align="center" style="text-align:center;background:white"><span lang="HR" style="mso-ansi-language:HR">pukovnik<o:p>
</o:p>
</span></p>
<p class="MsoNormal" align="center" style="margin-right:251.3pt;text-align:center;
background:white"><span lang="HR" style="mso-ansi-language:HR">Za tačnost:<o:p>
</o:p>
</span></p>
<p class="MsoNormal" style="background:white"><span lang="HR" style="mso-ansi-language:
HR">major<o:p>
</o:p>
</span></p>
<sup><span lang="HR" style="font-size:7.0pt;mso-bidi-font-size:12.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;letter-spacing:
-.35pt;mso-ansi-language:HR;mso-fareast-language:EN-US;mso-bidi-language:AR-SA">18</span></sup><span lang="HR" style="font-size:7.0pt;mso-bidi-font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;letter-spacing:-.35pt;mso-ansi-language:
HR;mso-fareast-language:EN-US;mso-bidi-language:AR-SA"> </span><span lang="HR" style="font-size:7.0pt;mso-bidi-font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:HR;mso-fareast-language:
EN-US;mso-bidi-language:AR-SA">Potpis nečitak.</span>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_93.htm"><b>Prethodni dokument</b></a></TD>
<TD><a href="4_12_4_95.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
