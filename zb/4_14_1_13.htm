<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_12.htm"><b>Prethodni dokument</b></a></TD><TD><a href="4_14_1_14.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 13</strong></p>
<p align="center"><strong>PLAN ŠTABA DRAŽE MIHAILOVIĆA OD KRAJA OKTOBRA 1941. ZA NAPAD NA    PARTIZANSKE SNAGE    I VŠ NOPOJ U UŽICU<sup>1</sup></strong></p>
<p>Drežnička i ravanjska četa &#8212;</p>
<p>Sa potrebnom snagom zauzima fabriku koža i slagalište muni[ci]je u
  Vrelima. Vrši razoružavanje i pritvaranje straže kod fabrike i
  slagališta. Ostavlja stražu jačine 10 ljudi a sa ostatkom produžava
  pokret ka Užicu glavnim putem. U 5 časova da bude na Sekulića brdu. Po
  izlasku na Sekulića brdo odmah hvatati vezu sa trupama na Mendinom brdu.</p>
<p>Sa glavnom snagom kreće se putem preko Zbojštice tako da u 5 časova
  bude u Adi. Iz Ade produžava pokret duž želez-ničke pruge zahvatajući
  jedan deo groblja. Delom snaga iz Ade kreće se kroz park. Sa snagama
  koje su došle preko Zbojštice zauzima železničku stanicu i deo fronta
  od stanice do Sokolskog Doma, držeći kej duž reke Đetinje.</p>
<p>Bioska i staparska četa &#8212;</p>
<p>Stapari &#8212; U 5 časova da bude na užičkom gradu iznad stare električne centrale.</p>
<p>Zauzima fabriku tkanina.</p>
<p>Bioska &#8212; U 5 časova da bude delom snaga na putu kod Gradine (3 km.
  zapadno od grada na putu Užice &#8212; Bajina Bašta). Ostatak snage da bude u
  5 časova na grebenu gde put sa Terazija izlazi iz Užica. Vezu levo
  hvatati sa našim snagama na Pori.<sup>2</sup></p>
<p>Zadatak: Nikoga ne puštati ni u varoš ni iz varoši. Svakog ko pokuša
  bilo da uđe bilo izađe iz varoši zadržati. Patrolirati između grada i
  Pore, u napred navedenom cilju.</p>
<p>Zlatiborski odred<sup>3</sup> &#8212; U 5 časova da bude na položaju: Malo Zabučje &#8212; električna centrala kod grada.</p>
<p>Zadatak: zatvoriti izlaz i ulaz u varoš. Zauzeti kej duž reke
  Đetinje od sokolskog doma do mosta kod fabrike tkanina. Iz varoši i u
  varoš ne puštati nikoga, već sve zadržati pod stražom.</p>
<p>U 5 časova uhvatiti vezu desno sa snagama u Adi i levo sa snagama na Gradu iznad električne centrale.</p>
<p>Požeški odred<sup>4</sup> &#8212;</p>
<p>U 5 časova glavnom snagom na Mendinom brdu a pomoćnom na Sarića Osoju.<sup>5</sup></p>
<p>Glavna snaga zauzima fabriku oružja u Krčagovu. Zaplenjuje municiju
  u rasadniku preko puta fabrike oružja. Pritvara ljude, ostavlja
  potrebnu stražu i odmah produžava preko Dovarja i brega gde je vila
  Pavla Vujića. Zauzima Narodnu banku<sup>6</sup> i Učiteljsku školu u kojoj ima oko
  100 partizana. Patrole šalje do glavnog štaba a ostalo raspoređuje po
  kapijama i kućama.</p>
<p>Pomoćna snaga spušta se preko Carina,<sup>7</sup> zauzima gimnaziju i park. Svo
  ljudstvo pritvara u gimnaziju a oružje deli ljudima bez oružja. Pomoćna
  snaga postavlja stražu kod magacina (mehana Štaler). Jerković<sup>8</sup> u kući
  Veselina Jankovića na Carini.</p>
<p>Ribaševski odred &#8212; U 5 časova da bude delom snaga na Pori a delom u Belom Groblju.</p>
<p>Zadatak: Posesti štab četnika (40 ljudi).</p>
<p>Zatvoriti put pored Pore i Belog Groblja.</p>
<p>Čas se odnosi na svanuće u nedelju 2 &#8212; novembra.<sup>9</sup></p>
<p>&nbsp;</p>
<b class=medtxt><p><sup>1</sup> Kopija originala (pisana na mašini, ćirilicom) u Arhivu VII,
  Ča, k. 50, reg. br. 6/1 (S-V-5629/1). Dokumenat je bez završetka i bez
  datuma. Plan je sačinjen verovatno 26. ili 27. oktobra (vidi dok. br.
  14, 15, 16, 17 i 18; Arhiv VII, Ča, k. 50, reg. br. 3 i 4/1 i 22/2). &#8212;
  Kapetan Miloš Glišić (tada načelnik Štaba Požeškog četničkog odreda) na
  saslušanju pred istražnim organima FNRJ 27. maja 1946. kaže da je plan
  napada sačinjen 25. ili 26. septembra i da ga je s tim planom upoznao
  kapetan Vučko Ignjatović. Nakon toga je Glišić otišao u Štab D.
  Mihai-lovića koji mu je, između ostalog, rekao: &#187;Vi ćete izvršiti napad
  po predviđenom planu na Užice, ako se od ovoga bude docnije pravilo
  pi-tanje od strane partizana, ja ću izjaviti da ja nemam veze sa
  Požegom, da je to stvar Požege i Požeški odred nije moj odred&#171; (Arhiv
  VII, Ča, k. 262, reg. br. 13/1).</p>
<p><sup>2</sup> Uzvišenje kod grada.</p>
<p><sup>3</sup> Naređenje za mobilizaciju tog odreda dobio je rez.
  potpukovnik Andrija Jevremović od kapetana Milorada Mitića 28. oktobra
  1941 (Arhiv VII, Ča, k. 346, reg. br. 29/4: saslušanje A. Jevremovića
  pred partizanskim vojnim vlastima u Užicu 5. novembra 1941).</p>
<p><sup>4</sup> Taj odred je u napadu na Užice imao ulogu glavnih četničkih
  snaga, i njegova dejstva su bila određena posebnom zapovešću (vidi dok
  br. 18).</p>
<p><sup>5</sup> Nije nađeno na karti 1:100 000.</p>
<p><sup>6</sup> U toj zgradi su bili smešteni VŠ NOPOJ i drug Tito, a u
  njenim trezorima je radila partizanska fabrika oružja i municije.</p>
<p><sup>7</sup> Deo grada.</p>
<p><sup>8</sup> Dušan, tada komandant Užičkog NOPO, poginuo 29. novembra 1941. na Kadinjači štiteći povlačenje VŠ NOPOJ iz Užica.</p>
<p><sup>9</sup> Napad četnika nije se odvijao prema tom planu. Ribaševinski
  četnički odred je bio razbijen 1. novembra ujutro od Dragačevskog
  ba-taljona i delova Užičkog NOPO. Dejstva Zlatiborskog četničkog odreda
  i Kremanske četničke grupe bila su sprečena vojnim, političkim i drugim
  merama koje su VŠ NOPOJ i Štab Užičkog NOPO blagovremeno preduzeli na
  osnovu pouzdanih podataka da četnici pripremaju napad na Užice. Opširnije o tome, vidi dok. br. 14&#8212;17, Zbornik NOR-a, tom
  I, knj. 1, dok. br. 60 i 72; Oslobodilački rat, knj. 1, str. 122;
  Nikola Ljubičić, Jevrem Popović, Milivoje Kovačević, Milivoje
  Radovanović Farbin, Užice 1941, Ustanak u užičkom kraju, Vojno delo,
  Beograd, 1961 (dalje N. Ljubičić i dr., n.d.), str. 199&#8212;210. Napad na
  Užice izvršio je Požeški četnički odred 1/2. novembra 1941. Opširnije o
  tome vidi dok. br. 18.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_12.htm"><b>Prethodni dokument</b></a></TD><TD><a href="4_14_1_14.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>