<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_46.htm"><b>Prethodni dokument</b></a></TD>
<TD><a href="4_14_4_48.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE ŠTABA KOMANDE SRBIJE OD 30. AVGUSTA 1944. 
KOMANDANTU PARAĆINSKOG SREZA O ZABRANI RAZORUŽANJA BUGARSKIH OKUPACIONIH 
TRUPA1</strong></p>
<p align="center">ŠTAB KOMANDE SRBIJE JUGOSLOVENSKE VOJSKE U OTAD2BINI</p>
<p align="center">Pov. Br. Službeno</p>
<p align="center">30 avgusta 1944 god.</p>
<p align="center">Položaj</p>
<p align="center">KOMANDANTU SREZA PARAĆINSKOG</p>
<p>Izvešten sam da ste razoružali izvestan broj Bugara. Viši interesi nalažu 
da se to sada ne čini, a to naređuje i Vrhovna Komanda, pa čak i da im se 
omogući nesmetan odlazak u Bugarsku.2 Vrhovna komanda ima za to razloga i 
sigurno je da je to za nas od veće koristi, no da ih razoružavamo.</p>
<p>S toga, sve Bugare koje ste pohvatali vratite sa oružjem.</p>
<p>Ovo pismo hitno doturite bugarskom komandantu kod Ćuprije — mislim da je 
na Adi.</p>
<p>Ako bi bugarski komandant uputio kakvo lice svoje sa željom da dođe do 
mene, nađite načina da ga najhitnije terenom uputite u moj štab preko s. Vitoševca.</p>
<p>Radi se o vrlo važnom, uz to vrlo hitnim stvarima, koje su od presudne važnosti, 
pa znam i veruj em da ćete se kao i do sada sav založiti u tom pogledu.</p>
<p align="center">KOMANDANT,</p>
<p align="center">M.P.3</p>
<p align="center">diviziski đeneral,</p>
<p align="center"><strong>Miroslav Trifunović</strong></p>
<p>1 Fotokopija originala (pisanog na mašini, ćirilicom) u Arhivu VII, Ča, k. 
21, reg. br. 24/3 (S-V-55/2a).</p>
<p>2 Reč je o izvlačenju jedinica bugarskog 1. okupacionog korpusa posle 
deklaracije vlade Bugarske od 17. avgusta 1944. o povlačenju ovih jedinica iz 
onih delova okupirane teritorije Srbije na koje Bugarska nije pretenđovala. 
Planom je bilo predviđeno da se do 25. avgusta sve snage koncentrišu na 
prostoru Niša, a zatim da se prebace istočno od demarkacione linije sa 
Srbijom. Pošto su se prikupile na prostoru Lapova, Ćuprije i Stalaća, 24. i 
25. pešadijskoj diviziji je 29. avgusta naređeno povlačenje na prostor Ćuprene 
— Belogradčik, dok su ostale tri divizije i samostalne jedinice 1. 
okupacionog korpusa imale da se koncentrišu na prostor Niša, Leskovca. Bele 
Palanke zadržavajući i dalje ulogu okupacionih trupa. Smatrajući Makedoniju 
bugarskom teritorijom i u težnji da je zadrži, bugarska vlada nije planirala 
povlačenje svoje 5. okupacione armije iz okupirane Makedonije već joj je 
naredila da u saradnji sa nemačkim trupama tamo održava red i mir (Zbornik 
NOR-a, tom XII, knj. 4, dok. br. 115, 117, 118 i 124; P. Višnjić, n.d., str. 
123—124).</p>
<p>3 Okrugli pečat: »Jugoslovenska vojska u otadžbini — Gorski štab br. la« 
(Komanda Srbije).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_46.htm"><b>Prethodni dokument</b></a></TD>
<TD><a href="4_14_4_48.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
