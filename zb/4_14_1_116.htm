<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_115.htm"><b>Prethodni dokument</b></a></TD><TD><a href="4_14_1_117.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 116</strong></p>
<p align="center"><strong>PROGLAS ŠTABA BILEĆKOG VOJNOČETNlČKOG ODREDA OD 5. JULA 1942. O MERAMA PROTIV PRIPADNIKA NOP-a<sup>1</sup></strong></p>
<p>Shodno naređenju Komandanta Hercegovačke grupe vojnočetničkih odreda Pov. Br. 53 od 2. jula og.2</p>
<p align="center">PROGLAŠUJE SE:</p>
<p>1.&nbsp; &#8212; Svako lice, koje napusti mesto stanovanja, a to mu bude
  zabranjeno od četničkih vlasti iz bilo kojih razloga biće odmah
  streljano čim se uhvati.</p>
<p>2.&nbsp; &#8212; Svako, ono lice, koje bude vodilo propagandu protivnu
  četničkoj vlasti i četničkoj organizaciji bi će odmah streljano.</p>
<p>3.&nbsp; &#8212; Svaki agent, kurir ili lice koje raznosi propagandistički
  materijal protivan četničkoj organizaciji biće na licu mesta streljan.</p>
<p>4.&nbsp; &#8212; Onaj, kod koga se pronađe propagandistički materijal, biće odmah ubijen.</p>
<p>5.&nbsp; &#8212; Svaki onaj domaćin koji primi na hranu, stan ili ukaže ma
  kakvu pomoć partizanskim agentima, partizanskim kuririma i tsl. biće
  odmah streljan, njegova porodica internirana, a imanje konfiskovano.</p>
<p>6.&nbsp; &#8212; Svako ono lice, koje primi partizane, agitatore i uopšte
  sumnjive ljude, dužno je odmah stvar prijaviti najbližoj četničkoj
  vlasti.</p>
<p>7.&nbsp; &#8212; Svaka četnička jedinica, svaka strana, svaka patrola i
  svaki četnik dužni su odmah stupiti u borbu protiv partizana čim ih
  primijete. Odmah obaveštavaju susedne četničke čete, straže i posade, a
  ove su dužne priteći odmah i najhitnije u pomoć.</p>
<p>Ko postupi protivno biće kažnjen smrću. Prednje odredbe stupaju odmah na snagu.</p>
<p>Starešine četničkih jedinica upoznaće o prednjim odredbama sve borce, a starešine sela narod.</p>
<p>IZ ŠTABA BILEĆKOG VOJNO ČETNIČKOG ODREDA Br. 244&#8212; &#8212; 5 - VII - 1942.
  god.&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;
  &nbsp;</p>
<p>M.P.<sup>3</sup></p>
<p>ZAVODSKI</p>
<p>VOJ. ČETNIČKI BATALJON Pov. Br. 29 7. VII 1942. god. U Mosku</p>
<b class=medtxt><p><sup>4</sup> Komandiru Moštanske voj. čet. čete Na postupak i izvršenje</p>
<p>Za komandanta</p>
<p>Ađutant</p>
<p>vod. III kl.</p>
<p>Nov.<sup>5</sup> T. Vitković</p>
<p><sup>1</sup>&nbsp; Original  (umnožen na šapirografu, ćirilicom) u Arhivu VII, Ča, Te. 197, reg. br. 15/2 (BH-V-7632).</p>
<p><sup>2</sup>&nbsp; Jedan primerak te naredbe nalazi se u Arhivu VII, Ča, k. 171, reg. br. 22/2.</p>
<p><sup>3</sup>&nbsp; Okrugli pečat: &#187;Bilećki vojnočetnički odred&#171;.</p>
<p><sup>4</sup>&nbsp; Tekst do kraja dokumenta dopisan je mastilom.</p>
<p><sup>5</sup>&nbsp; Novica.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_115.htm"><b>Prethodni dokument</b></a></TD><TD><a href="4_14_1_117.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>
