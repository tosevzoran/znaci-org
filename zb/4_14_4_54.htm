<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_53.htm"><b>Prethodni dokument</b></a></TD>
<TD><a href="4_14_4_55.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDE KOSOVSKOG JURIŠNOG KORPUSA OD 1. 
SEPTEMBRA 1944. KOMANDANTU RASINSKO-TOPLIČKE GRUPE KORPUSA O BORBAMA PROTIV 
JEDINICA OPERATIVNE GRUPE DIVIZIJA NOVJ 30. AVGUSTA1</strong></p>
<p align="center">KOMANDA</p>
<p align="center">KOSOVSKOG JURIŠNOG KORPUSA</p>
<p align="center">Pov. O. Br. 38.— 1 septembar 1944 g. Položaj</p>
<p align="center">KOMANDANTU RASINSKO TOPLIČKE GRUPE KORPUSA</p>
<p>U vezi izveštaja dostavljenog sa položaja Ratajska čuka Pov. Br. sl. od 30 
avgusta 1944 godine2 dostavljam sledeći iz-veštaj:</p>
<p>Sa korpusom 29/30 avgusta prenoćio sam u selu Rataje. Na Novačko brdo 
isturio sam bio Mitrovačku i Dreničku brigadu. U zoru 30 avgusta 5,30 časova 
ove dve jedinice bile su napadnute od jačih komunističkih snaga.3 Borba je 
bila žestoka i drska i s jedne i sa druge strane. U jednovremenim jurišima 
vojnici mojih jedinica izmešali su se sa komunistima. Obzirom na jačinu 
komunista naredio sam izvlačenje jedinica koje su bile u borbi. Sa ostalim 
jedinicama poseo sam bio prema zapovesti Ratajsku kosu i sa ovog položaja štitio 
izvlačenje Mitrovačke i Dreničke brigade, koje su se pod borbom izvlačile na 
glavni položaj. Međutim na položaju Ratajska kosa nisam mogao da dam otsudnu 
odbranu, jer ista ne odgovara uslo-vima dobrog položaja, pa sam na ovom položaju 
ostavio samo zaštitne delove dok sam sa ostalim snagama poseo položaj na 
Ratajskoj čuki. Komunisti su za sve vreme stalno vršili napade ali su vatrom 
iz bacača i topa koji su precizno tukli neprijatelja ometani, jer su im nanošeni 
veliki gubici.—</p>
<p>Desno od mene nalazile su se jedinice Rasinskog korpusa koji su bez stvarne 
potrebe menjale položaje, naročito Kruše-vačka brigada. Levo se nalazio 
Jastrebački korpus ali između mojih jedinica i jedinica Jastrebačkog korpusa 
postojao je veliki međuprostor neposednut i prazan. Ovo su komunisti ose-tili i 
oko 16 časova počeli su, koristeći se ovim međuprostorom, podilaženje, te 
je postojala opasnost da ne zađu za leđa mojim jedinicama. Zbog ovoga sam 
svoje levo krilo morao da povučem u nazad i da ga pojačam, a jednovremeno da 
vatru iz bacača i topa kao i teških mitraljeza prenesem na tu stranu i tučem 
neprijateljsko desno krilo, koje je vršilo podilaženje. Komunisti su za 
izvesno vreme bili zaustavljeni ali su odmah za tim još žešće počeli napad 
i iz nekoliko bacača tukli naš položaj. Borba je trajala sve do 18 časova, 
kada je usled navala komunista bilo nemoguće održati se na položaju. Jedinice 
desno od mene već su bile napustile položaje i postojala je opasnost da budem 
sa celim korpusom blokiran. Zbog ovoga naredio sam napuštanje položaja i izvlačenje 
ljudstva sa prihvatom. Međutim jedna komunistička grupa ipak uspela je da se 
uvuče u pozadinu i da iz sela Veluća tuče naše vojnike pri izvlačenju, tako 
da je bilo teško održati ljudstvo pod komandom, ali i pored svih napada uspeo 
sam obzirom na samu borbu i tešku situaciju da korpus sa relativno malim 
gubicima izvučem.</p>
<p>Prema izjavi jednog odbeglog partizana, koji je nasilno mobilisan, prema mom 
korpusu nalazila se jedna cela divizija, čiji je štab bio u s. Rataje, gde je 
došao posle odlaska — izvlačenja mojih jedinica. Isti su u napadu bili 
neverovatno drski i nasrtljivi. Pored toga što su im stalno nanošeni gubitci 
oni su išli napred preko leševa svojih drugova, te se imao utisak da su pijani 
ili ludi. U borbi su učestvovale i ženske.</p>
<p>U ovoj borbi imao sam sledeće gubitke: 4 ubijena, 8 ranjenih i 4 nestala 
vojnika, 4 konja mrtva, više vojnika kontuzo-vanih od bacača.</p>
<p>Na terenu zbog toga što su mi konji ubijeni ostali su mi 4 sanduka sa 
engleskom municijom. Isto tako komunisti su zaplenili jedna kola sa hranom, koja 
je trebala da se iznese na položaj.</p>
<p>U borbi je utrošeno municije i to:</p>
<p>1)&nbsp; 7,9 mm. mitraljeske i puščane :10.979.— metaka</p>
<p>2)&nbsp; 8 mm. mitraljeske za Švarcloze : 3.700.— ,,</p>
<p>3)&nbsp; 7,7 mm. engleske :&nbsp;7.300 —</p>
<p>4)&nbsp; 77 mm. američke :1.200.— „</p>
<p>5)&nbsp; 81 mm. za bacač : 48 bombi</p>
<p>6)&nbsp; 47 mm. mali ital. bacač : 60&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
,,</p>
<p>7)&nbsp; 47 mm. za ital. top&nbsp;:43 granate</p>
<p>8)&nbsp; Ručnih bombi :200. komada</p>
<p>Molim da se popuna municijom izvrši odmah, a naročito engleskom, a naročito 
municijom i ručnim bombama.</p>
<p align="center">S VEROM U BOGA ZA KRALJA I OTADŽBINU!</p>
<p align="center">M.P.4</p>
<p align="center">Komandant, kapetan</p>
<p align="center"><strong>Ž.5 Marković</strong></p>
<p>1&nbsp; Original (pisan na mašini, ćirilicom) u Arhivu VII Ča, k. 101, 
reg. br. 35/3 (S-V-17124).</p>
<p>2&nbsp; Taj izveštaj nije pronađen.</p>
<p>3&nbsp; Napad su izvodile 1. krajiška brigada, 5. i 6. brigada 21. divizije 
NOVJ, koje su dejstvovale kao desna bočna kolona u opštem protivnapadu 
Operativne grupe divizija protiv četnika u 2upi i Ra-sini. Opširnije o tome 
vidi Zbornik NOR-a, tom I, knj. 11, dok. br. 73, 89 i 95.</p>
<p>4 Okrugli pečat: »Komanda jugoslovenske vojske u otadžbini — Gorski štab 
br. 193« (2. kosovski korpus).</p>
<p>5 Zivojin Zika.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_53.htm"><b>Prethodni dokument</b></a></TD>
<TD><a href="4_14_4_55.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
