<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_203.htm"><b>Prethodni dokument</b></a></TD>
<TD><a href="4_14_3_205.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA 4. GRUPE JURIŠNIH KORPUSA OD 4. 
JULA 1944. KOMANDANTIMA JURIŠNIH KORPUSA ZA NAPAD NA JEDINICE NOVJ U ŽUPI1</strong></p>
<p>ŠTAB</p>
<p>Četvrte grupe jurišnih korpusa</p>
<p>O. broj 9</p>
<p>4 jula 1944 godine u 17 časova</p>
<p>POLOŽAJ</p>
<p align="center">ZAPOVEST</p>
<p align="center">Karta razmere 1 : 100.000 sekcija Novi Pazar i Kuršumlija.</p>
<p>O&nbsp; neprijatelju novih podataka nema2. Po još ne proverenim vestima 
glavna koncentracija njegovih snaga pred nama je u prostoru s. Šošići — s. 
Lipovac3. Prednji delovi V jurišnog korpusa imali su dodir sa neprijateljem u 
visini s. Brzeće u toku 4 jula.</p>
<p>Naše trupe napašće neprijatelja u toku 5 jula sa zadatkom da tuku 
neprijateljske snage u prostoru između Vlajkovačke reke i Strmačke reke sa težnjom 
da neprijatelja odbace na sever u pravcu Brusa i spreče mu odstupanje prema 
istoku4.</p>
<p>Trupe potpukovnika Keserovića u saradnji sa ostalim antikomunističkim 
snagama polaze u napad 5 jula sa zadatkom da tuku neprijatelja na levoj obali r. 
Rasine.</p>
<p>Drugom Kosovskom korpusu naređen napad u pravcu s. Sošici stini da potpomažu 
desno krilo V jurišnog korpusa5.</p>
<p align="center">NAREĐUJEM:</p>
<p>Naše trupe krenuće u napad 5 jula u 4 časa po sledećem:</p>
<p>1.&nbsp; — V jurišni korpus sa polaznog položaja Gobelja (1934) — 
Jelica (1776) — Mala Šiljača (1625) polazi u napad opštim pravcem s. Brzeće 
— s. Šošići — Vis Vrata (1072) — Manastir Strmac sa zadatkom da tuče 
neprijatelja na svom pravcu dejstva i do mraka ovlada linijom leve obale Stranačke 
reke: vis Okruglica — vis Lokvenik (1062) — zaseok Radma-novci zaključno.</p>
<p>Zona dejstva ovoga korpusa biće:</p>
<p>—&nbsp; desna linija: Metođe — vis Jastrebac — Sapido — k. 1157 — 
Bresnička čuka (1172) — s. Žarevo — vis Okruglica</p>
<p>—&nbsp;sve zaključno.</p>
<p>—&nbsp; levo linija: Šiljača (1625) — Muncelo (1472) — s. Rad-manovo 
— vis Ogledna (1349) — vis Pločnik — vis Borovik —</p>
<p>—&nbsp;zaseoci Radmanovci — sve zaključno.</p>
<p>Ovaj korpus potpomaže drugi jurišni korpus sa delom snaga bočnim dejstvom 
u pravcu s. Lipovac ako neprijatelj istavi tamo jači otpor. Težnja mu mora 
biti da prodirući brzo desnim krilom odbacuje neprijatelja na sever.</p>
<p>Po izbijanju na određenu liniju zauzima je sa glavninom svojih trupa i 
organizuje otpor da tu liniju na svaki način zadrži u svojim rukama. A sa 
prednjim delovima produžuje nadiranje za neprijateljem i u toku noći tako da 
se dodir niukom slučaju nesme izgubiti.</p>
<p>Vezu desno na desnoj zoni svoga dejstva hvatati sa drugim Kosovskim korpusom 
kome je naređeno da dejstvuje preko s. Donji Levići na Šošiće a po padu Šošića 
da produžavanjem desnog krila istog korpusa prodire na istok u pravcu sela 
Magovo. Učešće ovoga korpusa nije sigurno radi čega će komandant preduzeti 
sam potrebne mere za bočno obezbeđenje za slučaj da se ovaj korpus ne pojavi 
u određeno vreme na određenom pravcu. Nastati na svaki način da se veza 
uhvati6.</p>
<p>Vezu levo hvata sa drugim jurišnim korpusom sa kojim se uzajamno potpomaže 
u napadu.</p>
<p>2.&nbsp; — Drugi jurišni korpus polazi u napad sa polaznog položaja: 
Obradova Čuka (1430) — Kumanova čuka (1330) —</p>
<p>—&nbsp; Sto (1307) opštim pravcem: Kumanova Čuka — Crni Vrh (1019) — 
Vilja Rudina (986) — s. Lipovac — zaselak Šarenica sa zadatkom da tuče 
neprijatelja na svom pravcu dejstva i do mraka 5 jula ovlada levom obalom Strmičke 
reke i to položajem: zaseok Radmanovci — k. 692.</p>
<p>Desna zona dejstva ovoga korpusa je: Obradova Čuka vis Orljak (875) — Beli 
Kam (921) — Oravička Čuka (994) — sve zaključno.</p>
<p>Leva zona dejstva je: Sto (1307) — Visočnica — s. Ko-čine — s. Graševci 
— vis Vilja (948) — Babin nos — ušće Lipovske reke u Strmačku reku — 
sve zaključno.</p>
<p>Po izbijanju na položaj Radmanovci — k. 692 ovaj korpus hvata vezu sa V 
jurišnim korpusom desno od sebe i sa prvim jurišnim korpusom levo od sebe a 
sam položaj uređuje za odbranu i poseda ga glavnim snagama tako da ga po svaku 
cenu održi u toku noći s tim što prednje delove upućuje ispred položaja a 
radi gonjenja neprijatelja i održavanja dodira sa njim. Dodir se nesme izgubiti 
ni po koju cenu.</p>
<p>Vezu desno u toku napada hvata sa V korpusom a vezu levo hvata sa I korpusom. 
Pošto su među prostori između korpusa u početku napada veliki komandant će 
preduzeti potrebne mere za bočno obezbeđenje te da isključi svaku mogućnost 
neprijateljskog iznenađenja.</p>
<p>Prilikom napada prema s. Lipovac komandant će u slučaju da pred sobom oseti 
manji otpor a da pred petim korpusom u pravcu s. Šošići budu jače snage 
potpomoći bočnim udarom V korpus da ovlada s. Šošići.</p>
<p>Bude li na pravcu dejstva prvog korpusa istavljen jak neprijateljski otpor 
komandant će bočnim udarom potpomoći njegovo nadiranje.</p>
<p>3. — Prvi jurišni korpus polazi u napad 5 jula sa polaznog položaja: vis 
Garušana — vis Nerađe (1350) — Pogled (1032) — Kosmače — Oglavak opštim 
pravcem dolina r. Rasine. Sa jačim grupisanjem na desnoj obali Rasine i sa 
zadatkom da tuče neprijatelja na svom pravcu dejstva i do mraka 5 jula ovlada 
položajem s. Brđani (Savička Čuka — k. 704 — zaseok Bugarci) — s. Tršanovci.</p>
<p>Desna zona dejstva ovoga korpusa ide preko s. Velika Grabovica — s. Žiljci 
— s. Drenova — s. Brđani.</p>
<p>Leva zona dejstva ovoga korpusa do Lesenovačke reke.</p>
<p>Po izbijanju na određeni položaj komandant ga poseda i uređuje tako da ga 
sa glavnim snagama održi po svaku cenu u toku noći. Sa prednjim delovima produžava 
nadiranje ispred svog položaja tako da se dodir sa neprijateljem niukom slučaju 
nesme izgubiti.</p>
<p>Vezu desno hvata sa II jurišnim korpusom a levo sa trupama potpukovnika 
Keserovića čija desna kolona polazi u napad 5 jula u 4 časa pravcem s. Rakija 
— s. Botunje — s. Sljivovo.</p>
<p>Komandant ovoga korpusa nastojaće da prilikom svoga nadiranja potpomogne bočnim 
dejstvom drugi jurišni korpus ako se pred njim istavi jači neprijateljski 
otpor odnosno desnu kolonu potpukovnika Keserovića ako se tamo bude pojavio jači 
neprijateljski otpor.</p>
<p>4.&nbsp; — III jurišni korpus do 5 časova 5 jula prikupiće se na 
Kumanskoj čuci (polazni položaj drugog jurišnog korpusa) gde ostaje u opštoj 
rezervi spreman da po mom naređenju interveniše gde bude trebalo. Do svoga 
angažovanja ovaj korpus pod mojom komandom kretaće se za drugim ju-rišnim 
korpusom.</p>
<p>5.&nbsp; — Štab grupe biće u 5 časova 5 jula kod crkve u s. Kriva Reka a 
potom na Kumanovoj Čuci i kretaće se dalje sa rezervom za drugim jurišnim 
korpusom.</p>
<p>Izmena u pokretu štaba grupe i rezerve dostaviće se komandantima 
blagovremeno radiogramom.</p>
<p>6.&nbsp; — Veza u toku 5 jula radio veza ima ići po dobijenoj zapovesti za 
radio vezu. Skrećem pažnju da se izveštaji blagovremeno dostavljaju počev od 
prvog dodira sa neprijateljem na dalje o celom razvoju borbe.</p>
<p>Komandant V jurišnog korpusa obeležiće signalnim metkom svoj ulazak u s. 
Sošici a tako isto i radiogramom. Komandanti drugog korpusa obeležiće 
signalnim metkom prelazak Vlajkovačke reke i ulaz u s. Lipovac ovo učiniti i 
radiogramom. Komandant I jurišnog korpusa obeležiće signalnim metkom i 
radiogramom zauzeće Brusa. Svi komandanti korpusa obeležiće izbijanje na određeni 
položaj signalnim metkom i radiogramom.</p>
<p>Komandanti korpusa uputiće na Kumanovu Čuku po dva kurira konjanika tako da 
na Kumanovoj Čuci budu 5 jula u 6 časova.</p>
<p>7.&nbsp; &nbsp;— Sanitetska služba: u Jošaničkoj Banji obrazovano je 
grupno previjalište pod komandom referenta saniteta ovoga štaba i sve 
ranjenike upućivati tamo na previjanje i dalji transport.</p>
<p>8.&nbsp; — Ishrana trupa na terenu.</p>
<p>NA IZVRŠENJE PRIJEM ZAPOVESTI POTVRDITI KURIRIMA U TOKU NOĆl 4/5 JULA I 
RADIOGRAMOM DO 6 ČASOVA 5 JULA.</p>
<p>NAČELNIK ŠTABA, KAPETAN&nbsp; Neš. Nedić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;KOMANDANT, MAJOR Drag. S. Račić</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;M.P.7</p>
<p>Dostavljeno: Ktu I, II, III i V jur. korpusa. Eks. 4 jula u 17 čas. po 
kuririma.</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 77, 
reg. br. 44/2 (S-V-11264).</p>
<p>2&nbsp; Vidi dok. br. 201.</p>
<p>3&nbsp; Na tim položajima borbu protiv Nemaca, nedićevaca i četnika vodile 
su jedinice 21. divizije NOVJ. Vidi tom I, knj. 9, dok. br. 14.</p>
<p>4&nbsp; Vidi dok. br. 205.</p>
<p>5 U obaveštenju komandanta 2. kosovskog korpusa od 4. jula 1944. potčinjenima 
o sadržaju depeša primljenih iz Vrhovne komande 3. jula, pored ostalog, piše:</p>
<p>»4. jula Račić preduzima napad na liniji: Kopaonik — Željin u pravcu 
Brusa, a Keserović sa svojih položaja preduzima napad 4. jula u pravcu Brusa. 
Nastavak.</p>
<p>Br. LL. 971.— 3. juli — Nastavak. — Naređujem da Kosovski korpus sa 
prostorije Blaževo — Babice 4. jula preduzima napad opštim pravcem ka Brusu 
sa jačim grupisanjem na desnom krilu. Levo uhvatite vezu sa delovima majora Račića. 
Protiv svih onih koji pokušavaju izbegavanje borbe preduzmite najstrožije 
mere. U toku dalje akcije stavljate se pod komandu majora Račića. U borbi se 
angažovati odlučno« (Arhiv VII, Ča, k. 101, reg. br. 29/3).</p>
<p>6 Poslednja rečenica napisana je mastilom, ćirilicom.</p>
<p>7 Okrugli pečat: »Komanda jugoslovenske vojske u otadžbini — gorski štab 
br. 30«.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_203.htm"><b>Prethodni dokument</b></a></TD>
<TD><a href="4_14_3_205.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
