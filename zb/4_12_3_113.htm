<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_112.htm"><b>Prethodni dokument</b></a></TD>
<TD><a href="4_12_3_114.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ GENERALŠTABA KOMANDE KOPNENE VOJSKE OD 2. 
AVGUSTA 1943. O VOJNO-POLITlČKOJ SITUACIJI U SLAVONIJI, BOSNI I HERCEGOVINI, 
CRNOJ GORI I DALMACIJI[1]</strong></p>
<p>KOMANDA KOPNENE VOJSKE</p>
<p>GENERALŠTAB</p>
<p>Odeljenje stranih armija — Zapad (IV)</p>
<p>Br. 7302/43. pov.</p>
<p>H. Qu., 2. 8. 1943.</p>
<p>Samo za lično obaveštenje. Dalje širenje zabranjeno!</p>
<p>Generalštab, Op. odelj. prim.: 4. avgusta 1943.</p>
<p>Br. 8253/43. pov[2]</p>
<p align="center"><strong>Poverljivo</strong></p>
<p align="center">IZVEŠTAJ BR. 64 O NEPRIJATELJSKOJ SITUACIJI NA JUGOISTOKU</p>
<p><em>Hrvatska:</em></p>
<p>Na teritoriji severno od Save ponovo se povećava diverzantska aktivnost na 
železničkim prugama i na žetvi, sa težištem u Slavoniji. Kod Osijeka su se 
prvi put pojavile manje bande koje izvode diverzantske akcije i prepade na železničke 
pruge.</p>
<p>Na Bilogori neprijatelj se ponovo ojačao stalnim prido-laskom bandi sa 
zapada. Potvrđena je prisutnost dve velike bande (XII i XVI komunistička 
brigada).[3]</p>
<p>U prostoru Daruvar — Pakrac novoformirane bande, ve-rovatno prisilno 
mobilisane, pokušale su da u pravcu istoka dostignu planine Papuk i Psunj.</p>
<p>Kod Slavonske Požege, hrvatsko izviđanje konstatovalo je nova jaka 
prikupljanja bandi.</p>
<p>U istočnoj Bosni, komunističke bande razbijene, usled naših dejstava, 
razvijaju živahnu napadnu aktivnost.</p>
<p>Prema pouzdanim izveštajima, Tito je pokušao da sa oko 3 velike bande, iz 
rejona južno od Maglaja, pređe r. Bosnu u pravcu zapada.[4]</p>
<p>Gradačac koji je bila opkolila jedna velika komunistička banda, oslobodile 
su naše jedinice.[5]</p>
<p>Severno od Težnja i južno od Zepča, jaki delovi dve velike bande (2, i 12. 
komunistička divizija) ugrožavaju železnič-ku prugu Sarajevo — Brod.[6]</p>
<p>Južno od Vlasenice otkrivena je našim izviđanjem jedna veća komunistička 
banda (oko 3000 ljudi), koja se povlači u jugozapadnom pravcu.</p>
<p>U zapadnoj Bosni, manje bande su ponovile diverzantske akcije i prepade na železničku 
prugu Zagreb — Sisak — Bihać.[7] Neprijatelj je napustio Slunj.[8]</p>
<p>Jugozapadno od Sanskog Mosta potvrđena je prisutnost jedne velike bande (4. 
divizija).[9]</p>
<p><em>Hercegovina — Crna Gora:</em></p>
<p>U Hercegovini ponovni porast aktivnosti četničkih — Draže Mihailovića 
— i komunističkih bandi doveo je do pojačanih diverzantskih akcija na železničke 
pruge i učestalih prepada na hrvatske žandarmerijske stanice.</p>
<p>Jugoistočno od Sarajeva, našim izviđanjem otkrivena je jedna velika banda 
koja nadire ka Trnovu.[10] Severno od Konjica, delovi jedne dalje velike 
komunističke bande (delovi 5. divizije)[11] ugrožavaju železničku prugu 
Sarajevo — Mostar.</p>
<p>Prema do sada nepotvrđenim izveštajima, četnike sa teritorije Kosova[12] 
ponovo su naoružale italijanske jedinice.</p>
<p><em>Italijanska okupaciona zona:</em></p>
<p>Na odseku Šibenik — Knin, mnogobrojne komunističke bande pojačavaju 
svoje prepade i diverzantske akcije protiv italijanskih linija snabdevanja.[13]</p>
<p><em>Srbija:</em></p>
<p>Stanje u osnovi nepromenjeno.</p>
<p>U Beogradu je uhapšen komandant lične straže srpskog predsednika vlade 
Nedica, zbog dokazane saradnje sa Dražom Mihailovićem.</p>
<p align="center">Dostavljeno:</p>
<p align="center">Izveštaj neprijateljskoj situaciji na Jugoistoku&nbsp;</p>
<p align="center">I. A. u. I. V.</p>
<p align="center">pot. Mec [Metz]</p>
<p align="center">g-stabm potpukovnik</p>
<p align="center">Za tačnost</p>
<p align="center">Varnešterf [Warnesterff]</p>
<p align="center">g-štabni major</p>
<p>1 Snimak overenog prepisa originala (pisanog na mašini) u AVII, NAV-T-78, r. 
332, s. 6290333—5. Na margini prve stranice originala rukom je dopisano 
nekoliko parafa, slova i brojeva.</p>
<p>2 Pečat primaoca.</p>
<p>3 Reč je o 12. udarnoj i 16. omladinskoj brigadi „Joža Vlahović&quot; 
12. divizije NOVJ.</p>
<p>4 Prelaskom 1. proleterske udarne i 7. divizije NOVJ 1. avgusta 1943. preko 
pruge Doboj — Sarajevo — Konjic otpočela su ofanzivna dejstva šest 
divizija NOVJ u zapadnoj Bosni (tom II, knj. 1, str. 305; tom IV, knj. 16, dok. 
br. 1, 2, 9, 123, 129, 146, 158 i 184).</p>
<p>5 Gradačac je zauzela Majevička udarna brigada 17. udarne divizije 28. jula 
1943. Međutim, nemački 202. tenkovski bataljon je istog dana mesto povratio, a 
sutradan odbacio brigadu prema Majevici (tom IV, knj. 15, dok. br. 167, 233 i 
268, knj. 17, dok. br. 146; R. Petovar, gesta proleterska istočnobosanska 
brigada, VII, Beograd, 1951, str. 225).</p>
<p>6 Odnosi se na 2. proletersku i 12. udarnu diviziju NOVJ. Na toj pruzi, kod 
Zepča, 27. jula 1943. naišao je nemački vojni transport na minu (tom IV, knj. 
15, dok. br. 231, knj. 16, dok. br. 5).</p>
<p>7 Između ž. st. Volinje i Dobrljina (na pruzi Sunja — Bos. Novi), 28. 
jula 1943, uništili su delovi Kozarskog NOP odreda jedan vojni transport (tom 
IV, knj. 15 dok. br. 85, knj. 16, dok. br. 109).</p>
<p>8 Delovi nemačke 114. brdske divizije, 30. jula 1943, odbacili su de-love 2. 
udarne brigade 8. divizije NOVJ i zauzeli Slunj (AVII, a, NOP, k. 419-A, reg. 
br. 13/8; k. 53, reg. br. 16/2-8; tom V, knj, 18, dok br. 147).</p>
<p>9 Reč je o 4. udarnoj diviziji 2. bosanskog udarnog korpusa NOVJ.</p>
<p>10 Na maršu iz istočne u srednju Bosnu, 3. krajiška udarna brigada 1. 
proleterske udarne divizije NOVJ, posle kraće borbe, zauzela je 31. jula 1943. 
Trnovo (tom IV, knj. 16, dok. br. 25, 123, 149, 176, 178 i 184).</p>
<p>11 Odnosi se na 5. udarnu diviziju NOVJ.</p>
<p>12 Odnosi se na područje Kosovo kod Knina.</p>
<p>13 U tom rejonu dejstva su izvodili 2. udarna brigada 6. divizije NOVJ i Lički 
NOP odred.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_112.htm"><b>Prethodni dokument</b></a></TD>
<TD><a href="4_12_3_114.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
