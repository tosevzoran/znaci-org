<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRAŽE MIHAILOVI&#262;A - KNJIGA 1</b><br>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_44.htm"><b>Prethodni dokument</b></a></TD><TD><a href="4_14_2_46.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<p>
<b>BR. 45</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>INSTRUKCIJA KOMANDANTA ISTAKNUTOG DELA ŠTABA DRAŽE MIHAILOVIĆA OD 23. FEBRUARA 1943. POTČINJENIM KOMANDANTIMA O BORBENOM RASPOREDU JEDINICA ZA NAPAD NA PARTIZANSKE SNAGE NA LEVOJ OBALI NERETVE</b><b>1</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;INSTRUKCIJA ZA RAD:
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;1. — Podaci o komunistima: Ima ih oko 12.000 na frontu Bradina — Konjic — Raima — Ljubuški. Vršili su pokret u tri kolone i to: leva, glavna kolona koja čini polovinu njihove snage, ka Prozoru; srednja kolona dolinom Drežnice; a desna kolona prema Ljubuškom (ove dve su jednake).
<br>&nbsp;&nbsp;&nbsp;&nbsp;Sastav: prema izjavi zarobljenika komunista njihove snage su sastavljene od proleterskih brigada iz Crne Gore, Hercegovine, Sandžaka i Srbije. Ženskih imaju oko 10%- Sa njima učestvuju i domobranci i turci. Vode masu nenaoružanih koje usput oružaju sa zaplenjenim oružjem od Italijana.
<br>&nbsp;&nbsp;&nbsp;&nbsp;Proleteri su odlično naoružani i raspolažu sa dosta automatskih oruđa i pikavcima. Celokupno njihovo ljudstvo je premoreno usled dugih marševa i borbi i zbog oskudice u hrani—gladno.
<br>&nbsp;&nbsp;&nbsp;&nbsp;Karakteristično je za njih da ižbegavaju borbe sa četnicima i udaraju uvek na prazno i manevrišu, da bi izazvali zabunu i sačuvali snage.
<br>&nbsp;&nbsp;&nbsp;&nbsp;Izgleda da je njihov glavni štab sa Titom i Arsom na pravcu leve glavne kolone.
<br>&nbsp;&nbsp;&nbsp;&nbsp;Raspolažu sa nekoliko baterija i tenkova koje su zarobili od Italijana.
<br>&nbsp;&nbsp;&nbsp;&nbsp;Borbeni duh promenljiv. Posle prvog neuspeha beže paničnim bekstvom.
<br>&nbsp;&nbsp;&nbsp;&nbsp;Njihova verovatna namera je da se probiju kroz Hercegovinu ka Sandžaku i Crnoj Gori i to pravcem: Prozor — Prenj — Kalinovik — Šćepan-Polje. Ako im sprečimo ovaj pravac probijanja verovatno je da će ga promeniti i krenuti pravcem ka Bosni ili će se vratiti natrag na Dinaru.
<br>&nbsp;&nbsp;&nbsp;&nbsp;2. — Po podacima od Baćovića i Jevđevića, a koji su dobijeni preko Talijana, Nemci nadiru pravcem: Drvar — Glamoč — Livno. 21. februara jedna Nemačka kolona jačine 2000 ljudi, zauzela je G. Vakuf i nadire ka Prozoru;<sup>2</sup> druga kolona, sastavljena od Nemaca i Hrvata, zauzela je Bradinu i nastupa ka Konjicu i Rami idući putem, sa tenkovima.<sup>3</sup>
<br>&nbsp;&nbsp;&nbsp;&nbsp;Verovatna namera Nemaca i Hrvata je da pod vidom teranja komunista posednu celu Dalmaciju, Hercegovinu, a možda i ostale krajeve duž obale Mora i na taj način se obezbede s jedne strane od eventualnog iskrcavanja Saveznika i našeg rada u pozadini, a s druge strane da drže Italijane u ruci jer im ne veruju, pošto se boje zajednice Talijana i četnika protivu njih.
<br>&nbsp;&nbsp;&nbsp;&nbsp;— Talijani su izgubili garnizone: Prozor — Ramu i Drežnicu.<sup>4</sup> Za Jablanicu se nezna sigurno.<sup>5</sup> Talijani ne pokazuju nikakvu aktivnost, sačekali su komuniste da ih pokolju, držeći i se potpuno pasivno. Njihov moral je ravan 0. Za nas daju hranu i municiju kao i pomoć u artiljeriji i tenkovima.
<br>&nbsp;&nbsp;&nbsp;&nbsp;— Podaci o našim snagama:
<br>&nbsp;&nbsp;&nbsp;&nbsp;Desno krilo:<sup>6</sup> kapetan Lukačević ima u svome sastavu oko 1000 muslimana i 1500 četnika koji su skupljeni iz Fočanske brigade, II Sarajevske brigade, Konjičke i Nevesinjske brigade. Na frontu Bjelašnica — Konjic — Ostrožac — Prenj.
<br>&nbsp;&nbsp;&nbsp;&nbsp;Južno se nalazi major Pantić i Radulović na liniji: Pla-ninica — Bukovo Brdo — Dolovi — Bijela — Mandići — R. Neretva i drži mostobran na Raškoj Gori.<sup>7</sup> Snage: oko 1500 ljudi.
<br>&nbsp;&nbsp;&nbsp;&nbsp;Pukovnik Stanišić stiže u Mostar.<sup>8</sup> Jačina trupa 2000 ljudi.
<br>&nbsp;&nbsp;&nbsp;&nbsp;Pavle Đurišić ima 1000 ljudi,<sup>9</sup> a Voja Lukačević 1200 ljudi.
<br>&nbsp;&nbsp;&nbsp;&nbsp;Major Baćović sa svojih 3000 ljudi nalazi se kod Knina i očekuje se za dejstvo u pozadini.<sup>10</sup>
<br>&nbsp;&nbsp;&nbsp;&nbsp;PLAN ZA ČIŠĆENJE LEVE OBALE NERETVE:
<br>&nbsp;&nbsp;&nbsp;&nbsp;— Držati Bjelašnicu sa muslimanima i II Sarajevskom brigadom zatvarajući sve pravce, koji se vide iz moga ranijega naređenja.<sup>11</sup>
<br>&nbsp;&nbsp;&nbsp;&nbsp;— U Oblasti Konjica (donja i gornja Bijela, Turije) formirati rezervu od 500 ljudi sa zadatkom da podržava bilo desni ili lijevi otsek.
<br>&nbsp;&nbsp;&nbsp;&nbsp;— Sa ostatkom snaga pripremiti i preduzeti napad sa dosadašnje linije (Radešinje, Golo Brdo — Gola Glava) pravcem: Rečica — Jablainica sa zonom dejstva, desno do r. Neretve, a levo do linije: Gola Glava — Grebeni — Izlazak.
<br>&nbsp;&nbsp;&nbsp;&nbsp;Cilj: izbijanje na reku Neretvu od Rame pa do železničke stanice Prenj i nabacivanje komunističkih snaga u reku Neretvu..
<br>&nbsp;&nbsp;&nbsp;&nbsp;Zabranjujem prelazak na desnu obalu r. Neretve.
<br>&nbsp;&nbsp;&nbsp;&nbsp;Sa potrebnim delom snage držati liniju: K. 1886— Crnoglav — 1893 i sa te linije uhvatiti vezu sa majorom Pantićem.
<br>&nbsp;&nbsp;&nbsp;&nbsp;Po izbijanju na gore pomenutu liniju ostaviti deo snage na r. Neretvi, a sa linije železnička stanica Prenj — Gola Glava K. 1661 preduzeti napad i to pravcem: Grebeni—K. 812—Vidova K. 1451—Dreznica, a u cilju spajanja sa Hercegovcima (majorom Pantićem) i definitivnim čišćenjem leve obale Neretve.
<br>&nbsp;&nbsp;&nbsp;&nbsp;Obratiti pažnju na obezbeđenje bokova i to desno od komunista a levo od eventualnog prodiranja Nemaca.
<br>&nbsp;&nbsp;&nbsp;&nbsp;Put koji vodi levom obalom Neretve usposobiti za saobraćaj kamionima radi prenosa hrane, municije i ostalih potreba na liniji: Rama—Jablanica—Glogošnica.
<br>&nbsp;&nbsp;&nbsp;&nbsp;Od Italijama za ovu akciju uzeti municiju, hranu, bacače i pomoć u artiljeriji.
<br>&nbsp;&nbsp;&nbsp;&nbsp;Stanje na frontu javljati preko radio-stanice iz Konjica i po kuririma adresujući pošiljke za kapetana Salatića.12
<br>&nbsp;&nbsp;&nbsp;&nbsp;Jednovremeno sa ovom akcijom preduzeće i major Pantić sa svojih 1500 ljudi i jednom baterijom napad pravcem: Dolovi—Zabrđe—Varda—Glogovo—D. Grabovica.
<br>&nbsp;&nbsp;&nbsp;&nbsp;Isto tako preduzeće napad i trupe Stanišića koje su pri-spele u Mostar pravcem: Mostar—Goranci—Dreznica u čijem sastavu se nalazi jedna brdska baterija.
<br>&nbsp;&nbsp;&nbsp;&nbsp;U Mostaru se nalazi 500 ljudi u rezervi.
<br>&nbsp;&nbsp;&nbsp;&nbsp;Italijani drže obezbeđenje levog boka Stanišića na liniji Jastrebinka—Virac.
<br>&nbsp;&nbsp;&nbsp;&nbsp;Sve jedinice će upotrebljavati ovu šifru:Nemci 11
<br>&nbsp;&nbsp;&nbsp;&nbsp;Talijani 22
<br>&nbsp;&nbsp;&nbsp;&nbsp;Ustaše 33
<br>&nbsp;&nbsp;&nbsp;&nbsp;Domobranci 44
<br>&nbsp;&nbsp;&nbsp;&nbsp;Muslimani 55
<br>&nbsp;&nbsp;&nbsp;&nbsp;Šifru upotrebljavati u prepisci sa Čika Brankom i Pantićem.
<br>&nbsp;&nbsp;&nbsp;&nbsp;Preko Jevđevića je traženo da Nemci ne prelaze na levu obalu reke Neretve.<sup>13</sup>
<br>&nbsp;&nbsp;&nbsp;&nbsp;Komandovanje: Pod komandom majora Kasalovića<sup>14</sup> biće sve trupe Vojvode Đurišića, sem Mileševskog korpusa do dolaska majora Veskovića<sup>15</sup> koji će po tome preuzeti komandu.<sup>16</sup>
<br>&nbsp;&nbsp;&nbsp;&nbsp;Kapetan Lukačević komandovaće svim trupama Mileševskog korpusa, muslimanima i trupama kod Konjica i na Bjelašnici iz sastava operativnih trupa Istočne Bosne i Hercegovine.
<br>&nbsp;&nbsp;&nbsp;&nbsp;Front na Bjelašnici do desne obale reke Neretve ostaje i dalje pod komandom kapetana Lukačevića a isti će komandovati preko poručnika Vukasovića,<sup>17</sup> a komandovanje na levoj obali Neretve sporazumno će odrediti kapetan Lukačević sa majorom Kasalovićem prema situaciji a sa kojom će detaljno upoznati majora Kasalovića kapetana Bojovića i Voju Lukačevića.<sup>18</sup>
<br>&nbsp;&nbsp;&nbsp;&nbsp;Sva pregrupisavanja snaga vršiti u toku noći a pod zaštitom prednjih delova da bi svi pokreti ostali u najvećoj tajnosti.
<br>&nbsp;&nbsp;&nbsp;&nbsp;Ovo naređenje čuvati u najvećoj tajnosti.
<br>&nbsp;&nbsp;&nbsp;&nbsp;23 februara 1943 g.
<br>&nbsp;&nbsp;&nbsp;&nbsp;12 časova
<br>&nbsp;&nbsp;&nbsp;&nbsp;Položaj.
<br>&nbsp;&nbsp;&nbsp;&nbsp;Po zapovesti
<br>&nbsp;&nbsp;&nbsp;&nbsp;Načelnika štaba Vrhovne Komande
<br>&nbsp;&nbsp;&nbsp;&nbsp;Major<sup>19</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<sup>1</sup><b class=medtxt> Dokumenat (pisan na mašini, ćirilicom) u Arhivu VII, Ča, k. 18,reg. br. 1/6 (VK-X-20).</b>
<br>&nbsp;&nbsp;&nbsp;&nbsp;<sup>2</sup><b class=medtxt> Reč je o borbenoj grupi »Fogel« (Vogel), koja je 22. februara1943. zauzela Gornji Vakuf. Vidi dok. br. 48, objašnjenje 78.</b>
<br>&nbsp;&nbsp;&nbsp;&nbsp;<sup>3</sup><b class=medtxt> Borbena grupa »Anaker« (Annacker). Vidi dok. br. 48, objašnjenje 78.</b>
<br>&nbsp;&nbsp;&nbsp;&nbsp;<sup>4</sup><b class=medtxt> O oslobođenju Prozora, Rame i Drežnice, vidi dok. br. 37.</b>
<br>&nbsp;&nbsp;&nbsp;&nbsp;<sup>5</sup><b class=medtxt> Jablanicu je 21. februara 1943. oslobodila 4. proleterska (crnogorska) brigada. Više o tim borbama vidi dok. br. 48; tom IV, knj.10, dok. br. 129, 130 i 298.</b>
<br>&nbsp;&nbsp;&nbsp;&nbsp;<sup>6</sup><b class=medtxt> Radi se o Konjičkoj grupi.</b>
<br>&nbsp;&nbsp;&nbsp;&nbsp;<sup>7</sup><b class=medtxt> Na toj liniji nalazila se Nevesinjska i Kombinovana brigada. Vidi dok. br. 44.</b>
<br>&nbsp;&nbsp;&nbsp;&nbsp;<sup>8</sup><b class=medtxt> Jedinice Zetskog četničkog odreda transportovane su iz Nikšića u Mostar italijanskim kamionima i železnicom. Šire o dolasku tihsnaga i njihovom učešću u operacijama u dolini Neretve vidi u dok. br.48, 70, 74, 75 i </b>
<br>&nbsp;&nbsp;&nbsp;&nbsp;<sup>9</sup><b class=medtxt> Vidi dok. br. 52 (depešu 1484), 74 i 75 (depešu 239).</b>
<br>&nbsp;&nbsp;&nbsp;&nbsp;<sup>10</sup><b class=medtxt> Tim jedinicama je Draža Mihailović 21. februara 1943. naredioda iz Knina krenu pravcem: Livno — Jablanica, »udarajući u leđa komunistima koji sada napadaju Hercegovinu«. Vidi dok. br. 48 i 74.</b>
<br>&nbsp;&nbsp;&nbsp;&nbsp;<sup>11</sup><b class=medtxt>Vidi dok. br. 48.</b>
<br>&nbsp;&nbsp;&nbsp;&nbsp;<sup>12</sup><b class=medtxt> Danilo, kapetan, načelnik Štaba Komande operativnih jedinicaistočne Bosne i Hercegovine. U toj situaciji nalazio se u Istaknutomdelu Vrhovne komande, kao oficir za vezu i koordinaciju borbenih dej-stava između četnika i italijanskih trupa.</b>
<br>&nbsp;&nbsp;&nbsp;&nbsp;<sup>13</sup><b class=medtxt> Vidi dok. br. 75. (Sporazum Jevđevića sa nemačkim oficiromda Nemci ne prelaze na levu obalu r. Neretve).</b>
<br>&nbsp;&nbsp;&nbsp;&nbsp;<sup>14</sup><b class=medtxt> Zdravko.</b>
<br>&nbsp;&nbsp;&nbsp;&nbsp;<sup>15</sup><b class=medtxt> Andrija.</b>
<br>&nbsp;&nbsp;&nbsp;&nbsp;<sup>16</sup><b class=medtxt> O formaciji i brojnom stanju četnika Limsko-sandžačkih četničkih odreda predviđenih za operacije u zapadnoj Bosni vidi dok. br. 18.</b>
<br>&nbsp;&nbsp;&nbsp;&nbsp;<sup>17</sup><b class=medtxt> Nenad, komandant 2. sarajevske brigade. </b>
<br>&nbsp;&nbsp;&nbsp;&nbsp;<sup>18</sup><b class=medtxt> Tako piše u dokumentu. </b>
<br>&nbsp;&nbsp;&nbsp;&nbsp;<sup>19</sup><b class=medtxt> Odnosi se na Zaharija Ostojića.</b>
</p><CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_44.htm"><b>Prethodni dokument</b></a></TD><TD><a href="4_14_2_46.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body></html>
