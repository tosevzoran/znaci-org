<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 
PRILOG II  
DOKUMENTI VELIKE BRITANIJE 1943. I 1944.  


<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_252.htm"><b>Prethodni dokument</b></a></TD>
<TD><a href="4_14_3_254.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ BRITANSKOG AMBASADORA PRI JUGOSLOVENSKOJ 
KRALJEVSKOJ VLADI OD 26. DECEMBRA 1943. MINISTARSTVU INOSTRANIH POSLOVA VELIKE 
BRITANIJE O NAČINU PREKIDA ODNOSA SA DRAŽOM MIHAILOVIĆEM1</strong></p>
<p>(ŠIFROVANO)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
DIPLOMATIJA (POVERLJIVO)</p>
<p align="center">AMBASADOR NJEGOVOG VELIČANSTVA PRI JUGOSLOVENSKOJ VLADI U 
KAIRU — MINISTARSTVU INOSTRANIH POSLOVA</p>
<p>G-din Stivenson&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Poslato: 14,27 č., 27. decembar 1943.</p>
<p>Br. 220&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Ponovljeno: 16,45 č., 27. decembar 1943.</p>
<p>26. decembar 1943.</p>
<p>II II II</p>
<p>Povodom mog telegrama Br. 212, paragraf 4.</p>
<p>Najstroža tajna.</p>
<p>i U generalštabu su održani sastanci na kojima su raspravljani vojni i 
politički detalji u vezi sa prekidom odnosa sa Mihailovićem.</p>
<p>2. Dole navedeno predstavlja nacrt plana.</p>
<p>(Počinje)</p>
<p>U roku od 72 časa, od mementa donošenja odluke o prekidu sa Mihailovićem, 
obaviće se pismena komunikacija sa jugoslovenskom vladom:</p>
<p>(a)&nbsp; &nbsp;S.O.E. će brigadiru Armstrongu dostaviti tekst koji će se. 
uručiti jugoslovenskoj vladi u ime vlade Njegovog veličanstva.</p>
<p>(b)&nbsp; Brigadir Armstrong će dobiti instrukcije da Mihailoviću dostavi 
tekst istog dana kada ga i ja budem uručio jugoslovenskoj vladi u Kairu.</p>
<p>(c)&nbsp; U komunikacijama će biti (? 2 grupe su izostavljene) uključeni 
sledeći zahtevi: (1) da gen. Mihailović ne otežava evakuaciju savezničke 
vojne misije; (2) da misiji obezbedi pratnju do oblasti koju će odrediti naše 
vojne vlasti.</p>
<p>(d)&nbsp; S.O.E. će britanskim oficirima za vezu koji se u ovom momentu 
nalaze kod Mihailovića poslati instrukcije da informišu Mihailovićeve 
komandante o pravoj situaciji u Jugoslaviji. To će biti učinjeno pošto 
brigadir Armstrong uruči tekst gen. Mihailoviću — tu se mora pažljivo 
precizirati vreme.</p>
<p>(e)&nbsp; (1) S.O.E. će poslati instrukcije britanskim oficirima za vezu 
koji su ostali na svojim mestima — videti prethodni paragraf (d) — da se 
evakuišu u određenu oblast na partizanskoj teritoriji. Ovu oblast će odrediti 
S.O.E. (2) Britanski oficiri za vezu će dobiti instrukcije da traže oružanu 
pratnju prilikom ove evakuacije. (3) S.O.E. i ja smo se dogovorili da neki 
britanski oficiri za vezu ostanu na svojim sadašnjim mestima, i posle prekida 
odnosa sa Mihailovićem, sve vreme dok traje ova koordinirana evakuacija.</p>
<p>(f)&nbsp; &nbsp;U isto vreme, S.O.E. će poslati poruku šefu misije koja se 
nalazi kod Tita u kojoj će dati što je više moguće informacija u vezi sa 
položajem britanskih oficira za vezu koji su već evakuisani.</p>
<p>3. Po isteku vremenskog perioda od 72 sata:</p>
<p>(a)&nbsp; Jugoslovenski kralj i vlada će od mene dobiti pismo kojim ću ih u 
kratkim crtama obavestiti da nameravamo da prekinemo sa pružanjem pomoći gen. 
Mihailoviću, navodeći naše razloge za taj korak, uz zahtev da se obezbede sve 
mogućnosti za bezbednu evakuaciju britanskih oficira za vezu i njihovih misija.</p>
<p>(b)&nbsp; Štab glavnokomandujućeg će poslati pismo gen. Mihailoviću kojim 
ćemo ga obavestiti o našim namerama da prekinemo sa slanjem pomoći i u kome 
ćemo navesti razloge za prekid.</p>
<p>(c)&nbsp; S.O.E. će urediti da se iz štaba glavnokomandujućeg na Srednjem 
istoku pošalje poruka Titu u kojoj će se direktno navesti pravo stanje stvari 
i zatražiti njegova saradnja u evakuaciji britanskih oficira za vezu.</p>
<p>. (Kraj)</p>
<p>&nbsp;</p>
<p>1 Kseroks-kopija u Arhivu VII, PRO, FO, k. 9, 371-37620.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_252.htm"><b>Prethodni dokument</b></a></TD>
<TD><a href="4_14_3_254.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
