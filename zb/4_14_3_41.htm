<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_40.htm"><b>Prethodni dokument</b></a></TD>
<TD><a href="4_14_3_42.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ŠTABA 503. KORPUSA OD 2. DECEMBRA 1943. DRAŽI 
MIHAILOVIĆU O RASULU ČETNIČKIH JEDINICA U LICI POSLE KAPITULACIJE ITALIJE1</strong></p>
<p>ŠTAB</p>
<p>DELA 503. KORPUSA2&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
.</p>
<p>Pov. br. službeno 2 decembra 1943 g. Položaj</p>
<p>Podnosi izveštaj.</p>
<p align="center">GOSPODINU MINISTRU VOJSKE, MORNARICE I VAZDUHOPLOVSTVA.</p>
<p>Do 7 septembra 1943. godine, na sektoru Srpske Moravice, Gomirje, Josipdol 
bila su tri četnička garnizona, od kojih su formirane dve četničke brigade 
503 korpusa. Rad ovih četničkih brigada svodio se je na rad pojedinih patrola, 
koje su na terenu u dubokoj partizanskoj pozadini napadali njihove štabove i 
manje grupe. Tako su u garnizonima prosečno bili na licu do 25% četničkih 
snaga.</p>
<p>6&nbsp; &nbsp;septembra 1943 godine, vršio je obilazak ovih garnizona naš 
Komandant potpukovnik g. Bjelajac Slavko, i ovom prilikom mi je naredio da sa 
jednim četničkim odredom odem u Sloveniju s tim da se u selu Stalcarju, južno 
od Kočevja sastanem sa Slovenačkim četnicima, koji su po prethodnom dogovoru 
potpukovnika Bjelajca i majora Novaka3 trebali da budu u tom selu radi 
formiranja nove brigade našeg korpusa koja je trebala da radi u Sloveniji.4</p>
<p>7&nbsp; septembra 1943 god. sa 270 četnika prešao sam u Sloveniju u cilju 
hvatanja veze. 8 septembra izjutra stigao sam u selo Štalcarje, ali nikakve 
podatke o Slovenačkim četnicima nisam mogao dobiti. Tog dana vršio sam 
obilazak okolnih sela sve do Kočevske Reke, ali mi niko ništa nije znao reći 
o Slovenačkim četnicima. Istoga dana Italijani napuštaju Sloveniju. Od meštana 
sam saznao da je Italija kapitulirala i da se Italijani povlače iz naše države. 
Usled ovakve nagle pro-mene doneo sam odluku da se vratim u Srpske Moravice, jer 
sam ovaj garnizon bio oslabio pa sam se bojao da ne bude odmah napadnut i uništen. 
Tako sam 9. septembra stigao u Srpske Moravice.</p>
<p>U međuvremenu, odmah po kapitulaciji Italije, četnici ostalih garnizona 
povukli su se u Srpske Moravice.</p>
<p>Potpukovnik g. Bjelajac, koji je imao nameru da ide samnom u Sloveniju, u 
poslednjem momentu promenio je odluku jer je bio pozvat na Sušak od strane 
Nacionalnog komiteta.5 Iz Srpskih Moravica krenuo je za Sušak 7 septembra t.g. 
od koga vremena o njemu ništa više neznani.</p>
<p>Po mome povratku u Srpske Moravice, preko radio stanice, koju mi je 
potpukovnik g. Bjelajac 6 septembra t.g. doneo, nastojao sam da uhvatim vezu sa 
nekom susednom komandom, ali u tome nisam uspeo. Imao sam šifru za vezu sa 
vojvodom Đujićem i majorom g. Novakom, sa kojima nisam mogao stupiti u vezu.</p>
<p>Po kapitulaciji Italije na mome sektoru nije bilo nikakvih okupacionih trupa, 
dok su partizani vršili koncentraciju svih svojih snaga prema nama. Preko 
patrola i obaveštajnih organa doznao sam da je jedna partizanska brigada došla 
u okolinu Brod Moravica, 13. partizanska divizija u okolinu Drežnice, dok 7. i 
8. partizanska divizija bile su u okolini Ogulina.6 Ove partizanske snage imale 
su zadatak da stegnu obruč oko Srpskih Moravica i da nas unište.</p>
<p>Usled toga doneo sam odluku da se sa svim četničkim snagama ovog sektora 
probijem ka jugu u pravcu Obrovca a u duhu dobivenih instrukcija od našeg 
Komandanta,7 koje je ovaj dobio od delegata potpukovnika g. Žujovića.8</p>
<p>U ovo vreme partizani pronose glasove da im je naređeno da više ne napadaju 
četnike,i zato neke naše patrole koje su bile na partizanskoj teritoriji nisu 
bile napadate od partizana čak ni onda kada su prolazile pored njihovih 
garnizona. Sa svima starešinama nastojao sam da ubedim četnike da je to 
partizanska lažna propaganda koja ima za cilj da nas obmane i prevarom lakše 
likvidira, pa sam s toga upozorio sve da ne nasedaju ovoj propagandi i lažnoj 
njihovoj smicalici. Ovo sam učinio radi toga što su neke naše patrole na 
terenu vodile pregovore o nenapadanju sa partizanima, koji u to vreme nisu 
primenjivali nikakav akt neprijateljstva prema njima. Partizani su u to vreme u 
selu Gomirju pozvali sav narod da se slobodnom voljom izjasni dali je za četnike 
ili partizane, a kada su većinom bili se opredelili za četnike, dali su odrešene 
ruke jednoj četničkoj patroli da rade u narodu kao četnici i da budu pod oružjem.</p>
<p>Čim sam o ovome bio obavešten uputio sam drugu patrolu sa kapetanom Mandićem 
P. Jovanom sa zadatkom da izvidi snage partizanske i da prvu patrolu dovede u 
sastav glavnine, ali ovaj u tome nije uspeo jer se prva patrola sakrila pred 
pojavom kapetana Mandića. S toga čim se kapetan Mandić vratio i referisao mi 
da su partizani razvili jaku propagandu u cilju da nas pocepaju i oslabe i na 
taj način likvidiraju, ubrzao sam odluku o našem povlačenju prema jugu. 
Pravac kretanja izabrao sam kroz Srpska sela sa namerom da prikupim sve zaostale 
četnike i Srbe sposobne za naoružanje.</p>
<p>12. septembra t.g. krenuo sam na put pravcem: Srpske 
Moravice—Vrbovsko—Gomirje—Stajnica—Dabar—Gacka Dolina. Na našem putu 
kuda smo prolazili partizanska propaganda bila je dosta uspela da pojedine četničke 
familije ubedi da partizani četnike neće napadati i da nemaju razloga da napuštaju 
svoje domove. Zbog toga su četničke familije sa-čekivale svoje četnike i 
nagovarali ih da se vrate. Bilo je više slučajeva gde sam morao lično da 
poteram pojedine žene i majke naših četnika koje su u tu svrhu dolazile i sače-kivale 
našu kolonu.</p>
<p>Zbog ove partizanske propagande neki četnici su se pokolebali i poverovali 
im vrativši se krijući svojim kućama.</p>
<p>Noću između 13. i 14. septembra t.g. zanoćili smo u Žni-davcu (sekcija 
Ogulin). Cilj našeg dnevnog marša bio je selo Brezno koga nismo mogli dostići 
usled zamorenosti četnika, te smo tako bili prinuđeni da noćimo u Žnidavcu. 
14. septembra 1943 god. oko 4 časa, u momentu kada smo sa prenoćišta polazili 
na put, napala nas je 7. i 8. partizanska divizija.9 U ovoj borbi koja je 
trajala skoro deset časova, na našoj strani bilo je 7 mrtvih i dva ranjena, 
dok su partizani imali mnogo veće gubitke, oko 15 kola mrtvih. U ovoj borbi 
poginuo je komandant jedne partizanske brigade i sedam njihovih komandanata i 
komesara. Ovakav ishod borbe bio je blago-dareći pojedinim starešinama, koji 
su se brzo snašli i u borbi odlično pokazali. Na prvo mesto ovde mogu da 
istaknem komandanta I. brigade pešadis. kapetana I klase Živanovića Ser-gija, 
koji je uspeo da ovlada jednom kotom i da time omogući naše izvlačenje iz 
borbe.</p>
<p>Pošto je teren na kome se vodila borba bio jako pokriven šumom, to su starešine 
nekih manjih četničkih jedinica sa svojim četnicima po izvlačenju iz borbe 
vraćali se svojim selima. Po izvlačenju iz borbe pravac našeg povlačenja bio 
je Mala Kapela, gde smo se prikupili u nadi da produžimo put prema dobivenim 
instrukcijama.</p>
<p>16. septembra t.g. izbili smo u blizini Dabra gde smo od meštana doznali da 
se u selu nalazi jedan partizanski bataljon i jedna terenska četa.10 Istoga 
dana napali smo ovaj partizanski garnizon i partizane proterali iz ovoga sela. U 
ovoj borbi bio je sa naše strane samo jedan ranjen, dok su parti-zani imali oko 
16 mrtvih i ranjenih a 4 smo zarobili. Ovom prilikom pala su nam u ruke dva puškomitraljeza, 
39 pušaka i nešto municije i spreme. Po izvršenom napadu na Dabar povukli smo 
se u pravcu sela Živice, gde smo na konferenciji svih starešina doneli odluku 
da se sve starešine sa četnicima raziđu u okolinu Srpskih četničkih sela i 
da prikupimo zaostale četnike, kao i one koji su se posle borbe u Žnidavcu 
vratili svojim kućama.</p>
<p>U tom cilju kapetan Živanović Sergije sa Jaseničkim ba-taljonom otišao je 
u pravcu Ličke Jesenice, kapetan Mandić Jovan sa Plaščanima u okolinu Plaškog, 
kapetan Mirić Ra-domir sa svojim četnicima u okolini Plavče Frage,11 Jezera i 
Drage, Kapetan Fišić Aleksa i potporučnik Grbić Đuro na reonu Rudo 
Polje—Plitvička jezera—Korenica—Babin Potok —Crna Vlast, dok sam ja sa 
kapetanom Jeftićem Ilijom i Aran-đelovicem Aleksandrom uzeo sela Zalužnicu—Doljane—Škare—Staro 
selo—Glavace—Podum.</p>
<p>Po našem napadu na Dabar partizani računajući da su sve naše snage u 
Gackoj Dolini, sve svoje glavne snage bacaju u ovu dolinu. Odmah su blokirali 
sva sela usled čega se nije mogla dobiti hrana. Sa svojim jačim snagama vrše 
čišćenje šume. Domaći četnici — četnici ovih sela izbegavaju borbu ali 
izbegavaju i nas. Saznao sam da su pojedini četnici tražili vezu sa 
partizanskim funkcionerima i od njih tražili garanciju za nesmetan boravak kod 
svojih kuća. Od 68 četnika, koliko je moja grupa imala, ostaje mi svega 33. 
Neki koji su se pre-dali partizanima daju ovima tačne podatke o nama i zato ovi 
nas lakše gone. Usled ovakvog stanja tri dana smo ostali bez hrane. Zato 
donosim odluku da se sa ovog terena prebacim u pravcu Brloga i Kosinja. O ovome 
sam izvestio sve stare-šine grupa da u koliko ne mogu ostati na svome terenu, 
da se povlače u pravcu Kosinja i Metka. Ovaj pravac izabrao sam zato, što je 
još od pre u okolini Kosinja bio jedan naš odred, koji se stalno održavao na 
terenu, a u okolini Metka brigada kapetana Đakovića,12 držala je Velebit 
iznad Metka i neke za-seoke u podnožju Velebita. Zbog jakih partizanskih snaga 
u okolini Otočca i u selu Brlogu nisam se mogao prebaciti u pravcu Kosinja, već 
sa drugim pravcem, preko Ramnjana — Ljubova — Mogorića. Pri našem dolasku 
moral četnika u Met-ku bio je poljuljan. Uoči našeg dolaska na njih je vršen 
na-pad od strane partizana u kome su partizani uhvatili 9 čet-nika bez i jednog 
svog gubitka. Ovaj poraz kao i njihovo saznanje da su ostavljeni sami sebi vrlo 
negativno je uticao na njihov moral. Usled ovoga pojedini četnici se predaju, a 
partizani ih puštaju na slobodu. Partizani postavljaju uslov četnicima da 
pobiju svoje starešine i da ih onda niko neće dirati. Oda-niji četnici mole 
svoje starešine da se odmah gube odavde. Neke starešine, već su se bili 
sklonili u Gospić.13 Kod ovakvog stanja predložio sam kapetanu Đakoviću da 
se sa svim snagama probijemo u pravcu Knina. Ovaj moj predlog kapetan Đaković 
prima i 7 oktobra pošli smo u pravcu Gračaca i Knina sa 112 četnika. Usput 
pojedini četnici na odmoru i prenoćištu izvlačili su se od nas i vraćali se 
natrag. Tako smo stigli u Gračac 12 oktobra sa svega 21 četničkom. U Gračacu 
ima oko 250 četnika. Ovi su u svemu prišli Nemcima i od njih dobijaju hranu, 
municiju i ostale potrebe. Odavde smo pod lažnim imenom kao obični četnici sa 
Nemačkom objavom došli do Kosova i javili se 13 oktobra Vojvodi Đujiću. Načelnik 
štaba vojvode Đujića artileriski kapetan Novak Mijović u nameri da nas uvuče 
u saradnju sa Nemcima daje naša imena i naše činove nemačkoj komandi i ovima 
tvrdi da ćemo mi kao saradnici Đujićevi ići na teren i sarađivati sa 
Nemcima. Usled ovoga oficir za vezu nemački naređuje nam da se nesmemo 
udaljiti iz mesta. Zato smo čim nam se stvorila mogućnost bili primorani da 
napustimo teritoriju Dinarske divizije.14</p>
<p>Grupa kapetana Zivanovića, Mandića i Mirića ostali su na svom terenu sve 
do 22 oktobra 1943 god. Usled jakog partizanskog pritiska na narod jer su 
partizani počeli da stre-ljaju svaku osobu koja dolazi u dodir sa četnicima i 
ovima donosili hranu, ova grupa nije mogla da se zadrži na svom terenu, jer bi 
nanela velike štete i nesreće onome kraju. Samo jednog dana partizani su 
streljali 6 osoba iz Plaškog.15 Pored toga zima u ovom kraju već je bila počela. 
Zato zbog svih tih činjenica pojedine četničke grupe razišle su se oko 
svojih sela u nameri da tako sklonjeni provedu zimu. Nekoliko ma-lodušnih 
predalo se partizanima. Neke grupe otišle su u pravcu Nemaca u nameri da se 
ovima predadu, odnosno da sa njima stupe u vezu radi saradnje. Vođe ovih grupa 
su rezervni poručnik Vujnović Đuro, Sakić Borislav četnik profesor Jakšić 
Radovan student Bjelopetrović Mirko. U koliko sam dobio tačne podatke saznao 
sam da su ovi na ž. st. Tounj uhvatili vezu sa Nemcima.</p>
<p>Grupa kapetana Fišića i poručnika Grbića nikako se nije pojavljivala. 
Saznao sam da su se kod poverljivih ljudi posakrivali u nadi da prezime zimu.</p>
<p>U svojim akcijama i progonima četnika partizani su uspeli da zarobe majora 
Šorka Branka, potporučnika Nenadića Savu i Mrvoša Milana. Izvešten sam da 
ih partizani nisu poubijali, već da su ih u cilju propagande pustili privremeno 
na slobodu. Kapetan Bogdanović videći da je opkoljen od strane partizana i da 
im nemože izbeći izvršio je samoubistvo bombom.</p>
<p>Dolaskom Nemaca na našoj teritoriji stvara nam se ponovo mogućnost da se 
vratimo na istoj i da oslonom na lega-lizovane odrede produžimo svoj rad. U ovu 
svrhu tražio sam odobrenje putem depeše da se meni i onim oficirima koji žele 
da se vrate omogući povratak.</p>
<p>S VEROM U BOGA ZA KRALJA I OTADŽBINU! DRAŽA NAS VODI KA VELIČINI I 
SLOBODI!</p>
<p>.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Komandant</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Artileriski major,</p>
<p>Vasilije I. Marović16</p>
<p>O17</p>
<p>Nikola da se upozna. Milikić</p>
<p>.Fotokopija poslednje strane dok. broj 41.</p>
<p>&nbsp;</p>
<p>1&nbsp; Original (pisan na mašini, latinicom) u Arhivu VII, Ca, k. 153 reg. 
br. 28/2 (H-V-455).</p>
<p>2&nbsp; Korpus je obuhvatao teritoriju gornje Like, Korduna, Gorskog kotara i 
dela Slovenije.</p>
<p>3&nbsp; Karlo, komandant četnika u Sloveniji,</p>
<p>4&nbsp; Vidi knj. 2, dok. br. 204.</p>
<p>5&nbsp; U Sušaku je, pod okriljem italijanskih vlasti, delovao sušački 
Nacionalni komitet formiran 1942. godine. Vodeću ulogu u Komitetu imao je 
Radmilo Grđić. Posle kapitulacije Italije, članovi Komiteta i Slavko Bjelajac 
pobegli su u Italiju.</p>
<p>Opširnije o rasulu četnika u Lici i Hrvatskom primorju posle kapitulacije 
Italije vidi: Branko Latas, Četnici iz Like u službi Ne-maca na području 
Hrvatskog primorja i u Italiji 1943—1944 godine, VIG br. 1/79.</p>
<p>6&nbsp; Tada su 8. i 13. NOU divizija sprečavale prodor nemačkih i ustaških 
trupa iz Ogulina u pravcu Hrvatskog primorja (tom V, knj. 19, dok. br. 46). 
Sedma NOU divizija je tada operisala na području Banije.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>7&nbsp; Vidi knj. 2, dok. br. 203.</p>
<p>8&nbsp; Dr Mladen Mlađa, zvani potpukovnik Aćimović.</p>
<p>9&nbsp; Napad je izvela 2. brigada 8. divizije. Gubici četnika su preko 200 
poginulih i 150 zarobljenih. Brigada, verovatno, nije imala gubitaka. Ukupni 
gubici 8. divizije u borbama od 1. do 15. septembra bili su 18 mrtvih i 56 
ranjenih boraca. Opširnije o tome vidi tom V, knj. 19, dok br. 67. i 107.</p>
<p>10&nbsp; Reč je o 4. bataljonu 1. brigade 8. divizije i specijalnoj četi te 
brigade. U Dabru se nalazila jedna četa 4. bataljona, koju je 17. septembra 
napalo oko 300—400 četnika. Četnici su žestoko napadali, ali pristizanjem 
3. čete istog bataljona borba je završena potpunim porazom četnika. Bataljon 
je imao 3 ranjena borca, dok su četnici imali 2 mrtva i više ranjenih (tom V, 
knj. 19, dok. br. 130 i 157).</p>
<p>11&nbsp; Plavča Draga.</p>
<p>12&nbsp; Dušan.</p>
<p>13&nbsp; Četnici sa šireg područja r. Like (Medački četnički odred) 
imali su ugovore sklopljene s predstavnicima ustaško-domobranskih vlasti u 
Gospiću o međusobnom nenapadanju i saradnji u borbi protiv NOP-a. Vidi dok. 
br. 1 i knj. 2, dok. br. 78.</p>
<p>14&nbsp; Rečenice u kojima je reč o saradnji sa Nemcima Draža Miha-ilović 
je na margini označio olovkom vertikalnom linijom i napisao »NB« — nota 
bene.</p>
<p>15&nbsp; Reč je o osobama koje su pre i posle kapitulacije Italije vršile 
obaveštajnu službu i propagandu u korist četnika, snabdevale ih u šumi 
hranom i dostavljale podatke o snazi i rasporedu jedinica NOVJ.</p>
<p>16 Marović je neposredno pred kapitulaciju Italije bio određen za 
komandanta 2. brigade 503. korpusa. Vidi knj. 2, dok. br. 204.</p>
<p>17 Dalji tekst je napisan na poleđini dokumenta olovkom, ćirilicom.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_40.htm"><b>Prethodni dokument</b></a></TD>
<TD><a href="4_14_3_42.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
