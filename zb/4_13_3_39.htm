<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIII - DOKUMENTI KRALJEVINE ITALIJE - KNJIGA 3</b><br>

<CENTER><TABLE border="1"><TR><TD><a href="4_13_3.htm"><b>Sadr&#382;aj</b></a></TD>
<TD><a href="4_13_3_38.htm"><b>Prethodni dokument</b></a></TD>
<TD><a href="4_13_3_40.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p style="text-align: center; padding: 63pt 4pt 6pt 0pt;"><span class="font3" style="font-weight: bold;">BR. 
39</span></p>
<p style="text-align: justify; padding: 6pt 1pt 0pt;"><span class="font3" style="font-weight: bold;"><a name="bookmark1"></a>ZABELEŠKA 
VRHOVNE KOMANDE O RAZGOVORU NAČELNIKA GLAVNOG GENERALŠTABA SA GENERALIMA 
BIROLIJEM I ROBOTIJEM NA DAN 3. MARTA 1943.</span> <span class="font3" style="font-weight: bold;"><a name="bookmark2"></a>U 
RIMU<sup><a name="footnote1"></a><a href="file:///C:/znaci/4_13/4_13_3_39.htm#bookmark3">1</a></sup></span></p>
<p style="text-align: center; padding: 12pt 4pt 6pt 0pt;"><span class="font1" style="font-weight: bold;">RAZGOVOR 
SA EKSELENCIJAMA PIRCIJEM BIROLIJEM I ROBOTIJEM NA DAN 3. MARTA 1943 — XXI U 
10,40 C U PALATI „VIDONI&quot;</span></p>
<p style="text-align: justify; text-indent: 22pt; padding: 6pt 0pt 0pt 1pt;"><span class="font3">Prisutni: 
pukovnik Montecemolo;</span></p>
<p style="text-align: center; padding: 0pt 4pt 12pt 0pt;"><span class="font3">potpukovnik 
Melano [Mellano].</span></p>
<p style="text-align: justify; text-indent: 22pt; padding: 12pt 1pt 0pt;"><span class="font3" style="font-style: italic;">Ekselencija 
Ambrozio</span><span class="font3"> [Ambrosio] pozvao je ekselencije Pirei ja 
Biroli ja<sup><a name="footnote2"></a><a href="file:///C:/znaci/4_13/4_13_3_39.htm#bookmark4">2</a></sup> 
[Pirzio Birolli] i Roboti ja [Robotti] s obzirom da je poslednjih dana sa 
Nemcima razmatrano pitanje Balkana. Ribentrop i general Varlimont [Warlimont] 
— načelnik Operativnog odeljenja nemačke Vrhovne komande — došli su naročito 
zbog toga u Rim. Kada je maršal Kavalero [Cavaliere] u decembru prošle godine 
posetio nemačku Vrhovnu komandu, Firer je predočio potrebu da se Balkan 
pacificira.<sup>3</sup> Prihvaćeno je ovo stanovište bez predočavanja teškoća 
na koje bi ovaj plan naišao.</span></p>
<p style="text-align: justify; text-indent: 21pt; padding: 0pt 1pt;"><span class="font3">Proteklih 
dana došli su ovamo radi ostvarivanja onog što je prihvaćeno.<sup>4</sup> Međutim, 
promenio se načelnik Glavnog generalštaba i jasno je rečeno da je 
pacifikacija Balkana bila utopija ako se dobro sagleda stvarnost situacije.</span></p>
<p style="text-indent: 21pt; padding: 0pt 1pt;"><span class="font3">U svakom slučaju 
ovaj problem se odnosi na: — ekselenciju Roboti ja za Hrvatsku i, verovatno, 
na ekse-lenciju Pircija Birolija za Crnu Goru.</span></p>
<p style="text-align: justify; text-indent: 21pt; padding: 0pt 1pt;"><span class="font3">General 
Roboti je u Beogradu razgovarao u vezi sa nastavljanjem operacija „Vajs&quot;; 
predviđene ranije u tri faze, ove operacije su svedene na dve faze.<sup>5</sup></span></p>
<p style="text-align: justify; text-indent: 21pt; padding: 0pt 1pt;"><span class="font3">U 
fazi „Vajs&quot; naše divizije su dobro dejstvovale i umno-gom olakšale 
operacije Nemaca. U pismu Firera, koje je Riben-trop predao Dučeu, rečeno je 
da divizije V armijskog korpusa nisu dejstvovale dovoljnom brzinom.<sup>6</sup> 
U vezi s ovim, stvari su postavljene na svoje mesto i precizirano je da ovo uopšte 
ne odgovara stvarnosti.</span></p>
<p style="text-align: justify; text-indent: 21pt; padding: 0pt 1pt;"><span class="font3">Nema 
nikakve sumnje da je glavnina ustanika uspela da umakne prema jugu, jer taj 
pravac nije bio zatvoren.</span></p>
<p style="text-align: justify; text-indent: 21pt; padding: 0pt 1pt 6pt;"><span class="font3">Jedan 
od suštinskih zahteva Ribentropa je da se mi moramo odreći saradnje sa četnicima. 
Maršal Kavalero je ovo prihvatio bez rezerve. Pred Dučeom i Ribentropom 
izjavljeno je</span></p>
<p style="text-align: justify; text-indent: 21pt; padding: 6pt 1pt 0pt;"><span class="font1" style="font-weight: bold;"><sup>9</sup> 
Reč je o sastanku od 18. do 20. decembra u šumi Gerlic (Gerlitz) kod 
Rastenburga, u istočnoj Pruskoj, koji je održao Hitler s ministrima inostranih 
poslova Nemačke i Italije i načelnicima vrhovnih komandi. Na sastanku je, 
pored ostalog, odlučeno da se preduzmu zimske operacije za uništenje NOV i 
POJ, i „odmah započeti borbu bez milosti, čak i najbrutalnijim sredstvima, 
protiv bandi koje zemlju [NDH] drže u stalnom previranju, čime se olakšava 
eventualno iskrcavanje neprijatelja&quot; (AVII, NAV-T-821, r. 21/953—961; Ugo 
Cavaliere, n.d., str. 412—422; Dnevnik grofa Ciana, str. 376—377).</span></p>
<p style="text-align: justify; text-indent: 21pt; padding: 0pt 1pt;"><span class="font1" style="font-weight: bold;">Radi 
priprema operacija, 3. januara 1943, u italijanskoj Vrhovnoj komandi u Rimu održan 
je sastanak između nemačkog komandanta Jugoistoka generala Lera i italijanskih 
vojnih predstavnika. Pored maršala Kavalera, načelnika Glavnog generalštaba, 
sa italijanske strane prisustvovali su još i general Ambrozio, tada načelnik 
Generalštaba KoV, Roata, k-dant 2. armije (Superslode), Pircio Biroli, general 
Renco Dalmaco (Renzo Dalmazzo), komandant oružanih snaga u Albaniji (Superalba) 
i general Karlo Đelozo (Carlo Geloso), komandant oružanih snaga u Grčkoj 
(AVII, reg. br. 1/1, k. 70; Ugo Cavallero, n.d., str. 430; Dnevnik grofa Ciana, 
str. 381—382).</span></p>
<p style="text-align: justify; text-indent: 21pt; padding: 0pt 0pt 0pt 1pt;"><span class="font1" style="font-weight: bold;"><sup>4</sup>&nbsp;i 
<sup>6</sup> Vidi dok. br. 36 i 38.</span></p>
<p style="text-align: justify; text-indent: 21pt; padding: 0pt 0pt 0pt 1pt;"><span class="font1" style="font-weight: bold;"><sup>5</sup>&nbsp;Vidi 
dok. br. 25.</span></p>
<p style="text-align: justify; padding: 0pt 13pt 3pt 1pt;"><span class="font3">da 
četnike treba smatrati našim neprijateljima, ali da ih mi koristimo za naše 
ciljeve i da im nije dato nikakvo obećanje. Naša koncepcija je da se unište 
partizani, pa da se onda razoružaju četnici.</span></p>
<p style="text-align: justify; text-indent: 21pt; padding: 3pt 13pt 3pt 1pt;"><span class="font3">General 
Varlimont je predočio jedan plan u vezi sa nastavljanjem operacija 
„Vajs&quot;, razoružavanjem četnika i u dogledno vreme uništavanjem takođe 
i pokreta Mihailovića. Odgovorili smo da razoruža van je četnika treba da 
usledi posle uništavanja partizana. Za ekselenciju Robotija ostaje se pri tome 
da ovo ne treba shvatiti u apsolutnom smislu, ali tek posle okončanja 
operativnog ciklusa koji je sada u toku. Stoga je potrebno da ekselencija Roboti 
„izađe u susret&quot;, tj. da počne sa demobilizacijom i da o tome izveštava.</span></p>
<p style="text-align: justify; text-indent: 21pt; padding: 3pt 0pt 3pt 1pt;"><span class="font3">Ovo 
važi za četnike u Hrvatskoj.</span></p>
<p style="text-align: justify; text-indent: 21pt; padding: 3pt 0pt 6pt 1pt;"><span class="font3">Koje 
su nacionalističke formacije u Crnoj Gori?</span></p>
<p style="text-indent: 21pt; padding: 6pt 5pt 3pt 1pt;"><span class="font3" style="font-style: italic;">Ekselencija 
Pircio Biroli:</span><span class="font3"> postoje tri „odreda&quot; pod koman- 
* dom Đurišića<sup>7</sup>, Stanišića<sup>8</sup> i Popovića<sup>9</sup>. 
Izjavili su da će nas slediti do smrti i da se nijedno političko pitanje neće 
pokrenuti pre svršetka rata.</span></p>
<p style="text-align: justify; text-indent: 21pt; padding: 3pt 0pt 6pt 1pt;"><span class="font3" style="font-style: italic;">Ekselencija 
Ambrozio:</span><span class="font3"> ako bi zahtevao da se razoružaju?</span></p>
<p style="text-align: justify; text-indent: 21pt; padding: 6pt 13pt 3pt 1pt;"><span class="font3" style="font-style: italic;">Ekselencija 
Pircio Biroli:</span><span class="font3"> nije mogućno. Cela Crna Gora ponovo 
bi bila u plamenu.<sup>10</sup> Oni gaje monarhističke osećaje i to ne kriju. 
Ne izvršavaju naređenja iz Londona. Crnogorci imaju poverenja u nas. Nemci 
stalno „uzimaju rog za sveću&quot; i pre-nebregavaju logiku.</span></p>
<p style="text-align: justify; text-indent: 21pt; padding: 3pt 13pt 9pt 1pt;"><span class="font3" style="font-style: italic;">Ekselencija 
Ambrozio:</span><span class="font3"> nije bilo reči o razoružavanju 
„odreda&quot;, već jedino o četnicima u Hrvatskoj. Međutim, postoji pitanje 
Mihailovića, U odgovoru datom Nemcima u vezi sa planom „Varlimont&quot; nije 
pomenuto ovo pitanje. Međutim, sutradan je general Varlimont ponovo došao i 
tražio precizna objašnjenja, ali mu nisu data. Onda su kod Dučea 
intervenisale ekse-lencije Bastijanini i Alfijeri.<sup>11</sup> Preko telefona 
je odgovoreno da će se dostaviti još jedna izjava u smislu da se prihvata kako 
i formacije Mihailovića predstavljaju opasnost i da ih treba napasti i uništiti</span><span class="font3" style="font-style: italic;"> 
kada to bude mogućno,</span><span class="font3"> i to na osnovu operativnih 
planova i učešća snaga koje treba utvrditi između Vrhovne komande i nemačke 
Vrhovne komande.</span></p>
<p style="text-align: justify; text-indent: 21pt; padding: 9pt 0pt 0pt 1pt;"><span class="font1" style="font-weight: bold;"><sup>7</sup>&nbsp;Pavle</span></p>
<p style="text-align: justify; text-indent: 21pt; padding: 0pt 0pt 0pt 1pt;"><span class="font1" style="font-weight: bold;"><sup>8</sup>&nbsp;Bajo</span></p>
<p style="text-align: justify; text-indent: 21pt; padding: 0pt 0pt 0pt 1pt;"><span class="font1" style="font-weight: bold;"><sup>8</sup> 
Krsta</span></p>
<p style="text-align: justify; text-indent: 21pt; padding: 0pt 0pt 3pt 1pt;"><span class="font1" style="font-weight: bold;"><sup>10</sup>&nbsp;Vidi 
dok. br. 42 i 52.</span></p>
<p style="text-align: justify; text-indent: 21pt; padding: 3pt 13pt 6pt 1pt;"><span class="font1" style="font-weight: bold;"><sup>11</sup>&nbsp;Dino 
Alfieri, član Velikog fašističkog veća i italijanski ambasador u Berlinu.</span></p>
<p style="text-align: justify; padding: 6pt 0pt 0pt 1pt;"><span class="font0" style="font-weight: bold;">9 
zbornik, tom XIII, knj. 3</span></p>
<p style="text-align: justify; text-indent: 21pt; padding: 0pt 1pt;"><span class="font3" style="font-style: italic;">Ekselencija 
Roboti:</span><span class="font3"> svaki četnik koga razoružamo znači gubitak 
dva čoveka: gubi se jedan saveznik i stvara se jedan neprijatelj.</span></p>
<p style="text-align: justify; text-indent: 21pt; padding: 0pt 1pt;"><span class="font3" style="font-style: italic;">Ekselencija 
Ambrozio:</span><span class="font3"> ipak je potrebno da se posle sadašnjih 
operacija započne sa razoružavanjem.</span></p>
<p style="text-align: justify; text-indent: 21pt; padding: 0pt 1pt;"><span class="font3">Nastavljajući, 
iznosi da su tada Nemci izvestili da se rečenica</span><span class="font3" style="font-style: italic;"> 
„kada to bude mogućno&quot;</span><span class="font3"> objašnjava u smislu 
da preliminarni pregovori između Komande Jugoistoka i italijanske komande određene 
za operacije protiv Mihailovića treba da započnu što pre.<sup><a name="footnote3"></a><a href="file:///C:/znaci/4_13/4_13_3_39.htm#bookmark5">3</a></sup></span></p>
<p style="text-align: justify; text-indent: 21pt; padding: 0pt 1pt 6pt;"><span class="font3">Odgovorili 
smo da se rečenica može</span><span class="font3" style="font-style: italic;"> 
i tako</span><span class="font3"> protumačiti (to znači da treba, na primer, 
videti da li ćemo raspolagati potrebnim snagama).</span></p>
<p style="text-align: justify; text-indent: 21pt; padding: 6pt 0pt 6pt 1pt;"><span class="font3" style="font-style: italic;">Rezime:</span></p>
<p style="text-align: justify; text-indent: 21pt; padding: 6pt 0pt 0pt 1pt;"><span class="font3">—&nbsp;razoružavanje 
četnika: samo onih u Hrvatskoj;</span></p>
<p style="text-align: justify; text-indent: 21pt; padding: 0pt 1pt;"><span class="font3">—&nbsp;prvo 
operacije koje su u toku a zatim postepeno razoružavanje (stoga treba pokazati 
dobru volju);</span></p>
<p style="text-align: justify; text-indent: 21pt; padding: 0pt 1pt;"><span class="font3">—&nbsp;za 
Crnu Goru nije bilo reči o četnicima, ali je iskrsao problem Mihailovića. 
Namerava da odredi ekselenciju Pircija Birolija za preliminarne pregovore sa 
generalom Lerom. Ovi pregovori mogli bi se svesti na sledeće: nema primedbe na 
koncepciju da se progoni i uništi pokret Mihailovića, ali je pre svega 
potrebno ustanoviti gde se on nalazi. Ako se nalazi u Srbiji, mi ne moramo učestvovati. 
Ako se nalazi u Crnoj Gori, moraće se nešto preduzeti. Mogla bi doći u obzir 
divizija „Taurinenze&quot;, s tim da se barem delimično zameni u garnizonima 
(na primer, delovima divizije „Marke&quot; [Marche]). Isključeno je da učestvuju 
„odredi&quot;.</span></p>
<p style="text-align: justify; text-indent: 21pt; padding: 0pt 1pt;"><span class="font3">Cita 
jedan izveštaj „uhvaćen presretanjem&quot;, koji general Jodl<sup><a name="footnote4"></a><a href="file:///C:/znaci/4_13/4_13_3_39.htm#bookmark6">4</a></sup> 
dostavlja generalu Varlimontu, a u kome se navodi da će Nemci sami preduzeti 
potrebno pomoću svojih jedinica (upu-tiće najbolju nemačku alpinsku diviziju) 
ukoliko izostane pomoć italijanskih jedinica. Firer se mnogo protivi. Ne smemo 
se kompromitovati zbog akcije protiv Mihailovića.</span></p>
<p style="text-align: justify; text-indent: 21pt; padding: 0pt 1pt;"><span class="font3" style="font-style: italic;">Ekselencija 
Pircio Biroli:</span><span class="font3"> Mihailović se ne pokorava Londonu. 
Greška je ako se to misli.</span></p>
<p style="text-align: justify; text-indent: 21pt; padding: 0pt 1pt;"><span class="font3" style="font-style: italic;">Ekselencija 
Ambrozio:</span><span class="font3"> ipak, sporazum smo sklopili. Ekselencija 
Pircio Biroli vodiće sa generalom Lerom preliminarne pregovore u kojima treba 
precizirati gde se nalazi Mihailović, pa bi se u tom smislu utvrdio jedan 
operativni plan. Tada će se videti da li moramo i kakvu pomoć pružiti.<sup><a name="footnote5"></a><a href="file:///C:/znaci/4_13/4_13_3_39.htm#bookmark7">5</a></sup></span></p>
<p style="text-align: justify; text-indent: 21pt; padding: 0pt 1pt;"><span class="font3" style="font-style: italic;">Ekselencija 
Pircio Biroli:</span><span class="font3"> Mihailović raspolaže jednim lancem 
komandnih mesta, ali nema jedinica (osim u potencijalnom stanju).</span></p>
<p style="text-align: justify; text-indent: 21pt; padding: 0pt 1pt;"><span class="font3" style="font-style: italic;">Ekselencija 
Ambrozio:</span><span class="font3"> videće se šta se može dati kao pomoć. 
Međutim, treba imati u vidu da ekselencija Roboti mora zauzeti reduciran 
Raspored „15. januar&quot;.<sup><a name="footnote6"></a><a href="file:///C:/znaci/4_13/4_13_3_39.htm#bookmark8">6</a></sup> 
Stoga, najviše što se može dati to je nešto iz divizije „Marke&quot;.</span></p>
<p style="text-align: justify; text-indent: 21pt; padding: 0pt 1pt;"><span class="font3" style="font-style: italic;">Ekselencija 
Pircio Biroli:</span><span class="font3"> ipak treba voditi računa, ako se 
preduzmu operacije protiv Mihailovića, da će se cela Crna Gora naći u 
plamenu.<sup><a name="footnote7"></a><a href="file:///C:/znaci/4_13/4_13_3_39.htm#bookmark9">7</a></sup></span></p>
<p style="text-align: justify; text-indent: 21pt; padding: 0pt 1pt;"><span class="font3" style="font-style: italic;">Ekselencija 
Ambrozio:</span><span class="font3"> večeras će ekselencije Pircio Biroli i 
Roboti otići s njim kod Dučea i predočiti ovo pitanje.</span></p>
<p style="text-align: justify; text-indent: 21pt; padding: 0pt 1pt;"><span class="font3">Zatim, 
prelazi na razgovor o operacijama u Hrvatskoj („Vajs-2&quot; i dolina 
Neretve). Iznosi plan „Varlimont&quot;, i to ono što je prihvaćeno i ono što 
se nije moglo prihvatiti.</span></p>
<p style="text-align: justify; text-indent: 21pt; padding: 0pt 1pt;"><span class="font3">Nije 
udovoljio zahtevu da povuče četnike 5 km zapadno od puta Jablanica—Mostar. 
Precizirao je učešće divizije „Bergamo&quot;: obezbediti desni bok nemačke 
SS-divizije koja od Petrovca nastupa prema Livnu, ali ne u smislu da se uvodnim 
dejstvima njoj otvori put, jer bi u tom slučaju najveći teret dejstava snosile 
naše jedinice.</span></p>
<p style="text-align: justify; text-indent: 21pt; padding: 0pt 1pt;"><span class="font3">Radi 
zatvaranja područja južno od linije Livno—Mostar rečeno je da će se, s 
obzirom na nedovoljne raspoložive snage, uraditi ono što bude mogućno.</span></p>
<p style="text-align: justify; text-indent: 21pt; padding: 0pt 1pt;"><span class="font3">Razgovori 
su odloženi za 16,30 časova, jer je ekselencija Ambrozio pozvat u palatu 
„Venecija&quot;.</span></p>
<p><span class="font2" style="font-weight: bold; font-style: italic;">131</span></p>
<p style="text-align: justify; text-indent: 20pt; padding: 0pt 1pt;"><sup><a href="file:///C:/znaci/4_13/4_13_3_39.htm#footnote1">1</a>&nbsp;</sup><span class="font1" style="font-weight: bold;">&nbsp;Snimak 
originala (pisanog na mašini) u AVII, NAV-T-821,</span><span class="font3" style="font-weight: bold;"> 
r. </span><span class="font1" style="font-weight: bold;">125/816—820.</span></p>
<p style="text-align: justify; text-indent: 21pt; padding: 0pt 1pt 0pt 0pt;"><sup><a href="file:///C:/znaci/4_13/4_13_3_39.htm#footnote2">2</a>&nbsp;</sup><span class="font1" style="font-weight: bold;">&nbsp;Biroli 
se tada nalazio na dužnosti guvernera Crne Gore (istovremeno i komandanta trupa 
Crne Gore).</span></p>
<p style="padding: 0pt 0pt 0pt 22pt;"><sup><a href="file:///C:/znaci/4_13/4_13_3_39.htm#footnote3">3</a>&nbsp;</sup><span class="font1" style="font-weight: bold;"> 
i » Vidi dok. br. 62 i 73.</span></p>
<p style="padding: 0pt 0pt 0pt 22pt;"><sup><a href="file:///C:/znaci/4_13/4_13_3_39.htm#footnote4">4</a>&nbsp;</sup><span class="font1" style="font-weight: bold;"><sup>19</sup> 
Gustav, načelnik Operativne uprave Vrhovne komande Ver-</span></p>
<p style="padding: 0pt 0pt 0pt 1pt;"><sup><a href="file:///C:/znaci/4_13/4_13_3_39.htm#footnote5">5</a>&nbsp;</sup><span class="font1" style="font-weight: bold;">mahta 
(Chef Wehrmachtführungsamt OKW).</span></p>
<p style="padding: 0pt 0pt 0pt 22pt;"><sup><a href="file:///C:/znaci/4_13/4_13_3_39.htm#footnote6">6</a>&nbsp;</sup><span class="font1" style="font-weight: bold;">&nbsp;Vidi 
dok. br. 58.</span></p>
<p style="padding: 0pt 0pt 0pt 22pt;"><sup><a href="file:///C:/znaci/4_13/4_13_3_39.htm#footnote7">7</a>&nbsp;</sup><span class="font1" style="font-weight: bold;">&nbsp;Vidi 
dok. br. 42, 52 i 73.</span></p>
<p>
<br>
<CENTER><TABLE border="1"><TR><TD><a href="4_13_3.htm"><b>Sadr&#382;aj</b></a></TD>
<TD><a href="4_13_3_38.htm"><b>Prethodni dokument</b></a></TD>
<TD><a href="4_13_3_40.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
