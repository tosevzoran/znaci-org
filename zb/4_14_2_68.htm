<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</b><br>


<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_67.htm"><b>Prethodni dokument</b></a></TD>
<TD><a href="4_14_2_69.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<div class="Section1">
  <p class="MsoNormal" style="text-indent: 10mm;"><span lang="HR">BR. 68</span></p>
  <p class="MsoNormal" style="text-indent: 10mm;"><span lang="HR">PISMO  
  KOMANDANTA KONJIČKE GRUPE OD 4. MARTA 1943. KOMANDANTU ISTAKNUTOG DELA ŠTABA  
  DRAŽE <span style="letter-spacing: -0.15pt;">MIHAILOVIĆA O ZADACIMA GRUPE U  
  BORBI PROTIV </span>DELOVA 3. DIVIZIJE NOVJ<sup>1</sup></span></p> 
  <p class="MsoNormal" style="text-indent: 10mm;"><span lang="HR">DRAGI ČIKA  
  BRANKO,</span></p>
  <p class="MsoNormal" style="text-indent: 10mm;"><span lang="HR">Ja sam ti  
  uglavnom javio situaciju kod mene, nešto pismeno a nešto preko radia. Međutim  
  neke su depeše otišle preko Veskovića<sup>2</sup> a neke sam neposredno  
  poslao i to samo delimično, pa ne znam je li ti sve bilo jasno.</span></p> 
  <p class="MsoNormal" style="text-indent: 10mm;"><span lang="HR">Moja  
  manevarska zamisao bila je prvobitno da jednim prodorom sa Veskovićem u  
  pravcu prozora razdvojim njihove snage. t.j. da odbacim one komuniste<sup>3</sup>  
  koji otstupaju ispred Railića<sup>4</sup>.</span></p> 
  <p class="MsoNormal" style="text-indent: 10mm;"><span lang="HR">Povlačenjem  
  Veskovića za Mostar otpada ova 'kombinacija jer se izgubilo u vremenu a i  
  komunisti se povlače prema Prozoru.</span></p> 
  <p class="MsoNormal" style="text-indent: 10mm;"><span lang="HR">Zato sam ti  
  predložio drugu ideju koju ću odmah i sprovesti jer verujem da ćeš je  
  odobriti.</span></p>
  <p class="MsoNormal" style="text-indent: 10mm;"><span lang="HR">Jakom desnom 
  kolonom isticati se u pravcu Bradine — Po-gorelac planine — Bitovnje 
  planine ka Prozoru i naterivati ih ka putu Raima — Prozor (kuda oni i 
  otstupaju).</span></p>
  <p class="MsoNormal" style="text-indent: 10mm;"><span lang="HR">Ostale kolone  
  naglim napredovanjem prema datim ciljevima koordiniraju svoj rad sa radom  
  desne kolone i skraćenim dnevnim marševima inače bi dobili novi front na  
  liniji Prozor — Raima prema jugo-zapadu.</span></p> 
  <p class="MsoNormal" style="text-indent: 10mm;"><span lang="HR">Desna kolona  
  jačine 1700 ljudi: Mileševski — Railić<sup>5 </sup>kreće pravcem: Čadori.  
  k. 1700 — Strug — Crni Vrh.<span style="letter-spacing: -1pt;"><o:p> 
  </o:p>
  </span></span></p>
  <p class="MsoNormal" style="text-indent: 10mm;"><span lang="HR">Srednja kolona  
  — Durmitorski<sup>6</sup>, Kasalović 1100 ljudi Rudno Brdo — Celinska pl.  
  — Tolovac 1028.<span style="letter-spacing: -0.75pt;"><o:p> 
  </o:p>
  </span></span></p>
  <p class="MsoNormal" style="text-indent: 10mm;"><span lang="HR">Leva kolona,  
  koju bi trebalo da obrazuje Pantić (jačina nepoznata)<sup>7</sup><span style="letter-spacing: -0.8pt;"><o:p> 
  </o:p>
  </span></span></p>
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">1</span></sup><span style="font-size: 9pt;" lang="HR"> 
  Original (pisan olovkom, ćirilicom) u Arhivu </span><span style="font-size: 9pt;">VII,  
  </span><span style="font-size: 9pt;" lang="HR">Ca, k. 141reg. br. 24/6 
  (CG-V-1602).</span></i></p>
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">2</span></sup><span style="font-size: 9pt;" lang="HR"> 
  Komandant dela jedinica  
  Limsko-sandžačkih četničkih odreda. Tejedinice su 4. marta 1943. prebačene  
  železnicom iz Mostara u Metkovići Ploče. Vidi dok. br. 70.  
  </span></i></p>
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">3</span></sup><span style="font-size: 9pt;" lang="HR"> 
  Delovi 3. NOU divizije.</span></i></p>
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">4</span></sup><span style="font-size: 9pt;" lang="HR"> 
  i <sup>5</sup> Odnosi se na Mileševski korpus. Komandant je bio RadomanRailić.  
  Vidi dok. br. 59 i 71.</span></i></p> 
  <p class="MsoNormal" style="text-indent: 10mm;"><span style="font-size: 9pt;" lang="HR"><i>'  
  Prva i 2. durmitorska brigada. Vidi dok. br. 59. Reč je o Srednjoj (drežničkoj)  
  koloni (dok. br. 72).</i></span></p> 
  <p class="MsoNormal" style="text-indent: 10mm;"><span lang="HR">Za vreme  
  kretanja desne i srednje kolone Pantić bi ostao na liniji Plasa 1577 —  
  Raulje k. 1648 — Oklanica k.1290 i održavao levo vezu sa mostarskom. grupom<sup>8</sup>.</span></p> 
  <p class="MsoNormal" style="text-indent: 10mm;"><span lang="HR">4. Iz Kasalovićeve  
  kolone izvučena bi bila jedna grupa od 400—600 ljudi koja bi obrazovala  
  rezervu.<sup>9</sup></span></p>
  <p class="MsoNormal" style="text-indent: 10mm;"><span lang="HR">Verujem da nećeš  
  ništa imati protiv da se ovo izvodi.</span></p> 
  <p class="MsoNormal" style="text-indent: 10mm;"><span lang="HR">11 će  
  zatvoriti pravac Fojnica — Kreševo.<sup>10</sup></span></p> 
  <p class="MsoNormal" style="text-indent: 10mm;"><span lang="HR">Iz Gornjeg  
  Vakufa nastupaju prema Prozoru, ako već i nisu zauzeli Prozor.<sup>11</sup></span></p> 
  <p class="MsoNormal" style="text-indent: 10mm;"><span lang="HR">Juče je iz  
  Konjica krenula jedna kolona drumom ka Rami, ah samo desnom obalom Neretve jer  
  se mi nalazimo na levoj.</span></p> 
  <p class="MsoNormal" style="text-indent: 10mm;"><span lang="HR">Municije  
  nemam. Od početka akcije do danas primio sam svega 32 hiljade metaka.</span></p> 
  <p class="MsoNormal" style="text-indent: 10mm;"><span lang="HR">Juče sam Jevđeviću  
  poslao ultimatum (zbog tetkića) da, ako ne dobijem municije do danas u podne  
  povlačim trupe. Kaži mu da ja ovo radim da bih mu omogućio lakši rad.</span></p> 
  <p class="MsoNormal" style="text-indent: 10mm;"><span lang="HR">Prema izveštajima  
  koje sam dobio komunisti su se povlačili i bili na liniji:</span></p> 
  <p class="MsoNormal" style="text-indent: 10mm;"><span lang="HR">Čadori — k.  
  1700 — Sišin Krč — Višnjevica — s. Podhum — Celinska pl. — Klečka  
  — k. 1154—Oklanica k. 1290.</span></p> 
  <p class="MsoNormal" style="text-indent: 10mm;"><span lang="HR">Naredio si da  
  danas u toku dana naša desna kolona — Railić ovlada: Čadorima k. 1700 —  
  Sišin Krč pošto je već ovladala 3 ov.mes. Koznikom k. 1244.</span></p> 
  <p class="MsoNormal" style="text-indent: 10mm;"><span lang="HR">Leva kolona  
  Kasalović čisti teren i zauzima mostobrane na reci Neretvi od G. Jablanice  
  do Ostrošca.</span></p> 
  <p class="MsoNormal" style="text-indent: 10mm;"><span lang="HR">Čim dobijem  
  izveštaj da se Kasalović sastao sa Pantićem narediću pokret prema ideji  
  koju sam ti u početku izneo.</span></p> 
  <p class="MsoNormal" style="text-indent: 10mm;"><span lang="HR">Mnogo teže  
  nego sva borba pada mi ovaj dodir sa Ital[ijanima] a naročito sa Nemcima koje  
  ne mogu da izbegnem.</span></p> 
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">8</span></sup><span style="font-size: 9pt;" lang="HR"> 
  Odnosi se na jedinice pukovnika Stanišića (Leva kolona, dok.br. 66), majora  
  Veskovića i neke manje četničke grupe iz Hercegovine.</span></i></p> 
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">9</span></sup><span style="font-size: 9pt;" lang="HR"> 
  Kasalović je bio komandant prvobitne Leve kolone Konjičke grupe. Vidi dok.  
  br. 59.</span></i></p> 
  <p class="MsoNormal" style="text-indent: 10mm;"><i><sup><span style="font-size: 9pt; letter-spacing: -0.6pt;" lang="HR">10</span></sup><span style="font-size: 9pt;" lang="HR"> 
  Jedinice iz sastava borbene grupe »Anaker«.</span></i></p> 
  <p class="MsoNormal" style="text-indent: 10mm;"><i><span style="font-size: 9pt;" lang="HR">&quot;  
  Nemačka 717. divizija, borbena grupa »Vogel« i 5. ustaški zdrug. U to  
  vreme Glavna operativna grupa vršila je protivudar kod Gornjeg Vakufa. Opširnije  
  o tim borbama i uspehu Operativne grupe vidi: tom </span><span style="font-size: 9pt;">II</span><span style="font-size: 9pt;" lang="HR">,  
  knj. 8, dok. br. 94, 95, 105, 108, 109 i 114; tom </span><span style="font-size: 9pt;">IV</span><span style="font-size: 9pt;" lang="HR">,  
  knj. 11, dok. br. 1, 3, 4, 10, 11, 13, 14, 15, 19 i 24; F. Trgo, n.d., str.  
  40—45. U Prozor su 10. marta 1943. ušli delovi nemačke 717. divizije (tom </span><span style="font-size: 9pt;">IV</span><span style="font-size: 9pt;" lang="HR">,  
  knj. 11, dok. br. 54 i 212).</span></i></p>
  <p class="MsoNormal" style="text-indent: 10mm;"><span style="font-size: 9pt;" lang="HR"><i>O  
  saradnji četnika sa nemačkim trupama u toj situaciji vidi Branko Latas,  
  Saradnja četnika i Nemaca u borbama protiv Glavne operativne grupe NOVJ u  
  dolini Neretve (februar—mart 1943), Prilozi br. 17/1980, str. 191—227).</i></span></p> 
  <p class="MsoNormal" style="text-indent: 10mm;"><span style="font-size: 1pt; font-family: Arial;"><!--[if !supportEmptyParas]-->
  &nbsp;<!--[endif]--> 
  <o:p> 
  </o:p> 
  </span></p>
  <p class="MsoNormal" style="text-indent: 10mm;"><span lang="HR">316</span></p>
  <p class="MsoNormal" style="text-indent: 10mm;"><span lang="HR">317</span></p>
  <p class="MsoNormal" style="text-indent: 10mm;"><span lang="HR">U pogledu  
  muslimana i katoličkog življa imam ogromne teškoće. Sada saznadoh da su u  
  jednom selu naši zaklali 9 muslimana, silovali neke Hrvatice i t.d.</span></p> 
  <p class="MsoNormal" style="text-indent: 10mm;"><span lang="HR">Moraću nekoga  
  od naših streljati i verovatno smeniti neke komandante.</span></p> 
  <p class="MsoNormal" style="text-indent: 10mm;"><span lang="HR">Činim sve što  
  je u mojoj moći da sukob između nas i Nemaca, ustaša i Hrvata ne izbije pre  
  no što likvidiramo komuniste.</span></p> 
  <p class="MsoNormal" style="text-indent: 10mm;"><span lang="HR">Izdaj Pantiću  
  takođe sutra naređenje u ovom pogledu Pobeda je naša.</span></p> 
  <p class="MsoNormal" style="text-indent: 10mm;"><span style="font-size: 9pt;" lang="HR">S  
  VEROM U BOGA ZA KRALJA I OTADŽBINU DRAŽA NAS VODI KA VELIČINI I SLOBODI.'</span></p> 
  <p class="MsoNormal" style="text-indent: 10mm;"><span lang="HR">Konjic</span></p>
  <p class="MsoNormal" style="text-indent: 10mm;"><span lang="HR">4/III/43</span></p>
  <p class="MsoNormal" style="text-indent: 10mm;"><span lang="HR">9h.</span></p>
  <p class="MsoNormal" style="text-indent: 10mm;"><span style="letter-spacing: -0.3pt;" lang="HR">Voja<sup>1:</sup></span></p>
  <p class="MsoNormal" style="text-indent: 10mm;"><span lang="HR">Pošalji mi  
  novaca hteo bi da platim neku rekviziciju i nabavke za bolesnike.</span></p> 
  <p class="MsoNormal" style="text-indent: 10mm;"><span lang="HR">Primljeno&quot; 
  5/III</span></p>
  <p class="MsoNormal" style="text-indent: 10mm;"><span style="font-size: 9pt;" lang="HR"><i>Vojislav  
  Lukačević. <o:p> 
  </o:p> 
  </i>
  </span></p>
  <p class="MsoNormal" style="text-indent: 10mm;"><i><sup><span style="font-size: 9pt; letter-spacing: -0.05pt;" lang="HR">&gt;&gt;Primljeno&lt;&lt;</span></sup><span style="font-size: 9pt; letter-spacing: -0.05pt;" lang="HR"> 
  </span><span style="font-size: 9pt;" lang="HR">* <sup>datum</sup> dopisao  
  Zaharije Ostojić, olovkom, ćirilicom</span></i></p> 
</div>
<p>
<br>
<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_67.htm"><b>Prethodni dokument</b></a></TD>
<TD><a href="4_14_2_69.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

