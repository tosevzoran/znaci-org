<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_34.htm"><b>Prethodni dokument</b></a></TD><TD><a href="4_14_1_36.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 35</strong></p>
<p align="center"><strong>PISMO STEVANA MOLJEVlCA IZ DRUGE POLOVINE DECEMBRA 1941. DRAGIŠI
  VASIĆU O GRANICAMA I DRUŠTVENOM UREĐENJU POSLERATNE &#187;VELIKE SRBIJE&#171;<sup>1</sup></strong></p>
<p align="center"><sup>2</sup>Poslati g. Dr. Vasiću<sup>3</sup></p>
<p align="center"> <sup>4</sup>Moje primedbena priloženoj karti<sup>5</sup> </p>
<p align="center"><strong>D.Mihailović.</strong></p>
<p>Dragi Gospodine Dragiša,</p>
<p>Gospodinu Draži, Vama i vašim drugovima i saradnicima srpstvo ima
  biti večito zahvatno što mu spasoste čast i pridigoste zastavu koja je
  bila bačena. Ali ima još mnogo da se uradi. Tek sve, izgleda, na
  početku.</p>
<p>U Londonu Hrvati g.g Krnjević,<sup>6</sup> Vinder,<sup>7</sup> Bičanić<sup>8</sup> i dr, a isto tako
  i Slovenci g.g. Krek,<sup>9</sup> Kuhar<sup>10</sup> i dr. rade, jedni za Hrvatsku, drugi za
  Vel. Sloveniju. U Americi rade g.g. Šubašić,<sup>11</sup> Savica Kosanović<sup>12</sup> i
  dr., a kod Ruzvelta radi g. Adamić.<sup>13</sup></p>
<p>Hoće da nastave staru pesmu.<sup>14</sup> I sve to imaju opet da plate Srbi
  svojom krvi. Za Srbe radite samo vi u Šumadiji i mali Dangić u Istočnoj
  Bosni. Znamo kako vam je težak položaj i kako su vam teški zadaci, a
  male snage, pa ipak vam se obraćamo, uvereni da nas Srbija neće i ne
  može ostaviti. U prilogu vam šaljemo memoar<sup>15</sup> u vidu mišljenja
  iznešenog na osnovu razgovora vođenih sa Srbima iz Bosne i Hercegovine,
  Primorja, Crne Gore, Sandžaka i Južne Srbije, jer smo kroz ovih osam i
  po meseci uspostavili vezu počevši od Splita sa protom Urukalom<sup>16</sup> i g.
  Ilijom Birčaninom,<sup>17</sup> pa preko Herceg-Novog, Kotora, Budve, Cetinja,
  Podgorice, Nikšića, Berana i Bijelog Polja dovde.</p>
<p>Prilazem vam kartu o razgraničenju sa Hrvatima. Pitanje je kako da se ovo sve izvede.</p>
<p>1.) Što se tiče granica prema susedima, to će pitanje da se reši
  mirovnim ugovorom, iako bi i tu18 bilo najbolje stvoriti svršen čin pre
  nego što pregovori i počnu; ali nam za to nedostaje vojnička snaga koja
  je ludo upropašćena.</p>
<p>2.) Što se tiče našeg unutrašnjeg pitanja, razgraničenja sa
  Hrvatima, tu držimo da treba odmah, čim se ukaže prilika, prikupiti sve
  snage i stvoriti svršen čin:</p>
<p>a) zaposesti na karti označenu teritoriju;</p>
<p>b) očistiti je pre nego li se iko pribere.</p>
<p>Zaposedanje bi se, mislimo, moglo izvesti samo tako ako bi se jakim odredima zaposela glavna čvorišta i to:</p>
<p>Osijek, Vinkovci, Slav. Brod, Sunja, Karlovac, Knin i Šibenik, te
  Mostar i Metković, a onda iznutra pristupiti čišćenju zemlje od svih
  nesrpskih elemenata. Krivci bi imali da budu na mestu kažnjavani, a
  ostalima bi valjalo otvoriti put &#8212; Hrvatima u Hrvatsku, a muslimanima u
  Tursku (ili Albaniju).<sup>19</sup></p>
<p>U pogledu muslimana valjalo bi da naša vlada u Londonu odmah reši
  pitanje s Turskom, u čemu će nas i Englezi pomoći.<sup>20</sup> (Pitanje je!)<sup>21</sup></p>
<p>Organizaciju za unutrašnje čišćenje valjalo bi odmah pripremiti, a
  moglo bi se, jer u Srbiji ima mnogo izbeglica iz svih srpskih krajeva,
  samo nama iz Beograda poručuju da tamo ne idemo.</p>
<p>Mi ćemo, čim nam to bude moguće, put Užica, bilo preko Rudog ili
  Priboja, pa ako se ikako može da do vas dođemo. Javite nam vaše
  mišljenje čim pre i primite naše tople pozdrave sa željom da sretno
  provedete božične praznike i čim pre dočekate čas oslobođenja.</p>
<p>Vaši prijatelji</p>
<br>
<b class=medtxt><p><sup>1</sup> Original (pisan mastilom, ćirilicom) u Arhivu VII, Ča, k.
  12, reg. br. 32/2 (VK-P-41). Pismo je, verovatno, pisano krajem
  decembra 1941.</p>
<p><sup>2</sup> i <sup>4</sup> Beleške u levom i desnom uglu, crvenom olovkom, dopisao D. Mihailović.</p>
<p><sup>3</sup> Dr Dragiša, književnik, advokat i akademik; potpredsednik
  Srpskog kulturnog kluba u Beogradu. U momentu kapitulacije našao se u
  Ornoj Gori. U Štab Draže Mihailovića došao u leto 1941, gde je smatran
  zamenikom Draže Mihailovića i važio kao politički i idejni vođa
  četničkog pokreta. Nakon što je tu ulogu postepeno preuzimao S.
  Moljević, 1943. se donekle pasivizirao i nalazio se u Gruža. Na
  kongresu u s. Ba (Va-ljevo) izabran za člana CNK u kom je bio
  predsednik pravnog i zakonodavnog odbora. Sve do kraja aprila 1945.
  ostao u Štabu D. Mihailovića. Pretpostavlja se da je, sa grupom
  istaknutih četničkih komandanata koji su krajem aprila 1945. napustili
  D. Mihailovića, zarobljen od ustaša i ubijen u Lijevču polju
  (Banjaluka).</p>
<p><sup>5</sup> Tu kartu redakcija nije pronašla. Postoje, međutim, drugi
  primerci sa granicama zamišljene posleratne &#187;Velike Srbije&#171; (vidi dok.
  br. 1, nap. br. 10).</p>
<p><sup>6</sup> Dr Juraj.</p>
<p><sup>7</sup> Verovatno dr Vjeoeslav Vilder, član HSS.</p>
<p><sup>8</sup> Rudolf,  član vodstva  HSS.</p>
<p><sup>9</sup> Dr Miha, potpredsednik i ministar građevina dzbegličke kraljevske vlade.</p>
<p><sup>10</sup> Dr Alojzije,  član vodstva Slovenačke ljudske stranke.</p>
<p><sup>11</sup> Dr Ivan Šubašić (ne Subašić), ban Banovine Hrvatske.</p>
<p><sup>12</sup> Sava,   ministar bez  portfelja  izbegličke kraljevske  vlade.</p>
<p><sup>13</sup> Luj Adamič, američki književnik jugoslovenskog porekla.</p>
<p><sup>14</sup> Tu rečenicu je, olovkom, podvukao Draža Mihailovlć i na
  margini dopisao: &#187;Potpuno tačno&#171;. U prvoj rečenici tog stava on je
  podvukao i reci &#187;Hrvatsku&#171; i &#187;Vel. Sloveniju&#171;.</p>
<p><sup>15</sup> Memoar redakcija nije pronašla. O tom memoaru S. Moljević govori i u pismu od 23. aprila 1942 (vidi dok. br. 70).</p>
<p><sup>16</sup> Sergije.</p>
<p><sup>17</sup> Vidi dok. br. 52.</p>
<p><sup>18</sup> Tekst od te reci do znaka &#187;tačka-zapeta&#171; podvukao je,
  olovkom, major Z. Ostojić i na margini dopisao: &#187;Ako se resi pitanje
  komunista, a pomoć stigne na vreme, bilo bi snage i za to. Tim pravcem
  treba i raditi&#171;.</p>
<p><sup>19</sup> i <sup>21</sup> Reči između zagrada dopisao je, olovkom. Z. Ostojić.</p>
<p><sup>20</sup> O stavu četničkog pokreta DM prema Muslimanima, vidi dok. br. 6, nap. 7.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_34.htm"><b>Prethodni dokument</b></a></TD><TD><a href="4_14_1_36.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>