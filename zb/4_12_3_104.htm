<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_103.htm"><b>Prethodni dokument</b></a></TD>
<TD><a href="4_12_3_105.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST SS-DOBROVOLJACKE BRDSKE DIVIZIJE „PRINC 
EUGEN&quot; OD 11. JULA 1943. POTČlNJENIM BORBENIM GRUPAMA ZA NAPAD NA SNAGE 
NOVJ U ZAHVATU PUTA SOKOLAC — VLASENICA[1]</strong></p>
<p>U ratnom dnevniku zavedeno pod brojem 122</p>
<p>NA. 79/43. str. pov.[2]</p>
<p>O.U. 11. 7. 1943.</p>
<p>SS-dobr. brd. divizija&nbsp;„Princ Eugen&quot;</p>
<p>Ia, Tgb., br. 151/43, str. pov.</p>
<p align="center"><strong>Strogo poverljivo!</strong></p>
<p align="center">DIVIZIJSKA ZAPOVEST ZA PRODOR SA OBE STRANE CESTE 
SOKOLAC—VLASENICA[3]</p>
<p align="center">Karta 1 : 100.000 sekcija Kladanj, Zvornik, Sarajevo, Višegrad</p>
<p>1.) <em>Neprijatelj:</em> nikakvih suštinski novih izveštaja. Izviđanjem 
je ustanovljeno da su jake ustaničke snage posele područje i naselja 5 km istočno 
i zapadno duž obe strane ceste Sokolac — Vlasenica. Han-Pijesak i Vlasenica 
pripremljeni su za odbranu. U Han-Pijesku je Štab 6. brigade.[4] Neprijatelj se 
nalazio u Smrtićima (6 km jugoist. od Sokolca), Sijercima (6 km istočno-severoist. 
od Sokolca), Margetićima (6 km severoist. od Sokolca) i Sokolovićima (jugoist. 
od Žljebova). Severna grupa (Taktička grupa „Petersen&quot; i 4. lov. 
brigada) odbacila je neprijatelja prema istoku i 11. 7. primila borbu u Olovu sa 
neprijateljskim zaštitnicama.[5] Neprijatelj se ispred Severne grupe povlači 
prema severoistoku.</p>
<p>2). <em>SS-dobr. brd. divizija „Princ Eugen&quot; </em>nastupiće 12. 7. sa 
Južnom grupom (Borb. grupa „Bahman&quot;, Borbena grupa „Volf&quot; bez 
l/A. A. 7, Borbena grupa „Folmer&quot;) sa težištem duž obe strane ceste 
Sokolac — Vlasenica radi prodora ka severoistoku i nastaviti napad sa Severnom 
grupom najpre u istočnom pravcu.[6]</p>
<p>3). <em>Zadaci:</em></p>
<p>a)<em>Borbena grupa „Bahman&quot; </em>prodire desnim krilom od Za-koma 
uzvišicama duž obe strane ceste za Kalimaniće i dalje preko Džindića, 
Grlca, Mićivoda, k. 1228 sev. od Mićivoda, a sa levim krilom od Karaule preko 
Senkovića,. Smrtića, Sijeraca, k. 1098, k. 1318, k. 1053 na Žljebove. Prodor 
obezbediti jakim pobočnicama preko Beheća, Točionika, Grbića, Vraneša prema 
severu i severoistoku. Borbeno izviđanje vršiti preko Džimrija, Vrhova (t.. 
1177) do šumske pruge Kusače — Han-Pijesak.</p>
<p><em>Početak napada:</em> 12. 7. 43. u 4,55 časa.</p>
<p>b)<em>Borbena grupa „Volf&quot;</em>, duboko ešelonirajući svoje snage i 
obezbeđujući istočni i zapadni bok, izvršiće prodor duž ceste Sokolac — 
Vlasenica najpre do Žljebova, a zatim biti spremna da, u zavisnosti od razvoja 
situacije kod neprijatelja, izvrši dalje prodore duž ceste do Han-Pijes-ka. 
Most kod Žljebova porušen. Jake motorizovane izviđačke snage sa inž. izviđačkim 
vodom, unapred će pripremiti mostove za prelaz reke kod Han-Pijeska.[7]</p>
<p>Borbena grupa „Volf&quot; će nastupiti čim Borbena grupa „Bahman&quot; 
zauzme Sijerce.</p>
<p>c) <em>Borbena grupa „Folmer&quot;</em> prodire jakim desnim krilom preko 
Margetića, Košutice na k. 1049, 1 km zapadno od Žljebova, a sa levim krilom 
od Brajakovića preko Pre-ljubovića, k. 1192 na Kuti. Napadne pravce obezbeđi-vati 
prema zapadu i severozapadu. Izviđanje vršiti do žel. linije Han-Pijesak — 
Pjenovac. Treba računati sa mogućnošću da će neprijateljski delovi pokušati 
da se neopaženo probiju sa pravca Olova duž pruge ka istoku. Borbena grupa 
„Folmer&quot; će nastupiti čim Borbena grupa „Bahman&quot; zauzme Sijerce.</p>
<p>4). <em>Granična linija za pokrete, izviđanje i borbu </em>je cesta Sokolac 
— Vlasenica. Važno je da se između borbenih grupa održava čvrsta veza.</p>
<p>5). <em>Severna grupa </em>će nastaviti napad na neprijatelja koji je 
uz-makao; 11. 7. sa [domobranskom] 4. lov. brigadom će zauzeti i držati odsek 
Bioštica, a sa desnim krilom kod Banjalučice, sa Taktičkom grupom 
„Petersen&quot;, obezbeđujući se sa levog boka, bez predaha nastaviti napad 
na neprijatelja na cesti Olovo — Kladanj, odbaciti ga i biti spremna da se kod 
Ćude delom snaga okrene na jugoistok.</p>
<p>6). <em>Ap 7</em> sa III divizionom i 8/ap 7 (mot.) vatrom podržavaju borbu 
Južne grupe dejstvujući na uočenog neprijatelja i utvrđene položaje. 
Napominje se nužnost uske saradnje sa borbenim grupama „Bahman&quot; i 
„Folmer&quot; (Art. odeljenje za vezu kod Borb. grupe „Bahman&quot;, a 
istureni art. osmatrač na desno krilo Borb. grupe „Folmer&quot;).</p>
<p>7)<em>. Divizijska rezerva: </em>Pt. lov. divizion 7 u Sarajevu.</p>
<p>8). <em>Veza: </em>vidi divizijsku zapovest o posedanju polaznih položaje od 
7. 7, član 17. Radio-veza sa 7. lov. pukovnijom otpada.[8]</p>
<p>9). <em>Izveštaji:</em> Vidi divizijsku zapovest o posedanju polaznih položaja 
od 7. 7., član 18.[9] Važno je da se smesta i brzo prosleđuju rezultati izviđanja.</p>
<p>10). <em>KM divije</em> Sarajevo, Konak.</p>
<p align="center"><strong>fon Oberkamp</strong></p>
<p>1 Snimak originala (pisanog na mašini) u AVII, NAV-T-354, r. 146, s. 
3786649—50.</p>
<p>2 Dopisano rukom.</p>
<p>3, 8 i 9 Vidi dok. br. 102.</p>
<p>4 Reč je o 6. istočnobosanskoj NOU brigadi.</p>
<p>5 Delovi SS-divizije „Princ Eugen&quot; i domobranske 7. lov. pukovnije 4. 
lov. zdruga potisnuli su delove 7. krajiške udarne brigade i 7. brigade 7. 
divizije NOVJ prema Kladnju i zauzeli Olovo (tom IV,. knj. 15, dok. br. 54 i 
187).</p>
<p>6 Delovi SS-divizije „Princ Eugen&quot;, nastupajući od Olova, razbili su 
delove 7. krajiške NOU brigade i 12. jula 1943. zauzeli Kladanj (tom IV, knj. 
9, dok. br. 59, knj. 11, dok. br. 36, knj. 15, dok. br. 51, 54. 61, 68, 69, 120, 
190 i 192).</p>
<p>7 Ova borbena grupa nastupajući od Han-Pijeska 13. jula 1943,, zauzela je 
Vlasenicu, potisnuvši 6. istočnobosansku udarnu brigadu 17. udarne divizije 
NOVJ prema Sekovićima (tom IV, knj. 15, dok. br. 74, 194, 249 i 265; R. 
Petovar, gesta proleterska istočnobosanska brigada, VII, Beograd, 1951, str. 
217).</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_103.htm"><b>Prethodni dokument</b></a></TD>
<TD><a href="4_12_3_105.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
