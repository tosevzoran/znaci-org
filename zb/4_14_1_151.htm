<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_150.htm"><b>Prethodni dokument</b></a></TD>
<TD><a href="4_14_1_152.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>Br. 151</strong></p>
<p align="center"><strong>IZVEŠTAJ VLADIMIRA ZEČEVlĆA OD 24. AVGUSTA 1942.DRAŽI 
MIHAILOVIĆU O VOJNO-POLITlČKOJ SITUACIJI U HERCEGOVINI I POTREBI DA SE ONEMOGUĆI 
DELATNOST ZEMLJORADNIČKE STRANKE1</strong></p>
<p align="center">MINISTRU VOJSKE-MORNARICE I VAZDUHOPLOVSTVA, ARMISKOM ĐENERALU 
GOSPODINU DRAŽI MIHAJLOVIĆU</p>
<p>Položaj</p>
<p>Gospodine Ministre,</p>
<p>Dobro i sretno sam putovao. Gospodina majora Baćovića i Vojvodu Jevđevića 
našao sam, kod njih se nalazim i s njima sarađujem. Zahvaljujem Vam, Gospodine 
Ministre, što ste me uputili na dužnost u kraj gde ću moći najbolje da poslužim 
našoj stvari.2</p>
<p>Sa gospodinom Baćovićem i Jevđevićem, koje od pre poznajem, sarađujem 
najtešnje.</p>
<p>Gospodin Ostojić će Vas o radu ovde obavestiti. Verujem da je on sa ovdašnjim 
radom zadovoljan i da će te i Vi biti zadovoljni obzirom na prilike koje su 
ovde do skoro vladale.</p>
<p>Danas polazimo na put da obiđemo Nevesinje, Stolac, Trebinje, Bileća i 
Gacko. Na ovaj put kreće Baćović, kapetan Salatić, kapetan Risto Kovačević 
i ja. Potrebno je da se obiđu mnoge jedinice i da se dođe u lični kontakt sa 
najuglednijim i najuticajnijim nacionalnim radnicima ovoga kraja, koji mogu u 
narodu danas da učine mnogo i pomognu našoj opštoj stvari. Treba rešiti na 
terenu mnoga pitanja i dati detaljna uput-stva za organizaciju i t.d. Treba da 
se i vojska i narod upozna sa komandantom Baćovićem, jer njegov lični kontakt 
sa njima — neophodno je potreban.</p>
<p>Kao što znate svi srezovi u Hercegovini dali su veliki broj partizana.3 
Partizani su zaveli narod, jer se nacionalna inteligencija nije u to vreme 
zatekla u narodu, dok su partizani imali mnogo intelektualaca sa sobom. Posle užasnih 
zločina i nasilja koje su partizani počinili, narod je sada ogorčen protiv 
njih. Sada treba samo razviti jaku nacionalnu propagandu i sve će se brzo 
popraviti. Nedostaje i sada mnogo nacionalne inteligencije a naročito lekara i 
sveštenstva, pa je potrebno činiti ponovno apel na njih da se vrate u narod i 
sa njim rade. Mislim da bi dobro bilo na zgodan način i preko Londonskog Radia 
skrenuti pažnju toj našoj, da se izrazim žalosnoj inteligenciji, da se stavi 
narodu na raspoloženje i da mu posluži u ovim najtežim danima koje je srpski 
narod ikada u svojoj isto-riji doživeo.</p>
<p>Pošto se u srezovima Hercegovine, kao i u Fočanskom srezu, koji se nalaze u 
rukama četnika, nalaze još ostaci opasnih partizana i njihovih ideologa, treba 
ove ljude što pre izvesti pred sud.4 Ovakve sudove treba što pre obrazovati i 
hitno raditi. Narod traži da se fizičke i intelektualne ubice naših naj-čestitijih 
ljudi kazne, naročito pokvareni intelektualci i narodna hološ. U tom pravcu 
trebala bi i Vrhovna komanda da da hitna naređenja podređenim komandantima. 
Trabaće zavesti što veću kontrolu o kretanju sumnjivih školovanih ljudi i žena 
po selima i gradovima.</p>
<p>Napad na Foču5 i njeno zauzimanje primljeno je kod naše vojske i naroda sa 
neopisivim oduševljenjem. Narod veruje u svoju pobedu, jer već sada vidi 
stvarne rezultate patriotskog, mudrog i smišljenog rada — Vrhovne Komande. 
Moram, na žalost, da naglasim, da je Foča ovog puta sva opljačkana i najveći 
broj zgrada demoliran. Bilo je slučajeva gde su i srpske porodice opljačkane. 
Pljačku su vršili i četnici i susedni seljaci, muško i žensko, staro i 
mlado. Mnogi Oficiri nisu bili na visini, jer nisu ništa preduzeli da pljačku 
spreče, naprotiv bilo ih je koji kažu da je to prirodna stvar i da ne treba 
sprečavati pljačku nad neprijateljem. Ova pojava baca vrlo lošu sliku na naš 
sveti zadatak i časno i viteško srpsko i četničko ime. To što se desilo u 
Foči, čini se i na svim drugim mestima kuda četnici prolaze, tako da izgleda 
da je glavni četnički zadatak pljačkanje. U pljački nisu se pokazale nikakve 
razlike između Crnogoraca i Hercegovaca. Molim Vas, Gospodine Ministre, da po 
ovom bolnom pitanju zauzmete potreban stav i naredite najstrožije kazne, pa i 
smrtne.</p>
<p>Na tužnoj svečanosti u Kifinom Selu, 19. o.m., koja je priređena na 
grobovima neumrlog narodnog heroja majora To-dorovića i drugova, progovorila je 
prava srpska duša i svest narodna. Ova tužna' svečanost doprinela je mnogo 
narodnom osvešćavanju. Vaš venac i mnogih ostalih položen je na grobove 
majora Todorovića i drugova. Raspoloženje i ljubav naroda za Kralja, Vašu ličnost 
i cilj kome neustrašivo gredite i služite ogroman je.</p>
<p>Razgovarao sam sa doktorom Ismetom Popovcem, leka-rom iz Nevesinja. On me je 
pitao da li što znam o njegovom pismu upućenom Vama.6 Ja sam rekao da neznam 
ništa. Iz daljeg razgovora sa njim došao sam do zaključka da je njegov glavni 
cilj da zaštiti muslimane, a ne borba za srpski narod i srpsku stvar. Mi ćemo 
sve učiniti da muslimane međusobno zavadimo i iskoristimo za našu stvar, ali 
izgledi nisu povoljni. Za doktora Popovca mnogi tvrde da je blizak komunistima. 
Njegov brat je vrlo sumnjiv. Zato ćemo biti vrlo oprezni. Ništa nećemo učiniti 
što bi kompromitovalo našu svetu borbu za Srpstvo.</p>
<p>Ovde se nalazi i Lazar Trklja. Kroz dan-dva polazi Vama. Ja sam Vama i 
gospodi Ostojiću i Lalatoviću o njemu, Bo-tiću i njegovom užem društvu 
rekao što sam smatrao da sam dužan da kažem. Na časnu reč, nisam Vam rekao 
ni jednu jedinu reč koja nije istinita i za sve što sam rekao imam dokaza. To 
vam je, u ostalom, potvrdio i rekao i gospodin poručnik Ratko Popović, a 
verovatno i mnogi drugi pre nas. Imaćete prilike, Gospodine Ministre, da isto 
čujete od drugih ispravnih ljudi. Ponovo Vas molim, Gospodine Ministre, da 
Trklji onemogućite da provodi partijsku politiku i njegovo kretanje i zadržavanje 
u Bosni i Hercegovini, ier bi niegov rad bio štetan po naše nacionalne 
interese. Mogli bi mu dati neku manje važnu dužnost u drugim krajevima, gde neće 
imati prilike da dolazi u kontakt sa ljudima — njegovim partijskim drugovima. 
Njegov uticaj na naš rad trebalo bi svesti na najma-niu meru. Ovog mišljenja 
su i Baćović i Jevđević, koiima se sigurno nemože poreći nacionalni rad 
kroz ceo njihov život, što kod gospodina Trklje nije slučaj.</p>
<p>Posle našeg povratka sa puta po Hercegovini idemo za Romaniju, gde se 
prilike svaki dan popravliaiu u našu korist. Dolazak Jevđevića i Baćovića u 
Romaniju biće od velike moralne koristi. Narod stalno traži njihov dolazak u 
Rogatički i Sarajevski srez, gde je Jevđević najomiljenija i poznata ličnost 
kao bezkompromisni nacionalni rad.[nik]</p>
<p>Gospodine Ministre, molim Vas da ovo moje pismo i moje dosadašnje utiske 
uzmete u obzir.</p>
<p align="center">POLOŽAJ</p>
<p align="center">24 avgusta 1942 godine</p>
<p align="center">Učtiv</p>
<p align="center"><strong>Ing. Vladimir Zečević</strong></p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 222, 
reg. br. 50/5 (BH-P-62/1).</p>
<p>2&nbsp; Vidi dok. br. 141, nap. 8.</p>
<p>3&nbsp; Vidi dok. br. 76, nap. 8.</p>
<p>4&nbsp; O aktivnosti NOP-a u Hercegovini posle povlačenja partizanskih snaga 
9a tog područja, vidi dok. br. 130, nap. 3.</p>
<p>5&nbsp; O napadu na Foču, vidi dok. br. 141, 145 i 161.</p>
<p>6 Vidi dok. br. 126.<br>
<CENTER></p>
<TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_150.htm"><b>Prethodni dokument</b></a></TD>
<TD><a href="4_14_1_152.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
