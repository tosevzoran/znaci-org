<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_79.htm"><b>Prethodni dokument</b></a></TD>
<TD><a href="4_14_4_81.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE ŠTABA 1. SUMADIJSKOG KORPUSA OD 1.OKTOBRA 
1944. POTČINJENIM JEDINICAMA ZA NAPAD NA JEDINICE NOVJ U REJONU GORNJEG 
MILANOVCA1</strong></p>
<p align="center">[grb]</p>
<p align="center">KOMANDA JUGOSLOVENSKE VOJSKE U OTADŽBINI</p>
<p align="center">Gorski Štab br. 56</p>
<p align="center">Br. služb. 1-X-1944. god.</p>
<p align="center">Položaj. U 05,00 časova</p>
<p align="center">KOMANDANTU GRUŽANSKE BRIGADE</p>
<p>Stanje komunista pred nama je mnogo gore nego što smo to do sada znali. Pomoć 
ne mogu da dobiju. Potrebno ih je proterati najmanje iz prostora Ješevca i južnih 
obronaka Rudnika.2 Na osnovu ove situacije i za izvršenje prednjeg zadatka.</p>
<p align="center">NAREĐUJEM:</p>
<p>Da jedinice prvog šumadiskog korpusa koje su sada na položaju danas u 10 časova 
izvrše napad na komuniste u prostoru Bela Polja i Vrbave3 i to:</p>
<p>— Bataljoni prve gružanske brigade sa položaja na kojima su sada napadaju 
predstražarske položaje crvenih upravljajući glavni napad ka Donjoj Vrbavskoj 
školi. Akcija brigade i bata-ljona samostalna te zona širenja levo i desno 
prema situaciji i mogućnosti. Pratiti rad levačke brigade u prostoru Belog 
polja a levo obratiti pažnju štititi se veštim samostalnim manjini 
odelenjima.</p>
<p>—&nbsp; Bataljoni levačke brigade sa sadašnjih položaja napadaju crvene 
pravcem Konjuša — Belo Polje i po savlađivanju ovim prostorom glavni napad 
upravljati ka Donjovrbavskoj školi gde se spojiti sa prvom gružanskom 
brigadom. Levo pratiti rad prve gružanske brigade desno štititi se veštim 
samostalnim odelenjima.</p>
<p>—&nbsp; Stabna korpusna četa služiće kao vatrena rezerva. Pripremu 
bataljona izvršiti ranije. Biti energičan, akciju</p>
<p>gerilsku i da se ispolji uticaj starešina svih do najmanjeg.</p>
<p>Disciplina vatre.</p>
<p>Komore ne izvoditi za jedinicama dok se ne naredi.</p>
<p>Po ovlađivanju Belim Poljem i Donjom Vrbavom sa okolnim položajima produžiće 
se akcija preko Gornje Vrbave i Gra-bovice, sa obe brigade paralelno. U 
Grabovici na podesnim položajima stati.</p>
<p>Ovu akciju pratiću lično i rad jedinica koordinirati.</p>
<p>U slučaju neuspeha jednoga dela i na jednom položaju, taj deo ne sme se 
definitivno povlačiti a još manje i zbog toga srne da se povlači i cela 
jedinica. Gurati energično napred i vratiti izgubljene položaje.</p>
<p>Ostavljati svuda rezerve i neprijatelju nikako pokazati snagu koja se ima.</p>
<p>Područne jedinice da do 6 časova upute po dva kurira u štab korpusa za 
vezu.</p>
<p>Ja ću biti u međuprostoru obe brigade.4</p>
<p align="center">M.P.5</p>
<p align="center">Komandant, kapetan</p>
<p align="center"><strong>Marko Lj. Muzikravić</strong></p>
<p>1 Original (pisan na mašini, ćirilicom) u Arhivu VII, Ca, k. 44, reg. br. 
Ž3/7.</p>
<p>2i3 Reč je o 21. NOU diviziji (2. proleterska i 4. i 5. srpska NOU brigada), 
čiji je zadatak bio zatvaranje pravca Cačak — Beograd preko G. Milanovca, 
Vraćevšnice i Rudnika. U rejonu Belo Polje — Vrba-va dejstvovala je njena 4. 
brigada (Zbornik NOR-a, tom I, knj. 13, dok. br. 188). O ranijim borbama 4. 
brigade protiv 1. šumadijskog korpusa vidi dok. br. 76.</p>
<p>4&nbsp; Četnička dejstva po toj zapovesti osujetile su 2. proleterska i 4. 
srpska NOU brigada samoinicijativnim napadom 3. oktobra 1944. Opširnije o tome 
vidi Zbornik NOR-a, tom I, knj. 13, dok. br. 33, 34 i 188.</p>
<p>5&nbsp; Okrugli pečat: »-Komanda jugoslovenske vojske u otadžbini — 
Gorski štab br. 56«.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_79.htm"><b>Prethodni dokument</b></a></TD>
<TD><a href="4_14_4_81.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
