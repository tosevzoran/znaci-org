<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 
PRILOG I  
DOKUMENTI IZBEGLICKE VLADE KRALJEVINE JUGOSLAVIJE 1943. i 1944.  


<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_241.htm"><b>Prethodni dokument</b></a></TD>
<TD><a href="4_14_3_243.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ MAJORA LUKAČEVIĆA OD POČETKA APRILA 1944. 
DRAŽI MIHAILOVIĆU O REZULTATIMA POSETE LONDONU1</strong></p>
<p>Đeneralu Mihailoviću.</p>
<p>Pre tri dana stigao sam iz Londona u Kairo prema Vašem traženju. Očekujem&nbsp; 
sretstva za prebacivanje u zemlju.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Prilikom Kraljevog venčanja2 imao sam čast da kao Vaš izaslanik budem 
pretstavljen Nj. V. Engleskom Kralju i Kraljici, koji su se živo interesovali 
za teške materijalne i moralne okolnosti pod kojima žive i bore se naši 
ljudi.</p>
<p>Pretstavnicima parlamenta, štampe i javnog života koji su se interesovali 
za naše prilike, pojedinačno i na nekoliko konferencija izneo sam celokupni 
tok naše borbe i sve faze kroz koje je ta borba prošla od 6. aprila do danas. 
Isto sam izneo i g. Emeri-u, članu britanske vlade koga sam takođe posetio, 
kao i pretstavnicima američke štampe koji su pokazivali veliko interesovanje 
za prilike u Jugoslaviji. Događaje sam iznosio po svojoj savesti onako kako sam 
ih video i osetio, ne donoseći ni o čemu sopstveni zaključak, a Vi znate da 
sam po misijama, koje ste mi povera-vali i po događajima u kojima sam učestvovao, 
mogao imati skoro potpuni pregled.</p>
<p>U Londonu sam takođe posetio sve uglednije predstavnike našeg političkog 
života</p>
<p>u emigraciji. Moram da Vam napomenem da su mnogi od njih imali nejasnu ili 
krivu pretstavu o zemlji.</p>
<p>Viđao sam pukovnika Beli-a3, u čiju objektivnost ne sumnjam, pa stoga 
verujem da u osnovnim linijama, kao i u činjeničnom izlaganju, neće biti 
razmimoilaženja, što takođe može doprineti pravilnom rešenju našeg 
problema. Jednom reči, naišao sam na dobru volju, kako savezničkih tako i naših 
krugova, da se u naše kompli-kovano i teško stanje unesu.</p>
<p>I Kralj i vlada, isto kao i mi svi tamo u zemlji, nepokolebljivo stoje na 
stanovištu da je naš spas u potpunom naslonu na Veliku Britaniju, ne 
prenebregavajući pri tom potrebnu korektnost i usklađivanje naših interesa i 
sa ostalim saveznicima.</p>
<p>Molim izvestite moje komandante na terenu da se uskoro vraćam. Baćović je 
ovde. Preduzeo potrebne korake da i on vidi Nj. V. Kralja pre povratka u zemlju.</p>
<p>Lukačević</p>
<p>1&nbsp; Original (pisan na mašini, latinicom) u Arhivu VII, arhiva E. V, k. 
29 G, reg. br. 51/5.</p>
<p>Telegram je 3. aprila 1944. potpukovnik Mladen Žujović uputio vladi 
Kraljevine Jugoslavije. Istom prilikom Žujović je upoznao Bo-židara Purića o 
tome da je Mihailović tražio da se Petar Baćović i Vo-jislav Lukačević što 
pre vrate iz Kaira u zemlju. Božidar Purić je stavio svoju zabelešku, u kojoj 
je napisao: »U svoje vreme Stivenson se obratio i on odgovorio da je to stvar 
vojske. Ako mislite da je pametno neka komanda ponovo pokuša«.</p>
<p>2&nbsp; Kralj Petar II Karađorđević venčao se sa grčkom princezom 
Aleksandrom 20. marta 1944. u Londonu.</p>
<p>3 Vidi dok. br. 2 u ovom prilogu.<br>
<CENTER></p>
<TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_241.htm"><b>Prethodni dokument</b></a></TD>
<TD><a href="4_14_3_243.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
