<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_192.htm"><b>Prethodni dokument</b></a></TD>
<TD><a href="4_14_3_194.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ŠTABA SREMSKOG ODREDA OD 21. JUNA 1944. DRAŽI 
MIHAILOVIĆU O PRELASKU ODREDA IZ SRBIJE U SREM I ODNOSIMA SA DOMOBRANIMA I NEMAČKIM 
OKUPATORIMA1</strong></p>
<p>ŠTAB BR. 234/12&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Sloboda ili smrt 5, 63</p>
<p>JUGOSLOVENSKE VOJSKE U OTADŽBINI</p>
<p>Br. 100</p>
<p>21 juni 1944 g. Položaj.</p>
<p align="center">GOSPODINU MINISTRU VOJSKE, MORNARICE I VAZDUHOPLOVSTVA</p>
<p>Izveštaj o vođenoj borbi u Sremu.</p>
<p>U noći između 17 i 18 o.m. izvršen je ponovni prelaz u Srem od strane leteće 
brigade ove komande pod komandom majora g. Sendića4 kod sela Drenovac. Prelaz 
je izvršen pod vrlo povoljnim uslovima. Prilikom krstarenja u toku noći naš 
odred nije naišao na otpor partizana,5 šta više pojedine partizanske patrole 
bežale su od našeg odreda. 18 o.m. u 18 časova došlo je do ogorčene borbe 
između našeg odreda i partizana kod sela Platičeva. U vrlo oštroj borbi koja 
je trajala više od 1 sata partizani su potpuno razbijeni. Izbrojano je na mestu 
borbe 4 mrtva partizana (od kojih jedan komandir čete), jedan je zarobljen. U 
toku borbe primećeno je da su partizani svoje ranjene i mrtve izvlačili iz 
borbe. Domobranci tvrde da ima najmanje 10 mrtvih i 15 ranjenih partizana a tako 
glasi i njihov službeni izveštaj. Naši gubitci su: 1 mrtav i 2 lako ranjena. 
Prema izjavi zarobljenog partizana ostalo je svega 10 nepovređenih partizana. 
Zaplenjeno je: (3 puške sa nešto municije uz njih.)</p>
<p>Sa Nemcima,6 nemačkim vlastima i vojskom naš odred imao je kontakta, ali se 
još ne zna kako će reagirati na naš upad u Srem. Sa Domobrancima uspostavljen 
je odnos trpeljivosti, ali isti stoje pod Nemačkom kontrolom, pa sve zavisi 
kako će nas Nemci tretirati.</p>
<p>Do Fruške Gore naš odred se nije mogao prebaciti, jer je blokirana Zagrebačka 
pruga od strane Nemaca čija kaznena ekspedicija ovih dana počinje sa čišćenjem 
tog terena.</p>
<p>O nekom popu Krstiću ili njemu sličnima, nema nikakvih podataka da postoje, 
verovatno da je sve to neko izmislio. Major g. Sendić koji je došao u lični 
kontakt sa ljudima iz Rume tvrdi, prema izjavi istih, da je gore navedena ličnost 
potpuno nepoznata.</p>
<p>Naš odred ostaje i dalje u Sremu i ako bude potpomognut od nadležnih u 
municiji i oružju neće se vraćati.</p>
<p>M.P.</p>
<p>Zast. komandanta,</p>
<p>nač. štaba kapetan 2 kl.</p>
<p>Dušan Pantelić</p>
<p>&nbsp;</p>
<p>1&nbsp; Original (pisan na mašini, ćirilicom:) u Arhivu VII, Ca, k. 128, 
reg. br. 4/23 (S-X-497).</p>
<p>2&nbsp; Brojčana oznaka za Sremski odred.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>3&nbsp; Dopisano mastilom, ćirilicom.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>4&nbsp; Josima, komandant Sremskog odreda.</p>
<p>5&nbsp; Redakcija nije utvrdila o kojoj je partizanskoj jedinica reč. 
Verovatno je u pitanju neka lokalna partizanska jedinica.</p>
<p>6 Tada su u tom delu Srema dejstvovali delovi nemačke 13. SS divizije »Handžar«.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_192.htm"><b>Prethodni dokument</b></a></TD>
<TD><a href="4_14_3_194.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
