<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_156.htm"><b>Prethodni dokument</b></a></TD>
<TD><a href="4_14_1_158.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 157</strong></p>
<p align="center"><strong>UPUTSTVO ŠTABA LIMSKO-SANDZAČKIH ČETNIČKIH ODREDA 
OD 30. AVGUSTA 1942. KOMANDANTU NOVO-VAROŠKOG SREZA ZA LOJALAN STAV PREMA 
OKUPATORU I BESPOŠTEDNU BORBU PROTIV PRIPADNIKA NOP-a1</strong></p>
<p align="center">ŠTAB LIMSKO-SANDŽACKIH ČETN. ODREDA</p>
<p align="center">Pov. br. 369</p>
<p align="center">30 avgusta 1942. g.</p>
<p align="center">POLOŽAJ</p>
<p align="center">KOMANDANTU SREZA NOVOVAROŠKOG — Poruč. Kalajitoviću</p>
<p>Položaj N. Varoš</p>
<p>Poslednjih dana po kuriru ovoga Štaba dostavljena su Vam razna naređenja i 
naredbe kojima se htelo objediniti rad, postići jednoobraznost organizacije 
Limsko-Sandžačkih četničkih odreda.</p>
<p>Po prijemu prednjih naređenja, ista prostudirajte sa težnjom da se srodite 
sa duhom istih, radeći inicijativno prema prilikama u kojima se nalazite. Važno 
je da duhovno budemo objedinjeni i komandno&quot; povezani.</p>
<p>Sporazumom, potpisanim sa NJ. E. Guvernerom Crne Gore,2 pripala je pod 
komandu Limsko-Sandžaokih četn. odreda teritorija ovih srezova: šavničkog, 
durmitorskog, kolašin-skog, andrijevačkog, beranskog, blejopoljskog, 
pljevaljskog, pri-jepoljskog, pribojskog, novaroškog i sjeničkog.</p>
<p>A prema naređenju Vrhovne Komande sve jedinice ju-goslv. vojske u Otadžbini, 
u napred pomenutim srezovima, stoje pod komandom potpisanog. O prednjem se ovim 
putem oba-veštavate radi znanja i upravljanja u buduće. Naređenjem Vrhovne 
Komande, u sastavu Limsko-Sandžaokih jedinica, formiran je — pored ostalih 
— i Sandžački Korpus pod komandom kapetana Voje Lukačevića čiji je Načelnik 
Štaba kapetan Railić Radoman koji se već nalazi na tamošnjem terenu.</p>
<p>Da bi Vam se olakšao rad na terenu, aktom ove komande Pov. Br. 344 od 26 ov. 
m., traženo je od Komandanta divizije »Venecija« da Vas u područnom Vam 
srezu smatra legalnim, kao i Vaš rad, pošto ste pod komandom potpisatog.</p>
<p>Vaš stav prema okupatoru ima biti lojalan i upravljen tačno po naređenjima 
i direktivama ove Komande. Nikakvih akcija nesmete preduzeti da prethodno ne 
obavestite ovu Komandu o njima.</p>
<p>Prema muslimanima krajnje odlučan stav, ne izazivajući incidente. Odnosi sa 
njima biće regulisani u potpunosti čim budem sa svojim bataljonima obišao Vaše 
srezove. Izvesne mere već su preduzete.</p>
<p>Prema komunistima nepoštedna borba do njihovog potpunog uništenja. Uhvaćene 
komuniste ili njihove jatake odmah stražarno sprovesti Komandi mesta Sahovići.</p>
<p>Vezu sa jedinicama naše organizacije iz Srbije održavajte kuririma i svu poštu 
najhitnije sprovodite dalje.</p>
<p>Svaku težnju nekih komandanata sa severa da Vas stave pod svoju komandu, 
kategorički odbijte, jer se to protivi naređenjima naše Vrhovne Komande koja 
izdaje u ovom smislu.</p>
<p>Održavajte vezu sa susedima, bilo na poručnika Vukolu Tomića (preko s. 
Pribojska Banja) bilo na kapetana Nikolu Kijanovića (s. Vlake) ili preko Buđeva 
na Daloviće.</p>
<p>O svemu što se dešava u Vašem reonu podnosite redovno izveštaje, rukovodeći 
se stalno nesebičnim i požrtvovanini radom za bolju budućnost naše nove države.</p>
<p>Neizostavno dođite na zakazanu konferenciju 15. sept. t.g. sa prikupljenim i 
ponetim traženim materijalom jer će se na ovoj konferenciji raspraviti sva 
aktuelna pitanja naše organizacije i budućeg rada kao i pomoći koja Vam se može 
pružiti.</p>
<p>Šaljem Vam po 10 formulara legitimacija (privremenih) za Vas i Vaše kurire 
a uskoro ćete primiti za svo Vaše ljudstvo, i to stalne legitimacije koje su 
sada u štampi.</p>
<p align="center">Šaljem puno bratskih pozdrava Vama i želje za dobro našega 
napaćenog naroda.</p>
<p align="center">M. P.3</p>
<p align="center">KOMANDANT,</p>
<p align="center">kapet. <strong>Pav. J. Đurišić</strong></p>
<p>1&nbsp; Original (pisan na mašini, ćirilicom) u Arhivu VII, Ča, k. 132, 
reg br. 26/1 (CG-V-20).</p>
<p>2&nbsp;Vidi dok. br. 132, nap. 15.</p>
<p>3 Okrugli pečat: »Gorski štab br. 15«.<br>
<CENTER></p>
<TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_156.htm"><b>Prethodni dokument</b></a></TD>
<TD><a href="4_14_1_158.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
