<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRAŽE MIHAILOVI&#262;A - KNJIGA 1</b><br>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2.htm"><b>Prethodni dokument</b></a></TD><TD><a href="4_14_2_2.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<p>
<b>BR. 1</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>DIREKTIVA DRAŽE MIHAILOVIĆA OD 2. JANUARA 1943. KOMANDANTIMA KORPUSA ZA BORBU PROTIV JEDINICA NOV I POJ NA SLOBODNOJ TERITORIJI ZAPADNE BOSNE, LIKE I KORDUNA</b><sup>1</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Vrhovna komanda
<br>&nbsp;&nbsp;&nbsp;&nbsp;Jugoslovenske vojske<sup>2</sup>
<br>&nbsp;&nbsp;&nbsp;&nbsp;Str. pov. O. Br. 1
<br>&nbsp;&nbsp;&nbsp;&nbsp;2 januara 1943 g.
<br>&nbsp;&nbsp;&nbsp;&nbsp;Položaj Vojvodi Đujiću3
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>DIREKTIVA Br. 1</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Karta potrebne sekcije 1 :100.000 prostorije Mostar—Banja Luka—Otočac—Split.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Situacija kod komunista.
<br>&nbsp;&nbsp;&nbsp;&nbsp;Komunistički delovi drže prostoriju Bihać — Korenica<sup>4</sup> — Udbina — Bos. Grahovo — Livno — Jezero — Mrkonjić-Grad (Isključno) — Ključ (isključno) — Stari Majdan — Bihać.
<br>&nbsp;&nbsp;&nbsp;&nbsp;Jačina komunističkih snaga, njihova formacija i naoružanje vidi se iz priloga br. I<sup>5</sup>.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>II</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Naša situacija.
<br>&nbsp;&nbsp;&nbsp;&nbsp;Naše snage prikupiće se u oblasti Otočca, Gračaca, Knina i Drniša, Jablanice, Jajca i Manjače planine.
<br>&nbsp;&nbsp;&nbsp;&nbsp;Sastav i jačina naših snaga vidi se iz priloga br. 2.6
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>III Naš cilj i ideja manevra.</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Naša je namera da iz obuhvatnog položaja koga imaju naše snage izvrše koncentričan napad na komuniste na označenoj prostoriji, komunisti unište i time oslobode ovu srpsku teritoriju komunističkog terora.
<br>&nbsp;&nbsp;&nbsp;&nbsp;Ideja manevra je:
<br>&nbsp;&nbsp;&nbsp;&nbsp;Glavnim snagama iz oblasti Knina i Gračaca izvršiti frontalan napad u cilju proboja i razdvajanja komunističkih snaga.
<br>&nbsp;&nbsp;&nbsp;&nbsp;Snagama iz oblasti Jablanice i Otočca izvršiti duboko obuhvatanje komunističkih snaga i dejstvom u njihov bok i pozadinu olakšati frontalni napad naših glavnih snaga.
<br>&nbsp;&nbsp;&nbsp;&nbsp;Snagama iz oblasti Jajca i Manjače planine izvršiti napad s leđa u cilju opkoljavanja i razdvajanja komunističkih snaga a potom njihovog uništavanja.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>IV</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Način izvršenja akcije.
<br>&nbsp;&nbsp;&nbsp;&nbsp;Za ostvarenje napred postavljenog cilja i ideja manevra plan akcije biće ovakav:
<br>&nbsp;&nbsp;&nbsp;&nbsp;<i>1) 1 korpus<sup>7</sup>:</i>
<br>&nbsp;&nbsp;&nbsp;&nbsp;izvršiće prikupljanje svojih snaga u reonu Otočca sa zadatkom nadiranja pravcem Otočac — Vrhovine — Babin Potok — Bihać — Grmeč planina i uništavanja komunističkih delova na koje naiđe, težeći da ih obuhvati sa severne strane.
<br>&nbsp;&nbsp;&nbsp;&nbsp;Zona rada desno od linije: s. Medak — Jelovi vrh (987) — Pješivački Kuk (1618) — s. Ripač — Grmeč planina (1071) sve zaključno; levo do linije: Otočac —^Plitvička jezera — Ličko Petrovo Selo — s. Johovica — s. Brekovica — s. Spahići sve zaključno.
<br>&nbsp;&nbsp;&nbsp;&nbsp;<i>2) 2 korpus<sup>8</sup>:</i>
<br>&nbsp;&nbsp;&nbsp;&nbsp;Izvršiće prikupljanje svojih snaga i to: jačih u reonu Gračaca, a slabijih na prostoriji: s. Lovinac — s. Donja Ploča.
<br>&nbsp;&nbsp;&nbsp;&nbsp; 
<br>&nbsp;&nbsp;&nbsp;&nbsp;Desna (jača) grupa izvršiće nadiranje pravcem Gračac* — s. Bruvno — s. Mazin — s. [Gornji] Lapac sa zadatkom uništavanja komunističkih delova na koje naiđe.
<br>&nbsp;&nbsp;&nbsp;&nbsp;Leva (slabija) grupa izvršiće nadiranje pravcem s. Gornja Ploča — Udbina — s. Donji Lapac sa zadatkom uništenja komunističkih delova na koje naiđu.
<br>&nbsp;&nbsp;&nbsp;&nbsp;Po izbijanju u reon sela Gornji i Donji Lapac, obe grupe produžiće nadiranje pravcem: s. Donji Lapac — s. Nebljusi — Grmeč planina (Crni Vrh 1143) sa istim zadatkom.
<br>&nbsp;&nbsp;&nbsp;&nbsp;Po potrebi ovaj će korpus jednim delom svojih snaga potpomoći akciju 1. korpusa u reonu Bihaća, dejstvujući pravcem: s. Nebljusi — Bihać. Sem toga ovaj korpus ima zadatak održavanja pouzdane veze između 1. i 3. korpusa.
<br>&nbsp;&nbsp;&nbsp;&nbsp;U toku nadiranja od polaznih prostorija do sela Gornji i Donji Lapac održavati tesnu vezu između obe grupe, a po mo-gućstvu ovu vezu ostvariti i manjim odredima, kojima staviti u zadatak čišćenje međuprostora od komunističkih delova.
<br>&nbsp;&nbsp;&nbsp;&nbsp;Zona rada: desno do linije: Paripovac (k. 1060) na Velebitu — Lisac (1336) — Gutešin Vrh (1412) — Lijac (998) — Runjevica (668) — Lisina (1151) — Kik (1054) — Mačja Glava (1015) sve zaključno; levo do desne granice 1. korpusa.
<br>&nbsp;&nbsp;&nbsp;&nbsp;<i>3) 3. korpus<sup>10</sup>:</i>
<br>&nbsp;&nbsp;&nbsp;&nbsp;Izvršiće prikupljanje svojih snaga i to: jačih na prostoriji Knin — s. Strmica — Plavno — s. Pađani, a slabijih na prostoriji: s. Nadvrelom — Kurozeb — s. Velika Popina — Viojla (875).
<br>&nbsp;&nbsp;&nbsp;&nbsp;Desna (jača) grupa izvršiće nadiranje pravcem: s. Strmica — Bos. Grahovo — Drvar — Bos. Petrovac sa zadatkom uništavanja komunističkih delova na koje naiđe.
<br>&nbsp;&nbsp;&nbsp;&nbsp;Leva (slabija) grupa izvršiće nadiranje pravcem: Kurozeb — s. Srb — s. Brotnja — Kulen-Vakuf — s. Vrtoče — s. Krnj euša sa zadatkom uništavanja komunističkih delova na koje naiđe.
<br>&nbsp;&nbsp;&nbsp;&nbsp;U toku nadiranja vezu između ovih dveju kolona održavati stalno, a po mogućstvu ostvariti je i manjim odredima kojima staviti u zadatak čišćenje međuprostora od komunističkih delova i manevarsku ulogu u odnosu na glavninu.
<br>&nbsp;&nbsp;&nbsp;&nbsp;Ovaj korpus pretstavlja glavnu udarnu snagu u odnosu na susedne korpuse i treba da brzim i energičnim nadiranjem stvori što dublji klin u prostoriji koju sada drže komunisti i uhvati neposrednu vezu sa 5. korpusom<sup>11</sup>. Po ostvarenju dubokog klina, njegova uloga može biti manevarska u odnosu na susedne korpuse u cilju opkoljavan ja i uništenja komunističkih snaga.<sup>12</sup>
<br>&nbsp;&nbsp;&nbsp;&nbsp;Zona rada:
<br>&nbsp;&nbsp;&nbsp;&nbsp;desno do linije: s. Kosovo — Vučja Glava (569) — Dinara (851) — s. Korito — s. Malo Tičevo — s. Prekaja — Vrščić (1320) — Miljakuša (1375) — s. Mijačica sve zaključno;
<br>&nbsp;&nbsp;&nbsp;&nbsp;a levo do desne granice 2. korpusa.
<br>&nbsp;&nbsp;&nbsp;&nbsp;<i>4) 2. kosovska brigada<sup>13</sup></i>
<br>&nbsp;&nbsp;&nbsp;&nbsp;izvršiće prikupljanje svojih snaga na prostoriji: Drniš — s. Otavice — s. Rađa — s. Tepljuh sa zadatkom nadiranja pravcem: s. Miočić — Sekavica (825) — Vrlika — s. Uništa — s. Grkovci — s. Rore — Obršina (1369) — s. Gornji Ribnik — Ključ i uništavanje komunističkih delova na koje naiđe. Sem toga održavati vezu između 3. i 4. korpusa.
<br>&nbsp;&nbsp;&nbsp;&nbsp; 
<br>&nbsp;&nbsp;&nbsp;&nbsp;Zona rada:
<br>&nbsp;&nbsp;&nbsp;&nbsp;Zona rada:
<br>&nbsp;&nbsp;&nbsp;&nbsp; 
<br>&nbsp;&nbsp;&nbsp;&nbsp;desno do linije: Crni Vrh na Moseć planini (702) — Sovro (1301) — Vještica Gora (1517) — s. Vrbica — s. Vaganj — Ovčara (1576) — reka Sana od Odžine Glave (529) do s. Zablaće.
<br>&nbsp;&nbsp;&nbsp;&nbsp;levo do desne granice 3. korpusa.
<br>&nbsp;&nbsp;&nbsp;&nbsp;<i>5) 4. korpus<sup>14</sup></i>
<br>&nbsp;&nbsp;&nbsp;&nbsp;izvršiće iskrcavanje na železničkoj stanici Jablanica. Iskreno zborište na prostoriji: Donja Jablanica — s. Gornja Papraska — Rama — s. Zlata. Po izvršenom prikupljanju na iskrenom zborištu preduzeti pokret pravcem: s. Jablanica — s. Zlata — s. Doljani — s. Sovici — s. Orašac — s. Ljubuša planina — s. Sarajlije — Kosnjača (1356) — s. Potočani — Livno s tim da u toku ovog pokreta marševski ciljevi budu:
<br>&nbsp;&nbsp;&nbsp;&nbsp;prvi dan prostorije oko s. Orašca;
<br>&nbsp;&nbsp;&nbsp;&nbsp;drugi dan prostorije oko s. Sarajlija;
<br>&nbsp;&nbsp;&nbsp;&nbsp;treći dan prostorije u zahvatu s. Potočani — s. Smri-čani — s. Zagoričani. Ova prostorija pretstavlja i užu prostoriju za prikupljanje trupa za napad na Livno ili gde budu komunisti.
<br>&nbsp;&nbsp;&nbsp;&nbsp;Napad na Livno izvesti brzo i energično obuhvatom sa istoka i zapada, a potom produžiti nadiranje pravcem: Livno — Crni Vrh — Glamoč — s. Prekaja — Bos. Petrovac sa zadatkom uništavanja komunističkih delova na koje naiđe.
<br>&nbsp;&nbsp;&nbsp;&nbsp;Ovaj korpus ima da brzim i energičnim dejstvom određenim pravcem dejstvuje u bok i pozadinu komunističkih snaga, koje se nalaze ispred naših snaga u oblasti Knina i Drniša i na taj način olakša njihove frontalne napade.
<br>&nbsp;&nbsp;&nbsp;&nbsp;Kad se u toku nadiranja pređe Glamoč, onda jednu slabiju kolonu uputiti pravcem: s. Odžak — s. Mlinište — Mrkonjić Grad sa zadatkom da što pre izbije u oblast Mrkonjić Grada i izvrši uništavanja komunističkih delova na pravcu nadiranja.
<br>&nbsp;&nbsp;&nbsp;&nbsp;desno do linije: s. Šujica — s. Gornji Malovan — s. Blagaj — s. Vagan — s. Kneževići — s. Jezero — Ključ,
<br>&nbsp;&nbsp;&nbsp;&nbsp;i levo do linije: s. Smričani — s. Čupljić<sup>15</sup> — greben Dinare planine — s. [Grjkovci<sup>16 </sup>— Bos. Grahovo — s. Prnjavor
<br>&nbsp;&nbsp;&nbsp;&nbsp;— Kulen-Vakuf.
<br>&nbsp;&nbsp;&nbsp;&nbsp;<i>6) 5. korpus<sup>17</sup></i>
<br>&nbsp;&nbsp;&nbsp;&nbsp;prikupiće svoje snage u dve grupe:
<br>&nbsp;&nbsp;&nbsp;&nbsp;— Desna grupa odred poručnika Drenovića,<sup>18</sup> prikupiće seu oblasti istočno od Ključa na prostoriji s. Ratkovo — s. Sitnica sa zadatkom nadiranja pravcem: s. Donje Ratkovo —Ključ — Vrščići (1026) — Bobija (1390) — Klekovača (1500)
<br>&nbsp;&nbsp;&nbsp;&nbsp;— Drvar i uništavanje komunističkih snaga na koje naiđe.
<br>&nbsp;&nbsp;&nbsp;&nbsp;— Leva grupa, odred »Borja«,<sup>19</sup> prikupiće se u oblasti Jajca na prostoriji: s. Senik — s. Lupnice — s. Lendići — s. Bun-gurovina — s. Doljevac sa zadatkom nadiranja pravcem: s.Jezero — s. Sipovo — s. Draganići<sup>20</sup> — Jastrebnjak (1567) —Glamočko Polje i uništavanje komunističkih delova na kojenaiđe.
<br>&nbsp;&nbsp;&nbsp;&nbsp;Ovaj korpus treba da teži da brzim i energičnim dejstvom određenim pravcima veže što jače komunističke snage, težeći njihovom opkoljavanju. Na ovaj način svojim dejstvom iz pozadine na komunističke snage ispred 3. korpusa olakšaće nadiranje 3. korpusu a istovremeno pojavom u bok i pozadinu komunističkih snaga ispred 4. korpusa olakšaće nadiranje i 4. korpusu. Kad se uhvati neposredna veza sa 3. korpusom, onda, prema situaciji, pristupiće se uništavanju opkoljenih komunističkih snaga ispred 1. i 2. korpusa, odnosno 4. korpusa.
<br>&nbsp;&nbsp;&nbsp;&nbsp;Zona rada
<br>&nbsp;&nbsp;&nbsp;&nbsp;desno do linije: s. Donje Ratkovo — s. Donja Sanica (12 km. sev. zapadno od Ključa )— greben Grmeč planine;
<br>&nbsp;&nbsp;&nbsp;&nbsp;levo do linije: Orlovača (1162) 4 km jugoistočno od Jajca
<br>&nbsp;&nbsp;&nbsp;&nbsp;Vranovina (1370) — Perića Glavica (1063) — Roduša (1169)
<br>&nbsp;&nbsp;&nbsp;&nbsp;s. Pribelja — Glamoč.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>V Organizacija komandovanja i veze.</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Organizacija komandovanja vidi se iz priloga br. 2.
<br>&nbsp;&nbsp;&nbsp;&nbsp;1) U toku izvođenja akcije održavati stalno vezu, kako između naporednih kolona, tako i između pojedinih korpusa desno i levo na granicama određenih zona za rad.
<br>&nbsp;&nbsp;&nbsp;&nbsp;2) Unutrašnje veze održavati kuririma, radiostanicamamalog dometa kojima se raspolaže a po mogućstvu signalnimbarjačićima i telefonima.
<br>&nbsp;&nbsp;&nbsp;&nbsp;3) Sa istaknutim delom Vrhovne komande<sup>21</sup> vezu održavatiradiotelegrafskim putem i to:
<br>&nbsp;&nbsp;&nbsp;&nbsp;1. korpus (major Bjelajac) javi jače se neposredno radiostanicom koju će dobiti od majora Baćovića dok ne uspostavi vezu sa Vojvodom Birčaninom.<sup>22</sup>
<br>&nbsp;&nbsp;&nbsp;&nbsp;Vojvoda Birčanin javljaće se preko radiostanice koju je doneo poručnik Plećaš,<sup>23</sup> a sad se nalazi kod Vojvode Đujića, i održavati vezu za sve snage u oblasti Knina i Gračaca (2. i 3. korpus i 2. Kosovska brigada). Kad uspostavi vezu sa 1. korpusom (major Bjelajac), onda će veza i za ovaj korpus ići preko Vojvode Birčanina.
<br>&nbsp;&nbsp;&nbsp;&nbsp;U slučaju da stanica koju je doneo Plećaš ne radi Vojvoda Birčanin održavaće vezu sa mnom preko radiostanice majora Baćovića. Ako rade obe stanice, onda Baćovićeva stanica da uđe u unutrašnju mrežu veza Vojvode Birčanina.
<br>&nbsp;&nbsp;&nbsp;&nbsp;v) 4. korpus (pukovnik Stanišić) javljaće se neposredno preko svoje radiostanice.
<br>&nbsp;&nbsp;&nbsp;&nbsp;g) 5. korpus (kapetan Mitranović) javljaće se neposredno preko svoje radiostanice.
<br>&nbsp;&nbsp;&nbsp;&nbsp;4) Istaknuti deo Vrhovne komande biće u neposrednoj radio vezi sa glavnim centrom veze Vrhovne komande.<sup>24</sup>
<br>&nbsp;&nbsp;&nbsp;&nbsp;Preko istaknutog dela Vrhovne komande održavaće se veza između odvojenih snaga (Bjelajca, Birčanina, Stanišića, Mit-ranovića), a tim će se putem dobijati sva obaveštenja o situaciji kod suseda kao i moja naređenja za dalji rad, te da sve akcije budu koordinirane;
<br>&nbsp;&nbsp;&nbsp;&nbsp;5) Svakog dana podnositi šifrovane iz vesta je o situaciji uugovoreno vreme za radio vezu.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>VI</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Nastati da se sve pripreme što pre završe. Početak akcije naknadno ću odrediti. Prijem direktiva potvrditi pismeno.
<br>&nbsp;&nbsp;&nbsp;&nbsp;M.P.<sup>25</sup>
<br>&nbsp;&nbsp;&nbsp;&nbsp;Po zapovesti Vrhovnog Komandanta:
<br>&nbsp;&nbsp;&nbsp;&nbsp;Načelnik Štaba Vrhovne
<br>&nbsp;&nbsp;&nbsp;&nbsp;Komande
<br>&nbsp;&nbsp;&nbsp;&nbsp;Armiski Đeneral,
<br>&nbsp;&nbsp;&nbsp;&nbsp;Drag. M. Mihailović<sup>27</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<sup>1</sup><b class=medtxt> Fotokopija originala (pisanog na mašini, latinicom) u ArhivuVojnoistorijskog instituta, fond Četnička arhiva (dalje: Arhiv VII, Ca),k. 2, reg. br. 1/1 (VK-V-42/1). Redakcija će u zagradi pisati raniju signaturu dokumenata tamo gde ona postoji. Uz ovaj dokumenat, kao prilog nalazi se i deo Instrukcije uz Direktivu br. 1, ali je redakcija neobjavljuje zbog slične sadržine kao i Direktive br. 1.</b>
<br>&nbsp;&nbsp;&nbsp;&nbsp;<sup>2</sup><b class=medtxt> U četničkim dokumentacijama iz 1941. i 1942. Draža Mihailović se pojavljuje kao »Komandant četničkih odreda jugoslovenske vojske«,»Komandant jugoslovenskih trupa u otadžbini« i »Komandant svih gorskih štabova«. Vidi knj. 1, ovog toma, dok. br. 1.
<br>&nbsp;&nbsp;&nbsp;&nbsp;Ukazom kralja Petra II Karađorđevića od 10. juna 1942. dotadašnja Vrhovna komanda preimenovana je u Komandu jugoslovenskih trupa, a Štab Draže Mihailovića u Komandu jugoslovenske vojske. Istoga dana Draža je postavljen za načelnika štaba te komande uz napomenu da se potpisuje »po zapovesti vrhovnog komandanta«. Više o tome vidi knj. 1, prilog I, dok. br. 6.</b>
<br>&nbsp;&nbsp;&nbsp;&nbsp;<sup>3</sup><b class=medtxt> Momčilo (pseudonim Bernardo), vojvoda i sveštenik u rangu majora, organizator četničkog pokreta u Dalmaciji. Komandant Dinarskečetničke divizije (formirane januara 1942) i Dinarske vojnočetničke oblasti (formirane u jesen 1942). Sa delovima četnika iz ove oblastii delovima četnika iz Crne Gore, Đujić se aprila 1945. pred jedinicamaNOV i POJ povukao u Italiju.</b>
<br>&nbsp;&nbsp;&nbsp;&nbsp;<sup>4</sup><b class=medtxt> Sada Titova Korenica.</b>
<br>&nbsp;&nbsp;&nbsp;&nbsp;<sup>3</sup><b class=medtxt> i <sup>6</sup> Navedeni prilozi sadržani su u Instrukciji broj 1 načelnika štaba Vrhovne komande bez datuma (verovatno, kraj decembra 1942). U Instrukciji su predviđeni: cilj i ideje manevra, detaljnije razrađeni zadaci jedinica (korpusa), način održavanja veze, baziranje i snabde-vanje, sanitetska, obaveštajna i propagandna služba, »taktika ratovanja neprijatelja«, taktička Uputstva za rad korpusa, organizacija komando-vanja i potčinjenost, odnos prema mesnom stanovništvu, popuna jedinica, organizacija prekih vojnih sudova, povratak jedinica i početak akcije (5. januara 1943). Prema Instrukciji, jačina snaga koje su predviđene za učešće u operaciji je sledeća:korpus 2.000; 2. korpus 2.000; kosovska brigada 600; 3. korpus 3.000; 4. korpus 3.000 i 5. korpus 3.000 ljudi.
<br>&nbsp;&nbsp;&nbsp;&nbsp;Snage NOV i POJ procenjene su na oko 10.000 boraca (Arhiv VII, k. 1, reg. br. 13/3).</b>
<br>&nbsp;&nbsp;&nbsp;&nbsp;<sup>7</sup><b class=medtxt> Odnosi se na jedinice 503. korpusa. Korpus je obuhvatao teritoriju Like, Korduna, Gorskog kotara i Banije, tj. levo od linije: Zadar — Obrovac — Medak — Udbina — Bihać i dalje r. Unom do njenog ušća u r. Savu.
<br>&nbsp;&nbsp;&nbsp;&nbsp;Korpus je formiran u drugoj polovini 1942, a u svom sastavu je imao 1, 2, 3. i 4. jurišnu brigadu. Komandant korpusa bio je general-štabni major Slavko Bjelajac (alias Nikola Dekić). Bjelajac je do pro-leća 1942. bio u italijanskom zarobljeništvu u Sušaku odakle je sporazumno sa italijanskim vojnim vlastima došao da radi na organizovanju četnika u Lici. Kad je početkom septembra 1943. formirana Ličko-kor-dunaška četnička oblast, za komandanta je određen Bjelajac. Po kapitulaciji Italije Bjelajac je sa grupom oficira i manjim brojem četnika pobegao brodom sa Lošinja u Italiju, odakle je otišao u Kairo, u Komandu Jugoslovenskih trupa. U prvoj knjizi ovog toma pogrešno je naveden njegov pseudonim »Milan Dekić«, već treba Nikola Dekić. Vidi dok. br. 51.</b>
<br>&nbsp;&nbsp;&nbsp;&nbsp;<sup>8</sup><b class=medtxt> Odnosi se na jedinice 501. i 502. korpusa. Korpusi su formirani krajem 1942. Od 21. januara 1943. godine 501. korpus se zvao Kosovski,</b>
<br>&nbsp;&nbsp;&nbsp;&nbsp;<sup>9</sup><b class=medtxt> 502. Dinarski. Od 1944. Kosovski korpus se zvao 1. dalmatinski, a 502. se zvao 2. dalmatinski. Uporedo sa ovim nazivima u dokumentima se pojavljuju i nazivi 501. i 502. korpus.
<br>&nbsp;&nbsp;&nbsp;&nbsp;Komandant 501. korpusa 1943. bio je kap. I kl. Novak Mijović, a 502. korpusa bio je u početku major Marin Stude (pseudonim Milan Milanović) koji je ujedno bio i načelnik Štaba Dinarske divizije, a 1943. komandant korpusa je bio kap. I kl. Zivojin 2ika Mladenović.
<br>&nbsp;&nbsp;&nbsp;&nbsp;Celokupnim snagama 2. korpusa komandovao je vojvoda Đujić.</b>
<br>&nbsp;&nbsp;&nbsp;&nbsp;<sup>9</sup><b class=medtxt> Vidi dok. br. 7 i 26.</b>
<br>&nbsp;&nbsp;&nbsp;&nbsp;<sup>10</sup><b class=medtxt> Korpus je formiran od bosansko-hercegovačkih četničkih jedinica, pod komandom majora Petra Baćovica, komandanta Operativnih jedinica istočne Bosne i Hercegovine. O dolasku tih jedinica u Dalmaciju u decembru 1942. i borbama protiv jedinica NOVJ na području Dalmacije i Like prvih meseci 1943. vidi dok. br. 11 i 62.</b>
<br>&nbsp;&nbsp;&nbsp;&nbsp;<sup>11</sup><b class=medtxt> i <sup>17</sup>Odnosi se na četničke odrede iz zapadne Bosne. Ove jedinice trebalo je da objedini i da njima komanduje kap. Borivoje BoraMitranović (Hugo), delegat Vrhovne komande kod četničkih odreda uzap. Bosni i komandant Ozrenskog četničkog korpusa (od 28. avgusta1942). Opširnije o zadacima i radu Mitranovića u Bosni vidi dok. br.164.
<br>&nbsp;&nbsp;&nbsp;&nbsp;O borbama Bosanskih četničkih odreda protiv jedinica NOV i POJ u zimu i proleće 1943. vidi dok. br. 27, 30, 32, 82, 117 i 145.</b>
<br>&nbsp;&nbsp;&nbsp;&nbsp;<sup>12</sup><b class=medtxt> Posle izvedenih akcija u Dalmaciji (dok. br. 14, 15, 16 i 62), tesu jedinice učestvovale u borbama protiv snaga NOVJ u dolini Neretve.Vidi dok. br. 48, 74, 75, 85 i 113.</b>
<br>&nbsp;&nbsp;&nbsp;&nbsp;<sup>13</sup><b class=medtxt> Odnosi se na Kosovsku brigadu iz 501. korpusa. Brigada je formirana 4. septembra 1942. Za komandanta brigade u vreme izvođenjaakcije, određen je kap. I kl. Novak Mijović.</b>
<br>&nbsp;&nbsp;&nbsp;&nbsp;<sup>14</sup><b class=medtxt> Reč je o Limsko-sandžačkim četničkim odredima, Zetskom letećem četničkom odredu i Nikšićkoj brigadi pod komandom pukovnika Baja Stanišića (Marino), tada komandanta Zetskog četničkog odreda.
<br>&nbsp;&nbsp;&nbsp;&nbsp;Stanišić je 12. februara 1942. napustio slobodnu teritoriju u Crnoj Gori i sa svojim istomišljenicima produžio rad na jačanju četničkog pokreta u dolini Zete. Poginuo je 18. oktobra 1943. u manastiru Oštrog.
<br>&nbsp;&nbsp;&nbsp;&nbsp;Opširnije o njegovom radu u 1942. vidi knj. 1, dok. br. 61.
<br>&nbsp;&nbsp;&nbsp;&nbsp;O dejstvima 4. korpusa protiv snaga NOV i POJ u dolini Neretve vidi dok. br. 48, 70, 74, 75, 80, 85, 97, 108, 113, 139 i 140,</b>
<br>&nbsp;&nbsp;&nbsp;&nbsp;<sup>15</sup><b class=medtxt> Cuklić.</b>
<br>&nbsp;&nbsp;&nbsp;&nbsp;<sup>16</sup><b class=medtxt> Na ovom mestu original je oštećen, a verovatno se odnosi na s.Grkovci.</b>
<br>&nbsp;&nbsp;&nbsp;&nbsp;<sup>18</sup><b class=medtxt> Uroš, učitelj, rezervni poručnik, komandant četničkog odreda »Kočić«. Trećeg juna 1943. postao je komandant Bosanskokrajiškog četničkog korpusa. Poginuo je 31. maja 1944. godine.</b>
<br>&nbsp;&nbsp;&nbsp;&nbsp;<sup>19</sup><b class=medtxt> Odred »Borja« imao je u svom sastavu pet bataljona i to: »Mrkonjić«, »Karađorđe«, »Tankosić«, »Kralj Petar II« i »Knez Arsen«. Osmog jula 1943. Odred je ušao u sastav tada formiranog Srednjobosan-skog četničkog korpusa.</b>
<br>&nbsp;&nbsp;&nbsp;&nbsp;<sup>20</sup><b class=medtxt> Dragnić.</b>
<br>&nbsp;&nbsp;&nbsp;&nbsp; 
<br>&nbsp;&nbsp;&nbsp;&nbsp;<sup>21</sup><b class=medtxt> U Istaknutom delu Vrhovne komande bili su, pored ostalih, major Zaharije Ostojić, šef 1. odseka Operativnog odeljenja Vrhovne komande i major Borivoje Radulović. Ostojića je 11. decembra 1942. DražaMihailović postavio za delegata Vrhovne komande za rukovođenje operacijama protiv jedinica NOVJ u istočnoj i zapadnoj Bosni, Lici i Dalmaciji (knj. 1, dok. br. 204). Istaknuti deo Vrhovne komande nalazio seu Kalinoviku do 23. marta 1943. godine.
<br>&nbsp;&nbsp;&nbsp;&nbsp;U dokumentu od 22. maja 1943. Ostojić se potpisuje kao »komandant istaknutog dela Vrhovne komande«. Pošto je Ostojić, u svojstvu delegata Vrhovne komande, komandovao jedinicama u svim većim operacijama, to će redakcija od početka, tj. od 11. decembra 1942. upotrebljavati naziv »komandant Istaknutog dela Vrhovne komande«.
<br>&nbsp;&nbsp;&nbsp;&nbsp;Istaknuti deo Vrhovne komande ukinut je naredbom Draže Mi-hailovića od 2. aprila 1945. U to vreme Vrhovna komanda se nalazila na teritoriji Bosne, pa nije postojala potreba za Istaknutim delom (Arhiv VII, reg. br. 1/4, k. 79).</b>
<br>&nbsp;&nbsp;&nbsp;&nbsp;<sup>22</sup><b class=medtxt> Ilija Trifunović Birčanin, komandant zapadnobosanskih, ličko--dalmatinskih i hercegovačkih vojnočetničkih odreda. Umro je 3. fer-ruara 1943. godine. Opširnije o njemu vidi dok. br. 7, 13 i 26.</b>
<br>&nbsp;&nbsp;&nbsp;&nbsp;<sup>23</sup><b class=medtxt> Nedeljko Plećaš. Došao je u Dražin štab u Lipovo iz Kaira useptembru 1942. Pobegao je 10. septembra 1943. iz Rijeke u Italiju.</b>
<br>&nbsp;&nbsp;&nbsp;&nbsp;<sup>24</sup><b class=medtxt> U to vreme Istaknuti deo Vrhovne komande nalazio se u Kalinoviku, a Vrhovna komanda u s. Lipovu, kod Kolašina.</b>
<br>&nbsp;&nbsp;&nbsp;&nbsp;<sup>25</sup><b class=medtxt> Okrugli pečat: »Komanda Jugoslovenske vojske u otadžbini —Gorski štab br. 1.«</b>
<br>&nbsp;&nbsp;&nbsp;&nbsp;<sup>26</sup><b class=medtxt> Vrhovni komandant bio je kralj Petar II Karađorđević.</b>
<br>&nbsp;&nbsp;&nbsp;&nbsp;<sup>27</sup><b class=medtxt> Celokupnim operacijama po ovoj direktivi rukovodio je Dragoljub Mihailović Draža preko majora Ostojića. Vidi dok. br. 80. O ličnosti Draže Mihailovića, dolasku na Ravnu goru, formiranju prvih četničkih jedinica, povezivanju sa emigrantskom vladom u Londonu vidiknj. i, dok. br. 1.</b>
<br>&nbsp;&nbsp;&nbsp;&nbsp; 
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;</p><CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2.htm"><b>Prethodni dokument</b></a></TD><TD><a href="4_14_2_2.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body></html>