<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_25.htm"><b>Prethodni dokument</b></a></TD>
<TD><a href="4_14_3_27.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PISMO ČLANA ŠTABA KORPUSA GORSKE GARDE OD 3. 
NOVEMBRA 1943. DRAŽI MIHAILOVlĆU O ZLOČINIMA ČETNIKA NA PODRUČJU PL. 
RUDNIKA1</strong></p>
<p>Dragi i mnogo poštovani Čika Dražo,2&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Pre svega izvinite me što Vam moram ovako da pišem, ali kao Srbin i 
nacionalni borac od prvih dana sa Vama za spas srpskog naroda, moram i smatram 
za dužnost da Vam ovo napišem. Reč je o Gorskoj Gardi, i G. Kalabiću.3</p>
<p>1.&nbsp; — Var(ošicu) Stragare upalili su zato što su od prvog do 
poslednjeg bili svi pijani. To je bilo prvo delo Kalabića, čim je stupio na 
tlo svoje teritorije. A sad zbog njihova pi-jančenja, i ludih glava ispašta 
jadan napaćeni srpski narod. Svaki dan kuluče obadva sreza, i ništa nemogu da 
učine opet. Sto je najgore isekoše svu državnu, Manastirsku i opštinsku šumu 
Rudnika. Narod kuka i plače, vapije za pomoć.</p>
<p>2.&nbsp; — Od celokupnog br. stanja koje su poklali 50% su nevine žrtve. 
Znam da podnose izveštaj da su poklani kao krivci.</p>
<p>3.&nbsp; — Narod kada čuje da četnici dolaze u selo, više se plaše nego 
kada dolaze Nemci, Bugari, Arnauti i svaka druga vera. Jer oni svi kada dolaze 
ako treba neko da se tera ili ubije oni oteraju ili ubiju, ali ovi prebiju da 
posle tri dana mora dotična osoba da umre. Navešću Vam samo jedan slučaj, a 
takvih slučajeva ima dosta. Kalabić lično prebio je u s. Ljubičevac tri čoveka 
i jednu devojku koji su posle četiri dana pomrli. Nisu bili u stvari krivi ništa. 
Znam da će Vam podneti izveštaj da su -ustvari krivi. Daklem to istorija čove-čanstva 
nije zapamtila. Narod se čudi čija je to vojska i za koga Kalabić radi, kad 
su ti ljudi od pamtiveka nacionalisti.</p>
<p>4.&nbsp; — Od svih oficira, podoficira, kaplara, i redova nezna se ko je veća 
bekrija, naravno da Intendant Buca4 prednjači. A od bludnira Medić,5 Era,6 i 
Žika Pavlović. Samo što Era vata na larmu i On to sve anulira kada je u 
pitanju On. Naime gotovo svaki oficir Gorske Garde doveo je po jednu švalerku 
na svoj reon i kaže da mu je verenica. Sad na sve ovo možete da pojmite šta 
kaže narod.</p>
<p>5.&nbsp; — Kalabić, lično nijedan obrok ne jede bez pečenja.</p>
<p>6.&nbsp; — Vode borbu sa partizanima oni im se uvek izvuku, oni posle zađu 
po selima i pokolju onaj nevini narod, i podnose izveštaj kako su u borbi 
naneli gubitke partizanima. Stvarno da severni deo orašačkog sreza imaju dosta 
pristalica za partizane, ali grešni narod nije kriv što naši nisu hteli da 
rade. Evo južni deo orašačkog sreza gdje je radio onaj pod-narednik Pećančev 
vojvoda, savršeni su ljudi. To je okolina Stragara, i oni ga zapališe tako da 
sad i ovo sve navija za partizane, spored ovakve taktike rada.</p>
<p>Mogu samo Vam reći to da narod psuje majku Kralju, Vama — Draži i svima 
redom, kažu kad je ovakva Garda kakva je ta druga vojska. I podvlačim Vam da 
je narod jako ogorčen, i nemam izraza kako da se izrazim koliko narod vapije za 
pomoć.</p>
<p>7.&nbsp; — O tome svemu trebao bi da Vas pukovnik Simić7 izvesti, ali o 
Njemu bi se imalo pisati dosta.</p>
<p>8.&nbsp; — Kažem Vam da je ovo sve cela istina, i da nije laž i 
intrigiranje. Ja sam oficir u Kalabića štabu meni je vri) dobro, ali nemogu da 
gledam da se pati grešni srpski narod. U ostalom pitajte sve Kalabićeve 
susedne Komandante Korpusa, isto će Vam ovo reći. Ja Vas Dragi Čika Dražo 
razumem gde se i u kakvoj situaciji nalazite, ali ipak preduzmite kakve bilo 
mere. Jer ovakav rad Kalabića, veća je propaganda za partizane, nego što je i 
oni sami imaju, treba da me razumete.</p>
<p>3 Novembra 1943 god.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Do Groba Vam odan.</p>
<p>Položaj.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Vaš,</p>
<p>Ob8</p>
<p>1 Dokument (pisan na mašini, ćirilicom) u Arhivu VII, Ča, k. 118, reg. br. 
4/1, (S-W-263).</p>
<p>2 Odnosi se na Dražu Mihailovića.</p>
<p>3 Nikola.</p>
<p>4 Radomir Konstantinović, rez. potporučnik.</p>
<p>5&nbsp; Milan, kap. II klase, pomoćnik Nikole Kalabića.</p>
<p>6&nbsp; Dobrosav Raonić, obaveštajni i propagandni oficir u Gorskoj gardi.</p>
<p>7&nbsp; Jevrem.&nbsp; &nbsp;</p>
<p>8»Ob« napisano olovkom, ćirilicom, što je verovatno učinio Draža 
Mihailović</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_25.htm"><b>Prethodni dokument</b></a></TD>
<TD><a href="4_14_3_27.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
