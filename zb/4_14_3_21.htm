<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_20.htm"><b>Prethodni dokument</b></a></TD>
<TD><a href="4_14_3_22.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA LEVE GRUPE ČETNIČKIH ODREDA 
JUGOSLOVENSKE VOJSKE U OTADŽBINI OD 21. OKTOBRA 1943. KOMANDANTIMA KOLONA ZA 
NAPAD NA DELOVE 2. UDARNOG KORPUSA NOVJ KOD NOVE VAROŠI I PRIJEPOLJA1</strong></p>
<p>Štab leve grupe odreda jugoslovenske vojske u ' otadžbini2 O. Br. 1</p>
<p>21 oktobra 1943 god.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Položaj u 10 časova</p>
<p align="center">ZAPOVEST</p>
<p align="center">Sekcije: Plevlje — Sjenica razmera 1 : 100.000</p>
<p>Posle pretrpljenog poraza kod Stitkova neprijatelj se povukao u neredu ka 
Novoj Varoši i Zlataru.3</p>
<p>Naši odredi koncentrisani na desnoj obali Uvca.</p>
<p align="center">NAREĐUJEM4</p>
<p><strong>Desna napadna kolona Komandant kapetan Marković Miloš&nbsp; Sastav: 
Požeški korpus bez požeških i crnogorskih brigada&nbsp;&nbsp;&nbsp; &nbsp;</strong></p>
<p>22 u 3,30 časova prelazi Uvac i napada pravcem: Kokin Brod — Vraneša — 
Crni Vrh — Bistrica — Bitovik —- Drenova — Vakuf sa zadatkom kom čišćenja 
terena od komunista na svom pravcu i potpomaganje srednje kolone u napadu na 
Novu Varoš.&nbsp;Vezu održavati desno sa odredima srednje grupe i levo sa 
srednjom napadnom kolonom.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p><strong>Srednja napadna kolona Komandant Kalaitović Vuk Sastav: Drugi Mileševski 
Korpus Jačina: 600 vojnika</strong></p>
<p>22 u 3 časova prelazi Uvac i napada pravcem: Amzići — Nova Varoš — Draževići 
— Crni Vrh — Sanac — Krasno5 — Taševo vezu održavati desno sa desnom 
napadnom kolonom i levo sa le-vom napadnom kolonom. Po zauzeću Nove Varoši 
ostaviti samo policijsko odelenje a sa ostalim snagama produžiti napad u označenom 
pravcu.</p>
<p><strong>Leva napadna Kolona Komandant poručnik Stavrić Miloljub Sastav: I i 
II Stud[enička] brigada Jačina: 150 vojnika.</strong></p>
<p>22 u 2,30 časova prelazi Uvac kod Pavlovića Broda i napada pravcem: Gujanič-[ka] 
Mala — Akmačići — Drmanovići — Crne Vode — Ploča — Kosatica — 
Manastir Mileševo — Bjelobabe — Koševine. Vezu održavati desno sa 
srednjom napadnom kolonom i levo sa levom pobočnicom.</p>
<p><strong>Leva pobočnica:&nbsp;Komandant p. poručnik Pelivanović6 Sastav: II 
Dragačevska brigada7 Jačina: 330 vojnika.</strong></p>
<p>22 o.m. u 2.30 časova prelazi Uvac kod Rastoka i napada pravcem Šipovik — 
Radijevići — Pravoševo, Ravna Gora gde se zadržava i potpomaže vatrom levu 
kolonu dok pređe Mileševsku reku i izbije na Koševine. Štiti levu kolonu od 
napada Muslimana iz Sjeničkog Sreza. Veza desno sa levom napadnom kolonom.</p>
<p><strong>Opšta rezerva:&nbsp;Komandant: poručnik Čarapić8&nbsp; Sastav: 
Moravička brigada. Jačina 260 vojnika&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</strong></p>
<p>&nbsp;22 o.m. prelazi Uvac i kreće pravcem za levom kolonom.&nbsp;</p>
<p>1)&nbsp; Svaki komandant kolone na svome napadnom pravcu organizovaće službu 
daljnog i bliskog izviđanja.</p>
<p>2)&nbsp; Pri zadržavanjima ma i najkraće vreme izraditi zaklone a ovo naročito 
na prenoćištu. Izvršiti obezbeđenje sa svih strana.</p>
<p>3)&nbsp; Veza paljenjem vatri radi ustanovljavanja linije naših trupa. Svaki 
komandant kolone da uputi potpisatome tri kurira konjanika za raznošenje hitnih 
izveštaja. Kapetan Ka-laitović daće za levu kolonu i pobočnicu 30 putovođa 
koji će isto tako služiti komandantima kolona pri otkrivanju pristalica 
komunista. Izveštaje slati dva puta dnevno a hitne u svako doba. U izveštajima 
naznačiti šta je pozitivno a šta verovatno.</p>
<p>4)&nbsp; Sanitetsku trojku za davanje prvih zavoja mora imati svaki bataljon 
kao i tri nosioca ranjenika. Ranjenike upućivati u bolnicu u Štitkovo.</p>
<p>5)&nbsp; Snabdevanje hranom sa terena. Svaki bataljon mora da ima komesara a 
brigada intendanta koji će skupljenu hranu iznositi na položaj. Vojnici ne 
smeju ulaziti u selo u cilju ishrane, jer imamo iskustva da je najviše vojnika 
poginulo u selu baš pri traženju hrane. Za sve uzeto od naroda dati 
priznanice, pljačku zabranjujem. 21 o.m. spremiti suvu hranu za najmanje 2 
dana.</p>
<p>6)&nbsp; Snabdevanje municijom od neprijatelja. Voditi računa da nas oko 
Prijepolja očekuje glavna borba, za koju čuvati municiju.</p>
<p>7)&nbsp; Sve napadne kolone uputiće po nekoliko trojki ili ode-lenja u 
pozadini neprijatelja u cilju stvaranja zabune a koji će tamo ostati do dolaska 
glavnih snaga. Za ove trojke odrediti po jednog putovođu meštanina koji je 
apsolutno siguran i dobro poznaje teren.</p>
<p>8)&nbsp; Povlačenje na jednom delu otseka ni u kom slučaju ne srne biti 
razlog za povlačenje susedne jedinice, već nadiranjem u svom pravcu najbolje 
se sused pomaže. Bez prethodnog izveštaja niko se ne srne povući.</p>
<p>9)&nbsp; &nbsp;Prilaz polaznom položaju mora biti prikriven. Mirno 
muslimansko stanovništvo ne dirati jer nam nije cilj borba sa Muslimanima.</p>
<p>10)&nbsp; Sve muškarce od 15 pa naviše voditi sobom dok se ne utvrdi dali 
je komunista ili njihov simpatizer.</p>
<p>11)&nbsp; Noću u blizini neprijatelja zabranjeno loženje vatre.</p>
<p>12)&nbsp; &nbsp;Radio stanicu dodeljujem kapetanu Kalaitoviću. Rad u označeno 
vreme.</p>
<p>13)&nbsp; &nbsp;Kapetan Kalaitović predaće do 21 o.m. u 18 časova jedan 
bacač sa poslugom potporučniku Kovačiću.</p>
<p>14)&nbsp; Prelaženje preko Uvca izvršiti širokim frontom i to što brže 
da nas ne bi zora zatekla u jaruzi ispred neprijatelja.</p>
<p>15)&nbsp; Komunistička sela su Ivanje i Divci. Pri ulasku u ista sela biti 
vrlo obazriv.</p>
<p>Komandant, major</p>
<p>Rad. R. Cvetić9 M.P.10</p>
<p>1&nbsp; Original (pisan na mašini, ćirilicom) u Arhivu VII, Ča, k. 32, 
reg. br. 31/2 (S-V-2290/1).</p>
<p>2&nbsp; Ta komanda je bila privremena i formirana je za borbu protiv jedinica 
2. udarnog korpusa NOVJ u dolini r. Lima. Vidi dok. br. 27.</p>
<p>3&nbsp; Vidi dok. br. 27.</p>
<p>Štab 2. udarnog korpusa je, po naređenju Vrhovnog kamandanta&nbsp;21. 
oktobra, doneo odluku da glavninu svojih snaga izvuče iz doline r. Morače i 
gornjeg toka r. Tare i Lima prema severoistoku da bi izbegao udare nemačke 118. 
lovačke i 297. pešadijske divizije, četnika i balista i doveo jedinice u 
pogodniji položaj za dejstvo. Druga proleterska divizija orijentisana je ka 
Priboju radi razbijanja četnika (Oslobodilački rat, knj. 1, str. 
592—593).&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>4 Vidi dok. br. 35: izveštaj o &nbsp;izvršenoj akciji.</p>
<p>5 Na karti 1: 100 000. Rasno.</p>
<p>6 Dragiša.</p>
<p>7 Brigada je iz 1. ravnogorskog korpusa.</p>
<p>8 Milan, komandant 2. deževske brigade Javorskog korpusa. Iz toga korpusa je 
i Moravička brigada.</p>
<p>9Radomir, komandant Javorskog korpusa.</p>
<p>10 Okrugli pečat »Komanda Jugoslovenske vojske u otadžbini — Gorski štab«.&nbsp;</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_20.htm"><b>Prethodni dokument</b></a></TD>
<TD><a href="4_14_3_22.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
