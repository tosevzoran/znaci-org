<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_150.htm"><b>Prethodni dokument</b></a></TD>
<TD><a href="4_14_3_152.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA VALJEVSKOG KORPUSA OD 15. MAJA 
1944. KOMANDANTU ZLATIBORSKOG KORPUSA ZA NAPAD NA JEDINICE NOVJ KOD MOČIOCA, 
TRUDOVA I DOBROSELICE U SARADNJI SA NEMAČKIM I BUGARSKIM TRUPAMA1</strong></p>
<p>RUKOVALAC OPERACIJA&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>NEŠKO NEDIĆ2&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Pešadiski kapetan II kl.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>15 maja 1944 godine&nbsp; &nbsp;</p>
<p>U 9h časova&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;</p>
<p>Položaj&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p align="center">KOMANDANTU ZLATIBORSKOG KORPUSA. —</p>
<p>Peta divizija 14 ovog meseca po podne izbila je prednjim delovima na liniju: 
selo Močioce — selo Ojkovice sa jednim delom u selo Klekovo. Glavnina ove 
divizije još je u oblasti Visoka — Bjeluša3.</p>
<p>Pred vama je verovatno bila Druga divizija, čiji prednji delovi 13 ovog 
meseca po podne izbili u Dobroselicu, a od jutros imam podataka da su u selu 
Negbina4. Dalje namere komunista još su neispitane, ali postoje tri mogućnosti:</p>
<p>1.&nbsp; — Da posle sastavljanja Pete i Druge divizije okrenu opet zajedno 
prema severu u oblast Arilje — Požega — Užice možda i dalje.</p>
<p>2.&nbsp; — Da produže probijanje na jug u pravcu Sandžaka, i</p>
<p>3.&nbsp; &nbsp;— Da produže probijanje na istok u oblast Javor — Golija.</p>
<p>Za prvu pretpostavku moralo bi se na pogodnoj liniji zatvoriti izvlačenje 
partizanima na sever. U ovom pogledu ja sa svojim jedinicama za sada držim levu 
obalu Rzava počev od sela Sirogojna pa preko ušća Katušnice u Rzav zaključno 
sa Visočkim visom i Treštenom stenom.</p>
<p>U ovoj situaciji prema ovakvom rasporedu mojih snaga Nemci5 sa pravca jugo 
istok sa linije: Katići — Maskova — selo Trudovo — Kokin Brod treba da 
krenu u napad na sever u toku današnjeg dana. Izvlačenje prema Arilju 
zatvoreno bugarima i našim snagama.</p>
<p>Pod drugom pretpostavkom da komunisti idu na jug trebalo bi ih što energičnije 
napasti sa pravca severa, jer će verovatno na Uvcu naići na otpor. Za ovu 
pretpostavku ja svoje snage krećem pravo na jug u napad na njih.</p>
<p>Pod pretpostavkom tri, ja svoje snage krećem za njima u pravcu jugo-istoka.</p>
<p>Moj Štab za sada se nalazi u zaseoku Smiljanići sela Ljubiša.</p>
<p>Vi sa vašim snagama trebalo bi da izbijete prema Murtenici te da prema 
situaciji možemo zajedno raditi.6</p>
<p>Užička vaša brigada koja je pod mojom komandom nalazi se u Kokinom Brodu 
zajedno sa jednim bataljonom Nemaca.</p>
<p>Topal pozdrav7 —</p>
<p>Komandant, kapetan II klase. Neško Nedić</p>
<p>pozdrav čika Pera8</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 61, 
reg. br. 16/1 (S-V-7759).</p>
<p>2&nbsp; Nedić je, tada, bio komandant Valjevskog korpusa.</p>
<p>3&nbsp; O rasporedu i dejstvima 5. udarne divizije NOVJ 14. maja, vidi tom I, 
knj. 7, dok. br. 169 i 199.</p>
<p>4&nbsp; Petnaestog maja 1944. raspored jedinica 2. proleterske divizije bio 
je: 4. proleterska u s. Negbini, 2. proleterska u s. Dobroselici i 3. srpska NOU 
brigada u s. Stubo. Prethodnog dana 4. proleterska bila je u Dobroselici i 
Borovoj glavi, 2. proleterska u s. Gornjoj Jablanici, a 3. srpska u Donjoj 
Jablanici, gde je odbila četničke napade. Opširnije o dejstvima i zadacima 2. 
proleterske divizije vidi tom I, knj. 7, dok. br. 197 i 204; knj. 20, dok. br. 
150.</p>
<p>5&nbsp; Delovi legije »Krempler« i puka »Brandenburg-«.</p>
<p>6&nbsp; Vidi dok. br. 152.</p>
<p>7&nbsp; Napisano olovkom, ćirilicom.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>8 Napisano mastilom, ćirilicom (Čika Pera je Nikola Kalabić).</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_150.htm"><b>Prethodni dokument</b></a></TD>
<TD><a href="4_14_3_152.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
