<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 1</b><br> 

<CENTER><TABLE border="1"><TR><TD><a href="4_12_1.htm"><b>Sadr&#382;aj</b></a></TD>
<TD><a href="4_12_1_281.htm"><b>Prethodni dokument</b></a></TD>
<TD><a href="4_12_1_283.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" style="background:white"><b><span lang="HR" style="font-size:
11.0pt;mso-ansi-language:HR">BR. 282</span></b><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="background:white"><b><span lang="HR" style="font-size:
11.0pt;letter-spacing:-.25pt;mso-ansi-language:HR">IZVEŠTAJ KOMANDE ABVERA U 
BEOGRADU OD 17. DE </span><span lang="HR" style="font-size:11.0pt;
letter-spacing:-.45pt;mso-ansi-language:HR">CEMBRA 1941. O STANJU 
NARODNOOSLOBODILAČKOG PO</span><span lang="HR" style="font-size:11.0pt;
letter-spacing:-.25pt;mso-ansi-language:HR">KRETA I O ČETNIČKIM JEDINICAMA DRAŽE 
MIHAILOVI-CA OD 7. DO 17. DECEMBRA 1941. U POJEDINIM DELOVIMA</span></b></p>
<p class="MsoNormal" style="background:white"><b><span lang="HR" style="font-size:
11.0pt;letter-spacing:-.4pt;mso-ansi-language:HR">JUGOSLAVIJE</span></b><sup><span lang="HR" style="mso-ansi-language:HR">1</span></sup></p>
<p class="MsoNormal" style="background:white"><i><span lang="HR" style="font-size:
11.0pt;mso-ansi-language:HR">Poverljivo<o:p>
</o:p>
</span></i></p>
<p class="MsoNormal" style="background:white"><sup><span lang="HR" style="mso-ansi-language:HR">2</span></sup></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">Beograd, 17. 12. 1941.</span></p>
<p class="MsoNormal" style="background:white"><span lang="HR" style="font-size:
11.0pt;letter-spacing:-1.1pt;mso-ansi-language:HR">KOMANDA ABVERA U 
&quot;BEOGRADU I, H<o:p>
</o:p>
</span></p>
<p class="MsoNormal" style="background:white"><i><span lang="HR" style="font-size:
11.0pt;mso-ansi-language:HR">Prilog 1 uz pov. br. 8894/12. 41. L.</span></i><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="background:white"><i><span lang="HR" style="font-size:
11.0pt;mso-ansi-language:HR">Predmet: </span></i><span lang="HR" style="font-size:11.0pt;mso-ansi-language:HR">Izveštaj 
o pokretu otpora na području bivše Jugoslavije. Stanje razvoja u vremenu od 7. 
do 17. 12. 1941.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><i><span lang="HR" style="font-size:
11.0pt;mso-ansi-language:HR">Izvor: </span></i><span lang="HR" style="font-size:
11.0pt;mso-ansi-language:HR">Sopstvena saznanja i sopstvena obaveštajna mreža. 
Za obaveštavanje sa hrvatskog područja: K.O. Zagreb</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">Sabotaže na saobraćajnim objektima i sredstvima 
veza kao i napadi na civilna lica su bitno smanjeni u izveštajnom periodu. U 
Banatu je vladao mir.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="background:white"><sup><span lang="HR" style="font-size:8.0pt;mso-bidi-font-size:12.0pt;mso-ansi-language:HR">1</span></sup><span lang="HR" style="font-size:8.0pt;mso-bidi-font-size:12.0pt;mso-ansi-language:
HR"> Snimak dokumenta (pisanog na mašini) u <b>AVII, </b>NAV-T-77, r. 1314, s. 
877-82. Na margini rukom je dopisano nekoliko parafa.</span><span lang="DE" style="font-size:8.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="tab-stops:434.4pt;background:white"><sup><span lang="HR" style="font-size:8.0pt;mso-bidi-font-size:12.0pt;mso-ansi-language:
HR">2</span></sup><span lang="HR" style="font-size:8.0pt;mso-bidi-font-size:12.0pt;
mso-ansi-language:HR"> Izostavljen štambilj primaoca, jer je na snimku 
originala nečitljiv.</span><span lang="DE" style="font-size:8.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></p>
<p class="MsoNormal" style="tab-stops:434.4pt;background:white"><sup><span lang="HR" style="font-size:8.0pt;mso-bidi-font-size:12.0pt;mso-ansi-language:
HR">3</span></sup><span lang="HR" style="font-size:8.0pt;mso-bidi-font-size:12.0pt;
mso-ansi-language:HR"> Štambilj primaoca.</span><span lang="DE" style="font-size:
8.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="background:white"><span lang="HR" style="letter-spacing:
-.3pt;mso-ansi-language:HR">SEVEROZAPADNA SRBIJA:<sup>4</sup></span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">U rejonu oko Šapca nisu nastupile neke značajne 
promene. Manji ostaci partizana iz rejona Užice — Čačak sakupljaju se kod 
Medvednika i izgleda da nastoje da se povuku prema planini Cer. Usled toga je 
komunikacija Valjevo — Loznica ponovo izložena stalnim diverzijama.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">U rejonu severozapadno od Valjeva ponovo su se 
pojavile bande u ukupnoj jačini od oko 500 ljudi. One su se u rejonu Oglađenovac 
— Antića Brdo — Bresnica (19 km severozapadno od Valjeva) sukobile sa četnicima 
odanim vladi i povukle su se preko Dragodola (22 km zapadno od Valjeva) prema Poćuti 
(14 km jugozapadno od Valjeva). Jedna druga banda partizana drži Leskovicu (16 
km južno od Valjeva). Vranjača (10 km jugozapadno od Valjeva) takođe je u 
rukama partizana.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">SEVEROISTOČNA SRBIJA:<sup>5</sup></span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">Formiranje bandi u severoistočnoj Srbiji je u 
porastu, naročito u rejonu Tekija — Kladovo; javljeno je o jednoj jačoj 
bandi partizana južno od Tekije. U Kladovu pojačana komunistička propagandna 
aktivnost. Tamo je bila otkrivena jedna dobro organizovana grupa komunista. Južno 
od Donjeg Mila-novca došlo je do sukoba između četnika vernih vladi i manje 
bande partizana, nakon čega su se partizani povukli u pravcu Mosna — Miroč.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">O aktivnosti i pokretu bandi u Homoljskim planinama 
nema novih izveštaja.<sup>6</sup></span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><sup><span lang="HR" style="font-size:8.0pt;mso-bidi-font-size:12.0pt;mso-ansi-language:HR">5</span></sup><span lang="HR" style="font-size:8.0pt;mso-bidi-font-size:12.0pt;mso-ansi-language:
HR"> Na ovom području akcije je izvodio Požarevački NOP odred <span style="letter-spacing:-.05pt">(Ivan 
Džina Gligorijević, n. d., str. [102—121; Slobodan Bosiljčić, »Istočna </span>Srbija«, 
1963, Nolit — Prosveta, Beograd, str. 41—59).</span><span lang="HR" style="font-size:8.0pt;mso-bidi-font-size:
11.0pt;mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">REJON KRUŠEVAC<span style="letter-spacing:-.85pt"> 
— ČAČAK — </span>UŽICE<span style="letter-spacing:-.85pt">:<sup>7</sup></span></span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">Naše oružane snage u saradnji sa četnicima 
vernim vladi, u izveštajnom periodu, vrše uspešne akcije čišćenja kako u 
rejonu Kruševac — Čačak — Užice tako i u rejonu Raška — Novi Pazar.</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">Partizani nisu ni u jednom mestu u ovim rejonima 
pružali jači otpor i povukli su se prema jugozapadu, preko planine Zlatibor 
prema Sandžaku i Crnoj Gori, u kojem pravcu su već prethodno evakuisali 
municiju i namirnice. Četnici verni vladi u stopu su gonili partizane. Kod 
Dobrače (15 km južno od Arilja) došlo je do borbe između jedne izvanredno 
jake grupe partizana i jednog slabijeg odreda četnika. Jedna druga grupa 
partizana zadržala se kod Srednje Reke (15 km jugoistočno od Ivanjice). Na 
svom putu povlačenja obe bande su uništavale sela i do smrti mučili 
pripadnike četnika. Jedna jača banda partizana koja se nalazila u odstupanju 
naišla je na četnike verne vladi 4 km severozapadno od Duge Poljane pa je bila 
primorana na povlačenje. Štab vrhovnog komandanta četnika Jugoslovenske 
vojske, Draže Mihailovića, mogao je biti<b> </b>boljom planskom i koncentričnom 
akcijom u Ravnoj gori od strane naših oružanih snaga razbijen, odnosno 
zarobljen.<sup>8</sup> Mihailović se upravo u zadnje vreme suočavao sa 
pojavama rasula u njegovim redovima. Neki od njegovih nižih starešina prešli 
su sa svojim odredima Nedićevim jedinicama, drugi odredi su upućeni od strane 
Mihailovića u svoja zavičajna područja da bi se tamo samostalno borili protiv 
partizana. Draža Mihailović je uspeo da se na jedan dan pre početka akcije 
skloni na sigurno mesto, dok se jedan veći broj njegovih oficira i ljudstva 
predao bez otpora. Jedan jači odred Draže Mihailovića povukao se, pod 
komandom majora Paloševića,<sup>9</sup> iz sela Ba u pravcu planine Rudnik.<o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">JUŽNA SRBIJA:<sup>10</sup></span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">Delatnost bandi je u porastu u rejonu oko Leskovca. 
Nisu retki slučajevi da bivši četnici prelaze partizanima. Područje Lebana 
je osobito komunistički zaraženo. Partizani su zauzeli rudnik Lece, gde im je 
u ruke pala veća količina eksploziva.<sup>11</sup> Javljeno je da se 24 km južno 
od Kruševca, kod mesta Ribnik, nalazi jedna druga banda, koja je pre kratkog 
vremena napala sela Počekovinu i Stopanju i potpuno ih opljačkala. Situacija 
oko Niša nije se promenila u izveštajnom periodu. Jedna manja banda upala je u 
jedno selo kod Bele Palanke, ali se povukla nakon razaranja telefonskog voda. 
Manje bande partizana, koje vrše akcije pretežno u grupama po troje (trojke), 
i koje su radi toga neobično pokretne i koje se veoma teško mogu uhvatiti, i 
dalje čine nesigurnim rejon bugarske granice. One se pretežno pojavljuju u 
uniformama bivše jugoslovenske vojske, razaraju telefonske vodove i uništavaju 
opštinske arhive. Ove bande razvijaju na ovom području živu komunističku 
propagandu, odvlače i ubijaju ispravne Srbe nacionaliste.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><sup><span lang="HR" style="font-size:8.0pt;mso-bidi-font-size:12.0pt;mso-ansi-language:HR">4</span></sup><i><span lang="HR" style="font-size:8.0pt;mso-bidi-font-size:12.0pt;letter-spacing:-.85pt;
mso-ansi-language:HR">, </span></i><sup><span lang="HR" style="font-size:8.0pt;
mso-bidi-font-size:12.0pt;letter-spacing:-.85pt;mso-ansi-language:HR">5</span></sup><span lang="HR" style="font-size:8.0pt;mso-bidi-font-size:12.0pt;letter-spacing:-.85pt;
mso-ansi-language:HR">, </span><sup><span lang="HR" style="font-size:8.0pt;
mso-bidi-font-size:12.0pt;mso-ansi-language:HR">7</span></sup><span lang="HR" style="font-size:8.0pt;mso-bidi-font-size:12.0pt;mso-ansi-language:HR"> 
i <sup><span style="letter-spacing:-.45pt">10</span></sup><span style="letter-spacing:-.45pt"> 
</span>O situaciji na ovim područjima od 7. do 17. decembra <span style="letter-spacing:-.15pt">1941. 
opširnije vidi dok. br. 267, 268, 270—272, 275—276, 27« i 280; Zbor</span><span style="letter-spacing:-.1pt">nik, 
tom I, knj. 1, dok. br. 91, 92, 277', 278, 280, 281—288, 294 i 295, knj.2, </span>dok. 
br/70—80, 150—153, knj. 20, dok. br. 30, knj. 21, dok. br. 12; tom </span><b><span lang="DE" style="font-size:8.0pt;mso-bidi-font-size:12.0pt;mso-ansi-language:
DE">II</span><span lang="HR" style="font-size:8.0pt;mso-bidi-font-size:
12.0pt;mso-ansi-language:HR">, </span></b><span lang="HR" style="font-size:8.0pt;
mso-bidi-font-size:12.0pt;mso-ansi-language:HR">knj. 1, str. 11^—129, knj. 2, 
dok. br. 45, 46, 50, 51, 55—57; tom </span><span lang="DE" style="font-size:8.0pt;
mso-bidi-font-size:12.0pt;mso-ansi-language:DE">IX</span><span lang="HR" style="font-size:8.0pt;mso-bidi-font-size:12.0pt;mso-ansi-language:HR">, 
knj. 1, dok br. 21 i 22; »Oslobodilački rat naroda Jugoslavije 1941—1945«, 
knj. I, str. 128—132.</span></p>
<p class="MsoNormal" style="background:white"><sup><span lang="HR" style="font-size:8.0pt;mso-bidi-font-size:12.0pt;mso-ansi-language:HR">8</span></sup><span lang="HR" style="font-size:8.0pt;mso-bidi-font-size:12.0pt;mso-ansi-language:
HR"> <span style="letter-spacing:-.05pt">Vidi dok. br. 270.</span></span><span style="font-size:8.0pt;mso-bidi-font-size:12.0pt"><o:p>
</o:p>
</span></p>
<p class="MsoNormal" style="background:white"><sup><span lang="HR" style="font-size:8.0pt;mso-bidi-font-size:12.0pt;mso-ansi-language:HR">9</span></sup><span lang="HR" style="font-size:8.0pt;mso-bidi-font-size:12.0pt;mso-ansi-language:
HR"> Miodrag</span><span style="font-size:8.0pt;mso-bidi-font-size:12.0pt"><o:p>
</o:p>
</span></p>
<p class="MsoNormal" style="background:white"><sup><span lang="HR" style="font-size:8.0pt;mso-bidi-font-size:12.0pt;mso-ansi-language:HR">11</span></sup><span lang="HR" style="font-size:8.0pt;mso-bidi-font-size:12.0pt;mso-ansi-language:
HR"> Na tom području su dejstvovali Jablanički i Kukavički NOP odred (vidi 
dok. br. 268, objašnjenje 4).<o:p>
</o:p>
</span></p>
<p class="MsoNormal" style="background:white"><i><span lang="HR" style="font-size:
11.0pt;mso-ansi-language:HR">&nbsp;<o:p>
</o:p>
</span></i></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">HRVATSKA<span style="letter-spacing:-1.1pt">:</span></span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><i><span lang="HR" style="font-size:
11.0pt;mso-ansi-language:HR">Nemačko interesno područje:</span></i><sup><span lang="HR" style="mso-ansi-language:HR">12</span></sup><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">U izveštajnom periodu općenito i nadalje 
ofanzivna aktivnost ustanika. Težište aktivnosti u industrijskom rejonu Zenica 
— Olovo — Vareš, pre svega dalje pojačanje pritiska na Zenicu jakim 
bandama sa istoka.<sup>13</sup> I dalje se vrše napadi na saobraćajne objekte 
i na sredstva veza kao i na vodove visokog napona. Neprijateljska mitraljeska 
vatra doseže već do Zenice. Neprijateljski napadi na Vareš<sup>14</sup> bili 
su odbijeni, mesta istočno od Vareša pala su u ruke ustanika.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">Ustanici vode borbe oko Sarajeva svim sredstvima 
koja im stoje na raspolaganju. Ustanici su više puta vršili snažne napade na 
Pale, ali su ih hrvatske jedinice, potpomognute našim oružanih snagama, uspele 
da odbiju.'<sup>5</sup> Pobuna komunistički nastrojenih hrvatskih vojnika u 
Palama mogla je biti savladana a pobunjenici učinjeni bezopasnim jedino angažovanjem 
nemačkog Vermahta.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">Potvrđeno je dovlačenje ustaničkih odreda iz 
rejona Višegrada radi napada na hrvatske položaje istočno od Sarajeva. Na 
nekadašnjem jugoslovenskom pomoćnom aerodromu Ljuburić Polje kod Sokolca 
(severozapadno od Sarajeva), koji se nalazi u rukama ustanika, primećeni su 
signali u obliku bele petokrake zvezde i jednog položenog slova »T« koje je 
načinjeno od dasaka kao i 150 m duge bele linije koja služi za ateriranje 
aviona. Ne postoje još nikakvi izveštaji o tome da li su stvarno aterirali 
britanski, sovjetsko-ruski ili svojevremeno odbegli jugoslovenski avioni. Prema 
izveštajima od 13. 12, napadi usmereni na Pale i Vareš samo su demonstracije 
koje treba da zamaskiraju nameru ustanika da napadnu Sarajevo. Snažnija akcija 
na Sarajevo očekuje se iz pravca planine Jahorine prema jugoistočnom delu 
grada.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">Ustanici i dalje pokušavaju da prekinu železničku 
prugu Brod — Sarajevo, pre svega između Broda i Maglaja. Pritisak ustanika na 
Jajce — Banja Luka traje i dalje uz pojedinačno dobijanje terena.<sup>16</sup> 
Dalja razaranja mostova na putu Banja Luka — Prnjavor.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><sup><span lang="HR" style="font-size:8.0pt;mso-bidi-font-size:12.0pt;letter-spacing:-.6pt;
mso-ansi-language:HR">12</span></sup><span lang="HR" style="font-size:8.0pt;
mso-bidi-font-size:12.0pt;letter-spacing:-.6pt;mso-ansi-language:HR"> </span><span lang="HR" style="font-size:8.0pt;mso-bidi-font-size:12.0pt;mso-ansi-language:
HR">O situaciji u tom rejonu od 7. do 17. decembra 1941. vidi opšir<span style="letter-spacing:-.1pt">nije 
dok. br. 267, 268, 271, 273, 275, 276, 279 i 280; Zbornik, tom </span></span><span style="font-size:8.0pt;mso-bidi-font-size:
12.0pt;letter-spacing:-.1pt">V</span><span lang="HR" style="font-size:8.0pt;
mso-bidi-font-size:12.0pt;letter-spacing:-.1pt;mso-ansi-language:HR">, knj. 2, 
dok. br. 43, 45—68, 136—144; tom </span><span style="font-size:8.0pt;
mso-bidi-font-size:12.0pt;letter-spacing:-.1pt">IV</span><span lang="HR" style="font-size:8.0pt;mso-bidi-font-size:12.0pt;letter-spacing:-.1pt;
mso-ansi-language:HR">, knj. 2, dok. br. 70-80, 86, 17(8-48).</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><sup><span lang="HR" style="font-size:8.0pt;mso-bidi-font-size:12.0pt;letter-spacing:-.45pt;
mso-ansi-language:HR">13</span></sup><span lang="HR" style="font-size:8.0pt;
mso-bidi-font-size:12.0pt;mso-ansi-language:HR"> Na tom prostoru je dejstvovao 
Zenički bataljon NOP odreda »Zvijezda« (Zbornik, tom </span><span style="font-size:8.0pt;mso-bidi-font-size:12.0pt">IV</span><span lang="HR" style="font-size:8.0pt;mso-bidi-font-size:12.0pt;mso-ansi-language:HR">, 
knj. 2, dok. br. 187).<o:p>
</o:p>
</span></p>
<p class="MsoNormal" style="background:white"><sup><span lang="HR" style="font-size:8.0pt;mso-bidi-font-size:12.0pt;letter-spacing:-.45pt;
mso-ansi-language:HR">14</span></sup><span lang="HR" style="font-size:8.0pt;
mso-bidi-font-size:12.0pt;mso-ansi-language:HR"> Te napade je izvršio NOP odred 
»Zvijezda« (vidi dok. br. 276, objašnjenje 6).<o:p>
</o:p>
</span></p>
<p class="MsoNormal" style="background:white"><sup><span lang="HR" style="font-size:8.0pt;mso-bidi-font-size:12.0pt;letter-spacing:-.45pt;
mso-ansi-language:HR">15</span></sup><span lang="HR" style="font-size:8.0pt;
mso-bidi-font-size:12.0pt;letter-spacing:-.45pt;mso-ansi-language:HR"> </span><span lang="HR" style="font-size:8.0pt;mso-bidi-font-size:12.0pt;mso-ansi-language:
HR">U noći između 9. i 10. decembra 1941. napad na Pale su izvršili 
Romanijski i Kalinovički NOP odred i delovi Zlatiborskog četničkog odreda. Veći 
deo Pala je bio zauzet, ali, usled pristizanja pojačanja iz Sarajeva, 
partizansfco-četničke snage su se morale povući (Zbornik, tom </span><span style="font-size:8.0pt;mso-bidi-font-size:12.0pt">IV</span><span lang="HR" style="font-size:8.0pt;mso-bidi-font-size:12.0pt;mso-ansi-language:HR">, 
knj. 2, dok. br. 82, 180 i 183; AVII, a. NOP, reg. br. 10/7 i 8/4, k. 1998, CA, 
reg. br. 14/1, k. 30).<o:p>
</o:p>
</span></p>
<p class="MsoNormal" style="background:white"><sup><span lang="HR" style="font-size:8.0pt;mso-bidi-font-size:12.0pt;mso-ansi-language:HR">16 
</span></sup><span lang="HR" style="font-size:8.0pt;mso-bidi-font-size:12.0pt;mso-ansi-language:
HR">Na tom području su dejstvovali delovi 3. krajiškog NOP odreda (Zbornik, 
tom </span><span style="font-size:8.0pt;mso-bidi-font-size:12.0pt">IV</span><span lang="HR" style="font-size:8.0pt;mso-bidi-font-size:12.0pt;mso-ansi-language:
HR">, knj. 3, dok. br. 6, 93 i 140).</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">Italijani su, posle odlaska hrvatskog garnizona, 9. 
11. zaposeli Višegrad.<sup>17</sup> Nisu potvrđeni izveštaji da se Višegrad 
nalazi u rukama nacionalnih ustanika majora Dangića.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><i><span lang="HR" style="font-size:
11.0pt;mso-ansi-language:HR">Italijansko interesno područje:</span></i><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">Nikakvo poboljšanje situacije. Naročito na području 
južne Hercegovine situacija se zaoštrila. Dok su ustanici do sada skoro uvek 
dobro izlazili na kraj sa Italijanima putem pregovora (tako su oni tolerisali da 
ustanici u Donjem Lapcu svečano proslave rođendan ekskralja Petra), nastala je 
u periodu izveštaja promena i zaoštravanje situacije zbog toga što su 
Italijani uhapsili komunističke vođe, posle čega su ustanici počeli da 
napadaju i na Italjjane.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">U Hercegovini ustanici i nadalje dobijaju pojačanja 
iz Crne Gore. Italijani su napustili Goražde i Foču.'<sup>8</sup> Topovi i 
kamioni hrvatske vojske sa tog područja pali su u ruke ustanicima. Italijani su 
se u Kalinoviku organizovali za odbranu, pregovaraju sa ustanicima. Put Mostar 
— Nevesinje kao i do sada nesiguran usled napada ustanika. Radi toga poteškoće 
u snabdevanju isturenih garnizona, pre svega onoga u Gacku. Iz Crne Gore nema 
novih izveštaja.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">Situacija na dalmatinskom srednjem području 
nepromenjena. U rejonu južno od Karlovca ustanički pokret dalje uzima maha. 
Ustaničke grupe koje su akcijom čišćenja u rejonu Petrinje bile potisnute 
dolaze kao pojačanje. Izgleda da se iz Crne Gore utiče na rukovođenje ustaničkim 
pokretom u rejonu Karlovca, ali to još nije tačno potvrđeno. Na ustaničkom 
području u rejonu Karlovca, pre svega na području Glina — Petrova gora — 
Slunj — Ogulin,'<sup>9</sup> postoje dve različite grupe ustanika, jedna je 
nacionalna, četnička a druga komunistička, pod jedinstvenom komandom u 
akciji, te vrše sabotaže na uređajima veza i sredstvima saobraćaja, kao i 
napade na manje italijanske i hrvatske jedinice. Ustanici pojedinačno, u ustaškim 
uniformama, vrše napade.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="tab-stops:35.05pt;background:white"><sup><span lang="HR" style="font-size:8.0pt;mso-bidi-font-size:12.0pt;letter-spacing:-.65pt;
mso-ansi-language:HR">17</span></sup><span lang="HR" style="font-size:8.0pt;
mso-bidi-font-size:12.0pt;mso-ansi-language:HR"> Italijanske jedinice su ušle u 
Višegrad 7. novembra 1941 (vidi dok. br. 235, objašnjenje 5).<o:p>
</o:p>
</span></p>
<p class="MsoNormal" style="tab-stops:35.05pt;background:white"><sup><span lang="HR" style="font-size:8.0pt;mso-bidi-font-size:12.0pt;letter-spacing:-.6pt;
mso-ansi-language:HR">18</span></sup><span lang="HR" style="font-size:8.0pt;
mso-bidi-font-size:12.0pt;mso-ansi-language:HR"> Vidi dok. br. 273, objašnjenje 
5. U vezi s napuštanjem ovih mesta, Italijani su, 30. novembra 1941, s 
komandantom četničkih operativnih jedinica istočne Bosne Boškom Todorovićem 
sklopili sporazum daim četnici obezbede slobodan prolaz putem Foča — Goražde 
(AVII, Ča, reg. br. 7/5, k. BI).<o:p>
</o:p>
</span></p>
<p class="MsoNormal" style="background:white"><sup><span lang="HR" style="font-size:8.0pt;mso-bidi-font-size:12.0pt;letter-spacing:-.45pt;
mso-ansi-language:HR">19</span></sup><span lang="HR" style="font-size:8.0pt;
mso-bidi-font-size:12.0pt;mso-ansi-language:HR"> U tom rejonu su dejstvovali 
Kordunaški i Banijski NOP odred (Zbornik, tom </span><span style="font-size:
8.0pt;mso-bidi-font-size:12.0pt">V</span><span lang="HR" style="font-size:8.0pt;
mso-bidi-font-size:12.0pt;mso-ansi-language:HR">, knj. 2, dok. br. 36, 83, 84; 
AVII, a. NOP, reg. br. 612, k. 1612).<o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">Akcija čišćenja u rejonu Sisak — Petrinja završena 
je uspešno. U rejonu Bosanski Novi — Kostajnica samo manje akcije ustanika 
radi snabdevanja namirnicama.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">U Krajini ustanici ne poduzimaju veće akcije usled 
nedostatka municije. U rejonu planine Kozara (severozapadno od Banje Luke) 
ustanici su dobro organizovani,<sup>20</sup> imaju jednoobrazne crne uniforme, 
svrstani su u čete po 160 ljudi. Pojedine čete formiraju poterna odeljenja od 
po 20—50 ljudi, koja imaju zadatak da nabavljaju hranu, dalje — udarne 
grupe, koje su namenjene da vrše napade na pripadnike hrvatskih i nemač-kih 
oružanih snaga, kao i akcije na saobraćajne objekte. Bosansko-hercegovački 
muslimani, koji smatraju da su ih Nemci ostavili na cedilu a da ih Hrvati 
zloupotrebljavaju, razvijaju u poslednje vreme veliku aktivnost sa ciljem da se 
prema njima vodi novi kurs. Vodeći muslimanski krugovi, na područjima 
okupiranim od strane Italijana, poduzeli su bliže kontakte sa italijanskim 
vojnim i civilnim vlastima. Počinju da zauzimaju opozicioni stav prema ličnostima 
koje su postavljene od strane hrvatske vlade. Osim toga, postoje znaci da se 
muslimansko stanovništvo približava stavovima srpsko-pravoslavnog stanovništva 
u Bosni. Postoje izjave vodećih muslimana da su današnje prilike mnogo lošije 
nego što su bile u staroj Jugoslaviji, da bi se Srbi, pored svih njihovih mana, 
pristojnije držali nego Hrvati. (Dodatak: slična izjašnjavanja postoje takođe 
od makedonskih muslimana i pravoslavnih Makedonaca sa različitih područja 
Makedonije).</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
11.0pt;mso-ansi-language:HR">Pored toga, Hrvati su se pokazali nesposobnim da 
ikako postanu gospodari situacije kod celokupnog bosanskog stanovništva usled 
povećanih poteškoća u ishrani.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal"><span style="font-size:1.0pt">&nbsp;</span><sup><span lang="HR" style="font-size:8.0pt;mso-bidi-font-size:12.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;letter-spacing:
-.45pt;mso-ansi-language:HR;mso-fareast-language:EN-US;mso-bidi-language:AR-SA">20</span></sup><span lang="HR" style="font-size:8.0pt;mso-bidi-font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;letter-spacing:-.45pt;mso-ansi-language:
HR;mso-fareast-language:EN-US;mso-bidi-language:AR-SA"> </span><span lang="HR" style="font-size:8.0pt;mso-bidi-font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:HR;mso-fareast-language:
EN-US;mso-bidi-language:AR-SA">Na prostoru planine Kozare dejstvovali su delovi 
2. krajiškog NOP odreda (vidi dok. br. 279, objašnjenje 4).</span></p>
<p>
<br>
<CENTER><TABLE border="1"><TR><TD><a href="4_12_1.htm"><b>Sadr&#382;aj</b></a></TD>
<TD><a href="4_12_1_281.htm"><b>Prethodni dokument</b></a></TD>
<TD><a href="4_12_1_283.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
