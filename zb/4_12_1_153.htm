<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 1</b><br>  

<CENTER><TABLE border="1"><TR><TD><a href="4_12_1.htm"><b>Sadr&#382;aj</b></a></TD>
<TD><a href="4_12_1_152.htm"><b>Prethodni dokument</b></a></TD>
<TD><a href="4_12_1_154.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" style="text-indent:10.0mm"><span lang="HR" style="mso-ansi-language:
HR">OBAVEŠTENJE KOMANDNOG ŠTABA KOMANDANTA SRBI<span style="letter-spacing:
-.4pt">JE OD 16. SEPTEMBRA 1941. KOMANDAMA I USTANOVAMA </span>VERMAHTA O 
RAZVOJU ORUŽANOG USTANKA I FORMA <span style="letter-spacing:-.15pt">ČIJI 
PARTIZANSKIH I ČETNIČKIH JEDINICA NA TERITO</span>RIJI SRBIJE<sup>1</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="letter-spacing:
-.2pt;mso-ansi-language:HR">KOMANDANT SRBIJE</span><span lang="HR" style="font-family:Arial;mso-hansi-font-family:&quot;Times New Roman&quot;;mso-ansi-language:
HR"> <o:p>
</o:p>
</span></p>
<p class="MsoNormal" style="text-indent:10.0mm"><i><span lang="HR" style="mso-ansi-language:HR">Prilog 
49 - Ia<sup>2</sup></span></i><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><i><sup><span lang="HR" style="font-size:9.0pt;mso-bidi-font-size:12.0pt;mso-ansi-language:HR">&nbsp;<o:p>
</o:p>
</span></sup></i></p>
<p class="MsoNormal" style="text-indent:10.0mm"><i><sup><span lang="HR" style="font-size:8.0pt;mso-bidi-font-size:12.0pt;mso-ansi-language:HR">1</span></sup><span lang="HR" style="font-size:8.0pt;mso-bidi-font-size:12.0pt;mso-ansi-language:
HR"> <span style="letter-spacing:-.1pt">Snimak originala (pisanog na mašini) u 
AVII,<span style="mso-spacerun: yes">&nbsp;&nbsp; </span>NAV-T-501, r.</span>246/334-7.</span><span lang="DE" style="font-size:8.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></i></p>
<p class="MsoNormal" style="text-indent:10.0mm"><i><sup><span lang="HR" style="font-size:8.0pt;mso-bidi-font-size:12.0pt;mso-ansi-language:HR">2</span></sup><span lang="HR" style="font-size:8.0pt;mso-bidi-font-size:12.0pt;mso-ansi-language:
HR"> <span style="letter-spacing:-.25pt">Dopisano rukom.</span></span><span lang="DE" style="font-size:8.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></i></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">&nbsp;<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Komandni štab</span><span lang="HR" style="font-family:Arial;mso-hansi-font-family:
&quot;Times New Roman&quot;;mso-ansi-language:HR"> </span><span lang="HR" style="mso-ansi-language:
HR">Beograd, 16. sep. 1941.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><i><span lang="HR" style="mso-ansi-language:HR">Odelj 
Ia, br. 166/41. pov.</span></i></p>
<p class="MsoNormal" style="text-indent:10.0mm"><i><span lang="HR" style="mso-ansi-language:HR">Poverljivo!</span></i></p>
<p class="MsoNormal" style="text-indent:10.0mm"><i><span lang="HR" style="mso-ansi-language:HR">Predmet: 
</span></i><span lang="HR" style="mso-ansi-language:HR">Ustanički pokret</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">1.) Kod ustaničkog pokreta, koji sve više uzima maha, a čije širenje počiva 
na privremenim vojnim uspesima ustanika, može se ugušivanje stvarno uspešno 
izvesti samo onda ako se može napraviti razlika između prijatelja i 
neprijatelja, odnosno između krivaca i onih koji nisu krivi. Razvoj ustaničkog 
pokreta odvijao se uglavnom na sledeći način:<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Poznati banditizam na Balkanu predstavlja uobičajenu stvar koja tamo vlada 
već desetinama godina.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Početak pojačane komunističke agitacije i komunističkih atentata radi 
ometanja nemačkog snabdevanja i dotura pri otpočinjanju ruskog rata.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Obrazovanje komunističkih bandi (delom pod vojnim rukovodstvom).<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Podstaknuti delimičnim uspešno vođenim borbama od strane komunista, 
nacionalni Srbi organizovali su takođe borbene formacije protiv Nemaca.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Zajedničko nastupanje komunističkih i nacionalnih bandi.<sup>3</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Aktivno vođenje borbe obeju grupa bandi (delom udruženo) protiv nemačkih 
oružanih snaga.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">2.) U jugoistočnom delu Srbije, u području feldkomandanture Niš, pored 
bandi koje se bore protiv Nemaca nalaze se i nacionalne srpske bande Koste Pećanca.<sup>4</sup> 
Ovaj stoji sa svojim ljudima pozadi srpske vlade i podržava, u nameri da svoju 
otadžbinu sačuva od građanskog rata, nemačke okupacione trupe i srpsku 
vladu.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Feldkomandantura Niš je dozvolila pripadnicima Koste Pećanca da nose oružje.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Oružje se, međutim, mora otvoreno nositi. Pripadnici Koste Pećanca treba 
da se što je moguće više uniformišu i imaju legitimacije pomoću kojih se 
legitimišu kao pripadnici grupa Koste Pećanca. Oni predstavljaju jedine četnike 
koji su priznati. Oni žele da prihvate borbu protiv komunista i navodno su se u 
pojedinim slučajevima borili protiv komunista.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">&nbsp;<o:p>
</o:p>
</span></p>
<p class="MsoNormal" style="text-indent:10.0mm"><i><sup><span lang="HR" style="font-size:8.0pt;mso-bidi-font-size:12.0pt;mso-ansi-language:HR">3</span></sup><span lang="HR" style="font-size:8.0pt;mso-bidi-font-size:12.0pt;mso-ansi-language:
HR"> i <sup>5</sup> Međutim, već u oktobru dolazi do lokalnih sukoba četnikas 
partizanima, a početkom novembra četničke jedinice Draže Mihailovića 
napadaju na gradove koje su oslobodili partizanski odredi. Osim Martinovića i 
Zečevića, koji su napustili četnike i priključili se jedinicama NOP, ostala 
su se stavili pod komandu Draže Mihailovića i, s nemačkim Okupatorskim 
snagama, učestvovali u borbama protiv partizana. (Opširnije o tome vidi 
Zbornik, tom I, knj. 1, dok. br. 4, 18, 53i 69, knj. 2, dok. br. 15, 49, 52, 59, 
69 i 70, knj. 21, dok. br. 11, tom III, knj. 1, str. 74—75; AVII, iNOP, Teg. 
br. 2/3, k. 1986, reg. br. 3/2, k. 1988).<o:p>
</o:p>
</span></i></p>
<p class="MsoNormal" style="text-indent:10.0mm"><i><sup><span lang="HR" style="font-size:8.0pt;mso-bidi-font-size:12.0pt;mso-ansi-language:HR">4</span></sup><span lang="HR" style="font-size:8.0pt;mso-bidi-font-size:12.0pt;mso-ansi-language:
HR"> O toj organizaciji opširnije vidi dok. br. 76, 110, i 137.</span></i><span style="font-size:8.0pt;mso-bidi-font-size:12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span style="font-size:8.0pt;
mso-bidi-font-size:1.0pt">&nbsp;<o:p>
</o:p>
</span></p>
<p class="MsoNormal" style="text-indent:10.0mm">&nbsp;<o:p>
</o:p>
</p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Južno od Niša postoje osim toga i odmetnici [Komitas], koji su se do sada 
pokazali prijateljski raspoloženi prema Nemcima. Ophođenje sa ovim obema 
grupama mora biti takvo da i dalje sadrže poverenje prema nemačkom rukovodstvu 
i da radi samih sebe uništavaju komunizam u svojim sopstvenim redovima.</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Imati u vidu naređenje feldkomandanture Niš pov. br. 353/41. od 11. 9. 41: 
»Odnos prema četnicima«. Ovo naređenje je priključeno kao prilog.<sup>5</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">3.) Nasuprot ovome u ustaničkoj oblasti između linije Obrenovac — Čačak— 
[Kos.] Mitrovica i reke Drine (uključno sa lukom između Save i Drine) nalaze 
se bande koje se delimično takođe nazivaju četnicima, ali koje se nisu potčinile 
niti vladi niti Kosti Pećancu. Borbe koje su vođene kod Loznice i Krupnja, kao 
i pojedine neprijateljske akcije zapadno od Uzica i kod M. Mitrovice, jasno su 
pokazale da ove bande rade zajednički sa komunistima i da otvoreno sa oružjem 
u ruci nastupaju protiv nas kao neprijatelji.<sup>6</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">4.) Trupnim jedinicama mora se odsada jasno staviti do znanja da je u ovom 
rejonu svaki Srbin (osim žandarma i finansijske straže) koji se nađe sa oružjem 
u ruci ili koji podržava komunističke i druge bande naš neprijatelj i da ga 
treba uništiti.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">5.) Komunističke i nama neprijateljske nacionalno zakamuflirane srpske 
bande u ustaničkoj oblasi su se u poslednje vreme tako organizovale da se već 
može govoriti o neprijateljskim formacijama.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">U njihovoj vojnoj formaciji postoje čete i bataljoni koji se veoma često 
nalaze pod rukovodstvom bivših srpskih oficira. Naoružanje je tako raspoređeno 
da svaka četa raspolaže, po mogućstvu, istom vatrenom |moći. U jednoj četi 
konstatovano je do 7 lakih mitraljeza. Potvrđeno je postojanje velikog broja teških 
mitraljeza. U pojedinim četama nalazi se još veliki broj ljudi bez oružja, 
koji onda od slučaja do slučaja kao smena preuzimaju oružje.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">6.) U ostalim oblastima Srbije vladaju momentano takve prilike da se do sada 
tamo nalaze samo komunističke bande, koje stoje prema nemačkim oružanim 
snagama kao neprijatelji.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">7.) Na osnovu Direktive komunističke partije Srbije za vođenje 
partizanskog rata, koja je 13. 9. dostavljena svim komandama i ustanovama i 
trupnim delovima u području komandanta Srbije,<sup>7</sup> kao i njene dopune 
putem pojedinačnih naređenja za unutrašnju službu u okviru četa i 
bataljona, mora se računati s tim da se naročito u ustaničkoj oblasti pred 
nama nalazi jedan i to do najsitnijih detalja dobro organizovani neprijatelj.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Za komandanta Srbije</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">načelnik štaba</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Grafenhorst</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">generalštabni<span style="mso-spacerun: yes">&nbsp;&nbsp; </span>potpukovnik</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Dostavljeno:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
6.0pt;font-family:Arial;mso-ansi-language:HR">8</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">1 prilog'<o:p>
</o:p>
</span></p>
<p class="MsoNormal" style="text-indent:10.0mm"><sup><span lang="HR" style="mso-ansi-language:HR">&nbsp;<o:p>
</o:p>
</span></sup></p>
<p class="MsoNormal" style="text-indent:10.0mm"><i><sup><span lang="HR" style="font-size:8.0pt;mso-bidi-font-size:12.0pt;mso-ansi-language:HR">5</span></sup><span lang="HR" style="font-size:8.0pt;mso-bidi-font-size:12.0pt;mso-ansi-language:
HR"> i <sup>6</sup> Vidi dok. br. 145</span><span style="font-size:8.0pt;
mso-bidi-font-size:12.0pt"><o:p>
</o:p>
</span></i></p>
<p class="MsoNormal" style="text-indent:10.0mm"><i><sup><span lang="HR" style="font-size:8.0pt;mso-bidi-font-size:12.0pt;mso-ansi-language:HR">7</span></sup><span lang="HR" style="font-size:8.0pt;mso-bidi-font-size:12.0pt;mso-ansi-language:
HR"> Original tog dokumenta redakcija nije pronašla, niti je mogla utvrditi da 
li on potiče od Pokrajinskog komiteta KPJ za Srbiju. Stoga smo odlučili da 
ovde iznesemo nemaoM tekst tog dokumenta, odnosno prevod sa. srpskog na ne'mački 
jezik. Integralni tekst dokumenta glasi:</span><span lang="DE" style="font-size:8.0pt;mso-bidi-font-size:12.0pt;mso-ansi-language:DE"><o:p>
</o:p>
</span></i></p>
<p class="MsoNormal" style="text-indent:10.0mm"><i><span lang="HR" style="font-size:8.0pt;mso-bidi-font-size:12.0pt;mso-ansi-language:HR">»Partizanski 
rat</span><span lang="DE" style="font-size:8.0pt;mso-bidi-font-size:12.0pt;
mso-ansi-language:DE"><o:p>
</o:p>
</span></i></p>
<p class="MsoNormal" style="text-indent:10.0mm"><i><span lang="HR" style="font-size:8.0pt;mso-bidi-font-size:12.0pt;mso-ansi-language:HR">1.) 
Veze u pozadini su za partizanski rat veoma pogodni objekti. Stoga organizovani 
odredi treba da prodiru veoma često u neprijateljsku pozadinu, razaraju železničke 
linije i mostove, prekidaju telegrafske linije, pale magacine, napadaju 
transporte i uznemiravaju neprijatelja na sve moguće načine.<o:p>
</o:p>
</span></i></p>
<p class="MsoNormal" style="text-indent:10.0mm"><i><span lang="HR" style="font-size:8.0pt;mso-bidi-font-size:12.0pt;mso-ansi-language:HR">2.) 
Tačna služba obaveštavanja i velika pokretljivost trupa su najbolja garancija 
za uspeh. Neprijatelja treba napadati na najosetlji-vijim taćkama, birajući 
one kod kojih je kontrola najmanja.<o:p>
</o:p>
</span></i></p>
<p class="MsoNormal" style="text-indent:10.0mm"><i><span lang="HR" style="font-size:8.0pt;mso-bidi-font-size:12.0pt;mso-ansi-language:HR">3.) 
Ako stanovništvo podržava gerilski partizanski rat [Busch-krieg] i ako je 
zemljište pogodno, neprijateljska pozadina se može ozblijmo ugroziti i 
neprijatelj prisiliti na dovođenje jačih snaga za obezbeđenje.<o:p>
</o:p>
</span></i></p>
<p class="MsoNormal" style="text-indent:10.0mm"><b><i><span lang="HR" style="font-size:8.0pt;mso-bidi-font-size:12.0pt;mso-ansi-language:HR">Napadi<o:p>
</o:p>
</span></i></b></p>
<p class="MsoBodyTextIndent"><i><span lang="HR" style="font-size:8.0pt;mso-bidi-font-size:
12.0pt">Pri napadima neophodno je potrebno neprimetno se približiti 
neprijatelju i iznenada ga napasti. Stoga se pokreti moraju brižljivo 
prikrivati od istanovništva. Putevi se moraju obilaziti. Prenoćišta se moraju 
vršiti ili u usamljenim kućicama ili na potpuno skrivenim mestima. Korisno je 
ponekad krenuti u sasvim suprotnom pravcu i tek kasnije se okrenuti ka pravom 
cilju. Napade .bi trebalo, po mogućstvu, izvoditi noću. Stoga je potrebno 
dobro poznavati zemljište i situaciju neprijatelja. Obaveštenja o tome moraju 
se prikupljati preko špijuna. Na putevima po kojima se neprijatelj kreće mogu 
se na najpogodnijem mestu postaviti zasede radi izvođenja iznenadnog napada na 
neprijatelja koji se po njime kreće«<span style="mso-spacerun: yes">&nbsp;&nbsp; 
</span>(AVII, NAV-T-501, r. 246, s. 320-1).<o:p>
</o:p>
</span></i></p>
<p class="MsoNormal" style="text-indent:10.0mm"><i><sup><span lang="HR" style="font-size:8.0pt;mso-bidi-font-size:12.0pt;mso-ansi-language:HR">8</span></sup><span lang="HR" style="font-size:8.0pt;mso-bidi-font-size:12.0pt;mso-ansi-language:
HR"> Dokumenat je umnožen u 500 primeraka. Redakcija je izostavila imena 
jedinica, komandi i komandanata odeljenja i nadleštava kojima je ovo obaveštenje 
upućeno.</span></i><span lang="HR" style="font-size:8.0pt;mso-bidi-font-size:
12.0pt;mso-ansi-language:HR"><o:p>
</o:p>
</span></p>
<p>
<br>
<CENTER><TABLE border="1"><TR><TD><a href="4_12_1.htm"><b>Sadr&#382;aj</b></a></TD>
<TD><a href="4_12_1_152.htm"><b>Prethodni dokument</b></a></TD>
<TD><a href="4_12_1_154.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
