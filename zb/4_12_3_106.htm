<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_105.htm"><b>Prethodni dokument</b></a></TD>
<TD><a href="4_12_3_107.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVOD IZ MESECNOG IZVEŠTAJA KOMANDANTA JUGOISTOKA OD 
19. JULA 1943. KOMANDI KOPNENE VOJSKE O VOJNO-POLITIČKOJ SITUACIJI NA 
JUGOISTOKU S PROCENOM MOGUĆNOSTI ODBRANE BALKANA U SLUČAJU SAVEZNIČKOG 
ISKRCAVANJA1</strong></p>
<p align="center"><strong>Strogo poverljivo</strong></p>
<p>KOMANDANT JUGOISTOKA</p>
<p>(K-da Gr. armija ,,E&lt;&lt;)</p>
<p>O Ia/Id — Br. 1700/43 str. pov. — 1 — prilog[2]</p>
<p>H. Q., 19. 7. 1943.</p>
<p>17 primeraka</p>
<p>3 primerka</p>
<p>Gen. štab H. Op. odelj.</p>
<p>Prim: 24. juli 1943.</p>
<p>Br. 7378/43. str. pov.[3]</p>
<p align="center">PROCENA SITUACIJE K-DANTA JUGOISTOKA (K-DE GR. ARMIJA 
,,E&quot;)</p>
<p align="center"><em>Juli 1943</em></p>
<p align="center">I OPŠTA SITUACIJA:</p>
<p>Opšta situacija u području Jugoistoka je nepromenjena u odnosu na prethodni 
mesec. Protivnik je sada pri napadu na Siciliju angažovao toliko snaga da 
zadnjih nedelja ne treba računati sa većim napadom na području komandanta 
Jugoistoka.</p>
<p>Situacija u unutrašnjosti dalje se zaoštrava. Uspesi protivniku u 
Sredozemlju podstakli su skoro sve stanovništvo u Grčkoj da stupi na stranu 
saveznika, a bande, koje se i dalje povećavaju (pod engleskom komandom i 
engleskim starešinskim kadrom) pojačavaju borbu.</p>
<p align="center">II SADAŠNJA SOPSTVENA SITUACIJA:</p>
<p>1. Komandant Jugoistoka dobio je zapovest da iskoristi vreme vođenja borbe 
na Siciliji za pojačanje svoje odbrambene snage,[4] da popuni postojeće 
praznine i da iskustva stečena pri vođenju borbi za Siciliju primeni na svoje 
područje.</p>
<p>Pri odmeravanju naših snaga, treba uzeti u obzir to da će delatnost unutrašnjeg 
neprijatelja znatno porasti i da će isti povezati druge svoje jake snage 
prilikom daljih uspeha saveznika, a naročito pri napadu na naše područje.</p>
<p>2. <em>Iz borbi za Siciliju,</em> komandant Jugoistoka izvlači za svoje 
područje sledeće pouke:</p>
<p>a)Napad protivnika na Siciliju u području Malte i Pantelerije pokazuje da 
neprijatelj u operaciji ne ide<em> najbržim, već najsigurnijim putem</em>.</p>
<p>Zato će protivnik, verovatno, prilikom napada na područje Jugoistoka, 
najpre oduzimajući pojedine rasprostrte baze, posesti aerodrome za lovačke 
avione. Otuda se u sadašnjoj situaciji jonska ostrva mogu smatrati najpre ugroženim.</p>
<p>b)Glavni udar neprijatelja bio je usmeren protiv Mesine kako bi se presekla 
žila kucavica ostrva.</p>
<p>U području Jugoistoka su potom naročito ugroženi: Ko-rintski kanal, železnička 
pruga Beograd — Atina, že-leznička stanica i luka u Solunu, mostovi oko 
Beograda na Dunavu i Savi. Ovi delovi su naročito ugroženi sabotažama i 
napadima bandi, ukoliko nisu izloženi neposrednom napadu sa mora i iz vazduha.</p>
<p>c) Našim dobrim vazdušnim izviđanjem blagovremeno se saznalo za 
neprijateljske pripreme desanta i polazak desantne flote. Otuda uglavnom ne 
treba računati sa <em>iznenadnim velikim napadom.</em> Sada su svakako još 
uvek nedovoljne mogućnosti izviđanja vazduhoplovne komande. Izviđanje iz 
vazduha putem fotografisanja severno-afričke i sirijske obale kao i Kipra ne 
odgovara zahte-vima, tako da je moguć iznenadni veliki nadap od Kipra prema 
Rodosu. Izveštaji kontraobaveštajne službe su najvećim delom neupotrebljivi.</p>
<p>d)Neprijatelj se iskrcao <em>na manje pogodnom</em>, pa otuda i manje štićenom 
<em>obalskom pojasu</em>, i izabrao za kasniju borbu delom manje prohodni teren.</p>
<p>Otuda je potrebno da se ovi delovi zemljišta osiguraju postavljanjem zapreka 
velikih razmera (fugasne i morske mine).</p>
<p>e) Potrebno je razbiti neprijateljske mostobrane u početnom stadijumu 
desanta. Pri velikoj neprijateljskoj vaz-dušnoj nadmoćnosti i našim neznatnim 
vazduhoplovnim snagama dobij a naša avijacija, neposredno posle iskrcavanja 
neprijatelja, zadatak da razbije ploveće rezerve protivnika kako bi mu sprečila 
dovođenje drugih snaga za napad. Otuda je od odlučujućeg značaja 
blagovremeno angažovanje rezervne vojske. Njen napao mora uslediti najkasnije 
drugog dana izjutra, da bi se sukobila sa neprijateljem još u vreme najvećeg 
trenutka slabosti.</p>
<p>Otuda se polazni rejoni rezervi moraju nalaziti uz sama ugrožena obalska 
područja, kako bi njihovo angažovanje moglo uslediti najkasnije posle 24 časa, 
ali i na takvom rastojanju od obale kako ih ne bi razbili prethodni vazdušni 
napadi i vatra brodskog oruđa. Ove zahteve mogu ispuniti samo motorizovane 
rezerve. Pe-šadijske jedinice sa zapregama, koje mogu stupiti u borbu tek posle 
više dana ili sedmica, bezvredne su za obalsku odbranu (npr., vreme potrebno za 
[prebacivanje] jedne lov. div. iz područja Lamije u područje se-verozapadno od 
Agriniona: najmanje 6 dana; za 118. lov. div. iz istog područja u područje 
Kotor — Dubrovnik: najmanje 7 dana).</p>
<p>f)Uspesi protivnika posle desanta ubrzani su time što su se susedni 
mostobrani neometano mogli povezati jedan s drugim.</p>
<p>Zato je važno da se zaprekama, upravno na front, blokiraju susedna mesta pod 
pretpostavkom da će se neprijatelj tu iskrcati.</p>
<p>g)<em>Najvažnija mesta za iskrcavanje</em>, pre svega luke, moraju se 
pripremiti za temeljno uništenje.</p>
<p>h) Borbena moć ital. jedinica je neznatna. Isto tako se ital.</p>
<p>vesti moraju oceniti kao nepouzdane.</p>
<p>3.) Uzimajući u obzir ova saznanja procenjuje se odbrambena snaga pojedinih 
područja po sledećem:</p>
<p>a) Rodos:</p>
<p>. . . [5]</p>
<p>b) Krit:</p>
<p>. . . [6]</p>
<p>c) Peloponez:</p>
<p>. . . [7]</p>
<p>d) Južna Grčka:</p>
<p>. . . [8]</p>
<p>e) Zapadna Grčka:</p>
<p>. . . [9]</p>
<p>f)Područje Solun — Jegej i istočna obala Grčke:</p>
<p>. . . [10]</p>
<p>g) <em>Albanija:</em></p>
<p>Situacija nepromenjena. U južnom delu su u toku ita-lijanske akcije čišćenja 
koje, pak, još nisu imale značajne uspehe.</p>
<p>Izviđanje zemljišta pokazalo je da ni u Albaniji nisu angažovane ital. 
divizije za obalsku odbranu.</p>
<p>h) <em>Hrvatska:</em></p>
<p>Prema proceni situacije za juni — bez bitnih promena.[11] Pasivno i delom 
prema Nemcima neprijateljsko zauzimanje stava hrvatskih vojnih instanci, koje je 
opisano u proceni situacije, pokazalo se na novim primerima.</p>
<p>Prebacivanje 100. lov. div. i 92. gren. peš. puka (mot.)[12] u Grčku počinje 
krajem jula. Otprilike u isto vreme završiće se prebacivanje 173. rez. div. u 
severoistoč. Hrvatsku i Srbiju. Planirano je da se komanda 69. rez. korpusa za 
vreme izvođenja operacije potčini komandantu nem. trupa u Hrvatskoj i da joj 
se ustupi rejon severno od Save. Obe rez. divizije mogu se samo ograničeno 
aktivno boriti protiv bandi.</p>
<p>Za podizanje hrvatskih oružanih snaga nedostaje ne-mačko nastavno osoblje. 
Pre nego što se ono u predloženom broju dovede, ne mogu se jedinici izdavati 
već postojeće rezerve oružja, odeće, opreme, pošto bi bez nemačkog nadzora 
za kratko vreme najveći deo opreme bio neupotrebljiv.</p>
<p>Ne postoji obalska odbrana između Trsta i Albanije. Jedino su obezbeđene 
luke nedovoljnim snagama. Neke ne-mačke divizije u Hrvatskoj, koje služe kao 
rezerve za napad, ne dolaze u obzir za puno angažovanje u obalskoj odbrani pošto 
će ih u borbi vezati unutrašnji neprijatelj, čija će se delatnost umnogostručiti 
prilikom neprijateljskog de-santnog napada.</p>
<p>i) <em>Srbija:</em></p>
<p>Ustanička organizacija u Srbiji se dalje razvija.[13] Još nije sprovedena 
hitno potrebna protivvazdušna zaštita pre-laza na Dunavu i Savi.</p>
<p>4.) <em>Situacija u pogledu snabdevanja:</em></p>
<p>Nisu nastale bitne promene stanja snabdevanja koje je opširno opisano u 
proceni situacije za mesec juni.</p>
<p>Oslanjanje na snabdevanje isključivo na železn. pruzi Zagreb — Atina može 
imati vrlo teške posledice pri napadu glavnim snagama. Posle iskustava stečenih 
na Sicijili, može se sa sigurnošću primiti da će neprijatelj učestalim 
vazduš-nim napadima i akcijom sabotaža porušiti ovu prugu, jedini put za 
dotur na.području Jugoistoka. Komandant Jugoistoka ponavlja kao naročito hitno 
zahtev da se odmah dopremi vozni park nosivosti 16.000 tona.</p>
<p align="center">III PROCENA SITUACIJE U BUDUĆNOSTI NA PODRUČJU JUGOISTOKA:</p>
<p>1.) Može se pretpostaviti da će protivnik posle posedanja Sicilije pre 
svega nastaviti svoj napad na italijansko kopno ili posle prethodnog zauzimanja 
Sardinije i Korzike ili neposredno, i da se pre toga neće okrenuti jakim 
snigama prema području Jugoistoka. Očekuje se da će protivnik po-sesti 
italijansku jadransku obalu usled čega će se konačno promeniti situacija na 
Jugoistoku. Udaljenost od obale do obale biće znatno kraća nego dosada od 
Afrike. Front na obali na području Jugoistoka produžiće se za okruglo 1000 km 
od jugoistoč. od Valone do Tršćanskog zaliva. Područje Jugoistoka dobiće 
time za vođenje opšteg rata veći značaj kao:</p>
<p>a)duboki desni bok istočnog fronta;</p>
<p>b)politička prepreka za eventualno ulaženje Turske u rat na strani 
protivnika;</p>
<p>c)oblast sirovina važna za vojnu privredu.</p>
<p>2.) U spoznaji značaja Jugoistoka za vođenje opšteg rata može se računati 
<em>da će protivnik koristiti sledeće mogućnosti za vođenje operacija:</em></p>
<p>a) <em>Napad na Grčku, </em>sa namerom da borbom prodre kroz celo područje 
Jugoistoka. Ova operacija će naići na velike teškoće u pogledu terena, 
iziskivaće veoma mnogo vremena, a time i veoma mnogo snage. Ona zato nije 
verovatna. Napadače se kao i ranije sa ograničenim ciljevima. Bilo bi pogrešno 
iz toga izvući zaključak da bi pri takvom razvoju situacije dosada predviđeno 
jako posedanje Grčke bilo suvišno. Grčka mora da bude ili tako jako posednuta 
da se kao celina može održati protiv svakog napada glavnim snagama, ili će se 
u njoj zadržati tako mali broj trupa kako bi, uz korišćenje teškoća na 
terenu, bilo moguće da se privremeno zadrži napadač. Ali privremeno zadržavanje 
i odbrana po od-secima (otprilike severno od Patraskog i Korintskog zaliva ili 
još nazad na glavnoj liniji Valona — Solun — Lemnos), imali bi bezuslovno 
za posledicu, pri vaz-dušnoj nadmoćnosti protivnika, koja postaje sve veća, 
raniji ili kasniji gubitak celog područja Jugoistoka. Zato se neprijatelju po 
svaku cenu mora odmah onemogućiti svako iskrcavanje u Grčku, pre svega vazdušnih 
snaga.</p>
<p>b) <em>Prodor u Jegej i napad na tračko-makedonsku obalu.</em></p>
<p>Preimućstvo ove operacije leži u brzoj mogućnosti sprečavanja snabdevanja 
Grčke. Pretpostavlja se zauzimanje Krita. Za to bi, s obzirom na odbrambeno 
stanje Krita, bile potrebne naročito jake neprijateljske snage. I s obzirom na 
opasnost od jednog takvog napada, naša avijacija će sa grčkog kopna dosta otežati 
ovu operaciju kao i mogućnost snabdevanja. Zato je ona potpuno ne-verovatna.</p>
<p>c) <em>Napad sa italijinskog kopna na severni deo područja Jugoistoka </em>sa 
težištem na Tršćanski zaliv i pomoćni napadi na ostalu dalmatinsku obalu, 
na Albaniju i Grčku, u cilju zadobijanja vazduhoplovnih i pomorskih baza. Ovaj 
napad bio bi podesan</p>
<p>— da dovede u pitanje nastavljanje gotovosti za rat zemalja Jugoistoka,</p>
<p>— da parališe mogućnosti snabdevanja na celom području Jugoistoka i da 
se u dogledno vreme sa uspehom dovede do pada celo područje. Time bi ova 
eventualna operacija trebalo da se smatra presudnom za rat.</p>
<p>3.) Iako se može pretpostaviti da se operacija, pomenuta pod 2c, neće moći 
izvesti pre proleća 1944, priznanje ove <em>mogućnosti</em> zahteva da se već 
otpočne sa brzim pripremama. Poznate teške saobraćajne i transportne prilike, 
kao i primer izgradnje Krita, ometanja od strane bandi, koja će se produžiti i 
u budućnosti itd., moraju dovesti do konstatacije da pripreme svih vrsta na 
ovom području mogu naročito dugo da traju i zato se ne mogu dovoljno rano započeti. 
Zato komandant Jugoistoka smatra za potrebno da se već sada preduzmu sledeće 
mere:</p>
<p>a) Ubrzanje snabdevanja grčkog područja za najmanje 3 meseca. Ono nije 
izvodljivo bez dopreman ja voznog parka, za šta je ponovo dat predlog.</p>
<p>b) Znatno pojačanje zaštite železničkih pruga i najvažnijih puteva. Otpočelo 
je dovlačenje snaga koje su za to potrebne.</p>
<p>c)Blagovremeno pojačanje desnog boka po dubini na području Jugoistoka od 
Valone do Trsta</p>
<p>1)počinjući sa brzim podizanjem utvrđenja obalske odbrane,</p>
<p>2)brzim dovlačenjem nemačkih snaga van okvira predviđenih za [operaciju] 
„Konstantin&quot;.</p>
<p>Za podizanje utvrđenja treba uzeti u obzir da teške transportne prilike 
iziskuju znatno duže vreme nego na drugim frontovima i da se na kraju uštedi 
utoliko više snage ukoliko se ranije i intenzivnije izvrši ova izgradnja. Pri 
tom se kao potrebna ne pojavljuje samo izgradnja mesta predviđenih za 
iskrcavanje nego i uporišta na kopnu u vidu zaprečnih forova duž puteva koji 
vode od obale u pravcu Dunava. Ova uporišta ne služe samo kao nekakve baze za 
obalsku odbranu nego su, s obzirom na ustanke koji se očekuju unutar zemlje, 
neophodna za obezbeđenje snabdevanja. Celokupna ova izgradnja može se izvesti 
samo sa jakom nemačkom inžinjerijom i drugom radnom snagom.</p>
<p>Za dovlačenje odbrambenih snaga treba uzeti u obzir da italijanske jedinice 
koje se nalaze na području Jugoistoka verovatno neće pokazati veću snagu 
otpora od one koju su pokazale na Siciliji. Ako je gotovost za odbranu sopstvene 
otadžbine zatajila, onda se volja ita-lijanskih jedinica za borbu na Jugoistoku 
nikako ne sme smatrati višom. Stanovništvo svih narodnosti čeka na to da 
upadne u pozadinu italijanskih jedinica. Ono bi pre-seklo Italijanima koji se 
povlače zadnju mogućnost za život. Ko bi iz toga hteo da izvuče zaključak 
da onda ita-lijanskim vojnicima ništa drugo nije preostalo do da se bore na 
obali, taj ne poznaje njihov mentalitet. Mnogobrojni nagoveštaji, koji se 
pojedinačno ne mogu dokučiti, omogućuju da se zaključi o nameri Italijana da 
brzo napuste svaki otpor, pri čemu se pomisao na ropstvo izjednačuje sa mišlju 
o skraćenju opšteg rata.</p>
<p>I od delova hrvatskih jedinica ne treba u ovom slučaju očekivati borbenu 
gotovost u obalskoj odbrani ili u unutrašnjem umirenju zemlje. Osmatran ja 
zadnjih ne-delja daju pravo za ovu konstataciju. Porast unutrašnjih nemira, 
koji se očekuje, potpuno će vezati nemačke jedinice koje su sada angažovane 
na severnom delu područja Jugoistoka.</p>
<p><em>Time se pojavljuje potreba za blagovremeno pojačanje nemačkih jedinica.</em></p>
<p>Blagovremeno se mora početi sa snabdevanjem područja isto tako za jedinice 
kopnene vojske kao i za vazduhoplovne. Obezbeđenje ovog snabdevanja je naročito 
važno. Odmah se mora ispitati mogućnost da se podignu aerodromi. Rezerve bi 
trebalo, po mogućnosti, opremiti za borbu u planini i motorizovati, odnosno učiniti 
pokretnim time što bi se obezbedio dovoljan vozni park. 4.) Komandant 
Jugoistoka ne može sagledati koliko se snaga može staviti na raspolaganje za 
ovaj zadatak i potpuno je svestan da će izvršenje zahteva koji su ovde 
postavljeni naići na znatne teškoće. Ali komandant Jugoistoka smatra sebe 
obaveznim, da, na osnovu iskustava stečenih zadnjih meseci, konstatuje da se 
neodložno moraju preduzeti sve mere koje treba da budu na snazi oko pola 
godine.</p>
<p>Dostavljeno:</p>
<p>. . . [14]</p>
<p align="center">Komandant Jugoistoka ovlašćen jednovremeno za komandovanje 
Grupom armija ,,E&quot;</p>
<p align="center"><strong>Ler</strong></p>
<p align="center">general-pukovnik</p>
<p>1 Snimak originala (pisanog na mašini) u AVII, NAV-T-78, r. 332, s. 
6290303—18. Na margini prve stranice originala rukom je dopisano nekoliko 
brojeva, parafa, reci i oznaka.</p>
<p>2 Odnosi se na pregled jedinica koje su tražene, ali koje još nisu stigle.</p>
<p>3Pečat primaoca.</p>
<p>4 Tim dokumentom redakcija ne raspolaže.</p>
<p>5, 6, 7, 8, 9 i 10 Izostavljeno jer se ne odnosi na teritoriju Jugoslavije.</p>
<p>11 Vidi dok. br. 90—94, 97, 99 i 101.</p>
<p>12 Sa leve strane na margini piše: „92. na Krit&quot;.</p>
<p>13 Vidi dok. br. 100 i 107.</p>
<p>14 Zbog ograničenog prostora, izostavljena su imena komandi i odeljenja 
kojima je ovaj izvestaj dostavljen.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_105.htm"><b>Prethodni dokument</b></a></TD>
<TD><a href="4_12_3_107.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
