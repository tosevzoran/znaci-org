<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_89.htm"><b>Prethodni dokument</b></a></TD>
<TD><a href="4_14_4_91.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ČETNIČKOG POLITIČKOG DELEGATA ZA 
MOSTARSKI SREZ OD 23. OKTOBRA 1944, MAJORU VOJI-SLAVU LUKACEVICU O TEŠKOĆAMA U 
SARADNJI SA NEMCIMA I SLABOM MORALU JEDINICA, SA PREDLO-ZIMA MERA ZA POBOLJŠANJE 
STANJA1</strong></p>
<p align="center">PEROVIĆ VUKASIN, POLITIČKI DELEGAT ZA MOSTARSKI SREZ!</p>
<p align="center">Zijemlje dana 23. X 1944. g.</p>
<p align="center">Ađutantu njegovog Veličanstva Kralja Petra II majoru g. Voji 
Lukačeviću</p>
<p align="center">Borci</p>
<p>Dana 22 o.m. uputio sam jedno pismo majoru g. D. Sa-latiću u kojem sam ga 
obavestio o situaciji u ovom kraju i o mojim koracima preduzetim u vezi sa 
stupanjem u vezu sa Njemcima. Dosadanji rezultat rada dao je negativan rezultat 
iz razloga što nisam uspeo da dobijem decidiran odgovor od komande nemačkih 
trupa u Nevesinju. Prema svim indicijama, izgleda da Nemci i ne žele da stupe u 
makakve razgovore sa prestavnicima četnika u ovoj zoni. Prema podacima koje sam 
dobio iz Nevesinja Nemci postavljaju kao uslov za pregovore predaju 13 
domobrana, 10 Italijana i nekog italijanskog lekara koji se navodno nalaze 
sklonjeni kod nas u Zijemlju. Osim toga navode kao smetnju za pregovore 
prisustvo u ovoj zoni sledećih lica: majora Lukačevića, Vukašina Perovića, 
Vlade Milutinovića i Veljka Remetića. Osim toga smatraju za nezgodne za 
pregovore sva lica koja su se svojevremeno nalazila u okolini Trebinja i učestvovala 
u napadu na nemačku vojsku.</p>
<p>Prema izjavi komandanta nemačke vojske u Nevesinju majora Zegera Nemci 
smatraju kao znak neprijateljstva prema njima sakrivanje četnika u zoni 
Zijemalja i da će Nemci na svaki način nastojati da ovu zonu očiste od naših 
jedinica. Sa četnicima domorotcima iz Nevesinjskog Gornjeg Polja održa-vaće 
vezu prijateljsku i da su raspoloženi izdati ovim četnicima dokumente za 
slobodno kretanje i nošenje oružja. Ja lično imam vrlo loše mišljenje o četnicima 
Gornjeg Polja i prema tome smatram da je ovo upereno protivu nas jer 
Gornjopoljski četnici stoje pod jakim uticajem Muslimana sa kojima žive iz-mešani, 
a koji sada vode reč u svim našim pitanjima jer se javljaju kao posrednici 
između nas i nemačkih vlasti. Smatram da je Muslimanima stalo do toga da se ne 
stvori nikakav snošljivi odnos između nas i nemačke vojske, bar i formalan 
kako ga mi zamišljamo. Prema svim indicijama Nemcima je stalo do toga da stvore 
što veći jaz između nas i Muslimana, a smatram da će Muslimani nasesti ovoj 
smicalici, verujem više iz kratkovidosti i bojažljivosti. Nemci nastoje da u 
nekim selima stvore zajedničku lokalnu miliciju sastavljenu od Nema-ca i 
Muslimana, to po pozivu Hitlera za organizovanje narodnog fronta. Prvi pokušaj 
hoće da učine u selu Pridvorcima.</p>
<p>Situacija u Nevesinjskom srezu je vrlo teška, skoro nepodnošljiva. Selo 
Miljevac je izgorelo i svo stanovništvo iz sela je pokupljeno i u logor 
oterano. Odvedeni su svi dana 21 u Mostar. Odvedene su neke žene Srpkinje iz 
Nevesinja i to u vezi sa nekim pismima koja su pisana četnicima. Odvedeni su 
svi četnici koji su pohapšeni pre nekoliko dana u selima Bijenji i Unčanima.</p>
<p>U gradu Nevesinju naše stanovništvo izloženo je progonu Muslimana ustaša 
koji su pre par dana došli iz sela Kule iz Gacka i kao ustaše počele progon 
našeg stanovništva pod ne-mačkom zaštitom. Nose oznake »u« na čelu. Učestvuju 
u pljački i haračenju po selima u blizini Nevesinja.</p>
<p>Prema utiscima koja dobijam iz izveštaja Nemcima je stalo da rastežu sa 
pristankom sa pregovorima iz budi kakvih razloga. Računam da će sa napadima 
produžiti i prema ovim selima ukoliko ovakvo stanje i dalje produži. U svakom 
slučaju Nemci u svojim pothvatima računaju na podršku muslimanske milicije, 
koja svakim danom postaje samopouzdanija u svoju snagu.</p>
<p>Rezime: 1) Neće se moći uspostaviti nikakva veza sa Nemcima i na tu 
okolnost ne treba računati, prema sadanjem stanju stvari.</p>
<p>2) Treba u svakom slučaju računati na prikriveno neprijateljstvo milicije 
prema nama a i otvoreno, ukoliko im se omogući povoljna okolnost.</p>
<p>3)&nbsp; Jedino oružana borba sa Nemcima može da reši naša pitanja u ovoj 
zoni. Borbu treba nastaviti bez obzira na sve okolnosti.</p>
<p>4)&nbsp; Ukoliko se sadanje stanje produži i dalje, duh naše vojske sve 
dalje će padati. Moral je ispod svake kritike.</p>
<p>5)&nbsp; Naći mogućnost da se podigne borački duh na svaki način.</p>
<p>PREDLOG:</p>
<p>1)&nbsp; Svo ljudstvo koje se nalazi sada u sastavu štabova koji borave na 
Borcima treba uputiti u ove krajeve (Njihovo prisustvo na Borcima je suvišno 
jer se konjička grupa nalazi za sada u najboljem stanju).</p>
<p>2)&nbsp; Sve oficire koji poznaju ovaj teren uputiti u domene srezova 
Nevesinje i Gacko, a prema ukazanoj potrebi u srezove Donje Hercegovine. Njihovo 
prisustvo i boravak na Borcima nema svrhe, dok u ovim krajevima prisustvo 
oficira ne pri-mećuje se i potrebna je veća aktivnost.</p>
<p>3)&nbsp; Članove nacionalnog komiteta odmah sa oficirima uputiti u ove 
krajeve, radi propagandnog rada jer je njihovo prisustvo na Borcima suvišno i 
nekorisno. Oseća se suviše odsustvo svih intelektualnih snaga u ovim 
krajevima.</p>
<p>4)&nbsp; Osoblje komande oblasti takođe uputiti na teren, jer za njih važi 
ono što i za članove Komiteta.</p>
<p>Komandi korpusa i ostalim oficirima izdati naređenje da se krenu u narod i 
vojsku, jer se takođe njihovo prisustvo ne oseća u narodu.</p>
<p>Ovo važi za Komandanta operativnih jedinica (Majora g. Salatića).</p>
<p>Uzeti u razmatranje organizaciju jedne pokretne jedinice koja bi makar i pod 
fiktivnim okolnostima podigla moral kod vojske koji je ispod nule.</p>
<p>Prisustvo i rad potpisanog kao jedne ličnosti je nedovoljan i prema tome 
malih dimenzija i pored najbolje volje. Prema tome smatram da treba pokrenuti 
ostalu gospodu koja su određena za izvesne uloge.</p>
<p>Kod naroda kao i kod vojske javija se veliko neraspoloženje prema vodećim 
ličnostima često puta bez prava dok u sada-njem slučaju nismo u stanju da 
branimo našu neaktivnost koja može biti fatalna i po nas i po narod i pokret.</p>
<p>Pretpostavljam da je krajnje vreme da se trgnemo jer smo u ovim časovima 
prepušteni sami sebi i narod očekuje reč i delo vodećih na koje još koji 
dan računa. U protivnom slučaju iz-gubićemo i tu legitimaciju.</p>
<p>&nbsp;</p>
<p>Molim da ovaj predlog primite k znanju jer se smatram dužnim da dadem 
prednje sugestije uviđajući važnost okolnosti događaja koji se pred nama 
odvijaju.</p>
<p>S VEROM U BOGA ZA KRALJA I OTADŽBINU!</p>
<p>Politički delegat,2</p>
<p>1 Kopija originala (pisanog na mašini, ćirilicom) u Arhivu VII, Ča, k. 
232, reg. br. 48/16.</p>
<p>2 Politički delegat je bio Vukašin Perović.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_89.htm"><b>Prethodni dokument</b></a></TD>
<TD><a href="4_14_4_91.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
