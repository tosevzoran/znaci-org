<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_40.htm"><b>Prethodni dokument</b></a></TD>
<TD><a href="4_12_4_42.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBAVEŠTENJE KOMANDE 21. BRDSKOG ARMIJSKOG KORPUSA OD 
8. APRILA 1944. ŠTABU 181. PEŠADIJSKE DIVIZIJE O ZAJEDNIČKOM NEMAČKO ČETNIČKOM 
PLANU ZA OPERACIJU »FRILINGSERVAHEN« PROTIV JEDINICA 2. KORPUSA NOVJ NA 
PROSTORIJI BIJELO POLJE — PLJEVLJA — KOLAŠIN1</strong></p>
<p align="center">62</p>
<p align="center">KR Poverljivo R2</p>
<p align="center">K.T.B.</p>
<p align="center">POVERLJIVO</p>
<p><em>181. peš.divizija</em></p>
<p><em>Pred.:</em> Operacija »Frilingservahen«3</p>
<p>1.) Niže navedeni plan majora Đurišića za sprovođenje operacije »Frilingservahen« 
na znanje:</p>
<p>Prva borbena grupa, 700 ljudi, iz si. pravca preko rejona 5 km j. Bijelo 
Polje za Mojkovac (16 km ssi. Kolašin).4</p>
<p>Druga borbena grupa, 1200 ljudi, pod komandom Đuriši-ćevog Operativnog štaba, 
od Brodareva preko Šaho-vića [sada: Tomaševo] za Mojkovac — Kolašin.5</p>
<p>Treća borbena grupa, 1000 ljudi, od sredine puta Pljevlja — Prijepolje 
pravcem Mojkovac.</p>
<p>Četvrta borbena grupa, 1500 ljudi, od Pljevalja pravcem Mojkovac. Mojkovac 
treba da bude dostignut za 2 dana. Posle toga skretanje glavnine u rejon z. Tara 
— sz. Kolašin — Mojkovac.6</p>
<p>Nemačke snage:</p>
<p>1 ojač. mot. č.7 prodire od Brodareva do Bijelog Polja.</p>
<p>1 ojač. mot. č.8 od Pljevalja do prelaza preko Tare 22 jjz. Pljevlja. Bat. 
SDK, 600 ljudi, sledi nemačke snage za Bijelo Polje, onda skreće za Mojkovac.</p>
<p>Milicija iz Brodareva, 700 ljudi, čisti svoj rejon i prodire od Brodareva ka 
jjz.</p>
<p>Početak napada: 10. 4. 44.</p>
<p>2.) 181. peš. div. obezbediće odgovarajuće informisanje četničke Grupe 
»Jug« (major Lašić9 i Bukatonović10 u Podgorici) kao i Grupe »Nikšić«.11</p>
<p>Namere za učestvovanje u operaciji treba javiti K-di XXI brd. AK</p>
<p align="center">K-da XXI brd. AK.</p>
<p align="center">Ia, pov. br. 2498/44</p>
<p align="center">od 8. 4. 44. u 12.30 časova</p>
<p align="center"><strong>Raš</strong>12</p>
<p>1Snimak telegrama (pisanog na mašini) u AVII, NAV-T-314, r. 663, s. 357.</p>
<p>2Paraf majora Hana Raša.</p>
<p>3Friihlingserwachen« (»Prolećnje buđenje«). Cilj ove akcije bio je: 
najpre ovladati dolinom Lima, zatim prodreti ka Kolašinu i spojiti se sa 
snagama koje će napadati iz Podgorice; na taj način razdvojiti 2. korpus NOVJ 
i prebaciti ga na planinski masiv Sinjajevine i Durmitora. Operacija je počela 
11. aprila, napadom na jedinice 37. NOU divizije (3. i 4. sandžačku i 8. 
crnogorsku NOU brigadu). Razvučene na liniji Berane — Bijelo Polje — 
Brodarevo — Maoče — Čelebić, jedinice 37. NOU divizije nisu uspele zadržati 
položaje, pa je posle njihovog proboja, 12. aprila, neprijatelj uspeo da zauzme 
istog dana i Bijelo Polje, a zatim, 14. aprila, da izvrši prodor u rejon 
Mojkovca (zauzeo ga je 15. aprila). U takvoj situaciji, Štab 2. korpusa NOVJ 
odlučio je da sa 3. i 37. divizijom brani slobodnu teritoriju, a 16. aprila 
izdao je zapovest za napad na neprijateljske snage, koje su izbile južno od 
Mojkovca. Međutim, nemačko-četničke jedinice prešle su u protivna-pad 17. 
aprila i primorale jedinice NOVJ na povlačenje. Štab 2. korpusa doneo je 22. 
aprila odluku da obnovi protivnapad kod Mojkovca sa dve napadne kolone. Desna 
kolona (5. brigada i delovi 7. brigade) imala je zadatak da nastupa u pravcu 
Bijelog Polja, a Leva kolona (3. sandžačka, 8. crnogorska i delovi 1. brigade 
italijanske partizanske divizije »Garibaldi«) imala je da nastupa pravcem 
Mojkovac — Cer. Četvrta sandžačka brigada dobila je zadatak da sadejstvuje 
3. san-džačkoj brigadi kako bi se neprijatelj odbacio prema Pljevljima. 
Protivnapad je otpočeo po planu i već sutradan, 24. aprila, zauzeti su Šahovići, 
a četnici potpuno razbijeni i demoralisani. Noću 29/30. aprila oslobođeno je 
Bijelo Polje, dok je Komski NOP odred oslobodio An-drijevicu, a 7. brigada 5. 
maja Berane. Tako je ova neprijateljeva operacija završena bezuspešno. Opširnije 
o tome vidi tom III, knj. 7, dok. br. 163, 164, 168 — 171, 175, 176, 178, 179 
— 225 i 232; AVII, NAV--T-314, r. 663, s. 298—301: izveštaj K-de 21. BAK-a 
od 3. aprila 1944. K-di 2. OkA o planiranju operacije »Frilingservahen«, s. 
357, 383—5, 391—3, 401—2, 430—5, 440, 453, 495, 518, 539, 575 i 577: 
naređenja i izveštaji K-de 21. BAK-a od 8, 10. do 17, 19, 22, 24. i 25. 
aprila, r. 662, s. 622, 648, 755, 800—2 i 1395: izveštaji i naređenja K-de 
21. BAK-a od 8, 11, 26. i 30. aprila 1944. godine; Grupa autora, ORNJ, str. 
215—17.</p>
<p>4, 5, 6 i 11 Redakcija nije mogla da ustanovi o kojima je četničkim 
jedinicama reč. Verovatno su to bile jedinice Nikšićkog, Durmitorskog i 
Komskog korpusa, kao i jedinice Starog Rasa (1. i 2. mile-ševski korpus).</p>
<p>7Pripadala je 1. bataljonu 1. puka »Brandenburg« (AVII, NAV--T-314, r. 663, 
s. 575).</p>
<p>8Pripadala 2. bataljonu 1. puka »Brandenburg (AVII, NAV-T-314, r. 663, s. 
575).</p>
<p>9Đorđe. Poginuo je u proleće 1944 (vidi AVII, Cdf, reg. br. 29—6, k. 
140: izveštaj Štaba Vučedolske četničke brigade od 22. maja 1944).</p>
<p>10Redakcija nije mogla da ustanovi njegovo ime. Međutim, ovde je, verovatno, 
greška i treba da piše: Vukadinovie. Ime mu je Savo. Tada je bio po činu 
major, delegat četničke Vrhovne komande za Crnu Goru i oficir za vezu s nemačkim 
jedinicama.</p>
<p>12Han</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_40.htm"><b>Prethodni dokument</b></a></TD>
<TD><a href="4_12_4_42.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
