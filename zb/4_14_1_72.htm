<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_71.htm"><b>Prethodni dokument</b></a></TD><TD><a href="4_14_1_73.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>IZVOD IZ KNJIGE POSLATIH TELEGRAMA ŠTABA DRAŽE MIHAILOVIĆA OD 21. MARTA DO 26. APRILA 1942. GODINE<sup>1</sup></strong></p>
<p align="center">OTPRAVLJENI TELEGRAMI</p>
<p align="center">KNJIGA BR.  1</p>
<p>Primljenih i otpravljenih telegrama (prepisi ove knjige sačinjeni u
  po tri primerka posebno za primljene, a posebno za otpravljene
  telegrame po datumima).</p>
<p>Depeše koje mi je predao major Lalatović</p>
<p>21-III. &#8212; Neka Dangić stupi u vezu sa p.puk. Jovandarićem u Bajinoj Bašti da mu da prvu pomoć.<sup>2</sup> Pripremamo slanje pomoći radi podizanja morala. Šifrovano Herman 5 &#8212; za Novaka br. 8&#8212;23-IIL</p>
<p>21-III-: Neka Račić prikupi sa svog najboljeg terena u Srbiji
  ljudstvo i privuče sebi za rad u Bosni. Pošaljite ljude Panteliću<sup>3</sup> u
  Krupanj za pojačanje. Stupiti u vezu sa p. puk. Jovandar.[ićem] u B.
  Bašti. Naredite svima u ime moje. Poslato Novaku br. 8. 23. III.</p>
<p>Br. 4: Žarko treba da podnese izveštaj o Bosni i drugom. Sta je sa
  upućivanjem oficira koje Serafim<sup>5</sup> obeća? Trebaju nam podaci što pre.
  Nemamo para. Proučite način dobijanja istih i javite sa predlogom.
  Proveriti da li Kalabić ide u Bosnu.<sup>6</sup> Ovo" bi mi dobro primili i
  pomogli, ali treba što više izvući novaca, municije i obuće od vlade.<sup>7</sup>
  Šaljite nam što više podataka i javljajte se. Pomagati svim silama
  hapšenje komunista. Moja šifra u buduće 222 &#8212; major Ostojić.</p>
<p>Br. 5&#8212;27-III &#8212; Za Veinovića: Sa Ganibegom<sup>8</sup> stupiti u vezu i videti
  šta želi obećavajući mnogo. Pripremite ga za dolazak do mene. Prikupiti
  što više podataka za orijentaciju pre njegovog dolaska. Proveriti sve
  podatke pre polaska kao i za Dunav.</p>
<p>Br. 6&#8212;27-III &#8212; Vučeliću:<sup>9</sup> Ako je tamo, poručite da javi imena ekipe
  koja se sprema za London. Prikupiti podatke o dosadanjem radu pilota
  Lufthanze Zlatka Dimosvića.<sup>10</sup> Neka vas u ovome pomogne i Saša. Kako ide
  sa nabavkom radio aparata i akumulatora? Treba žuriti i biti oprezan
  jer su Nemci i ljotićevci u Milanovcu. Major Ostojić.</p>
<p>Br. 1. Za 505, key 2, 3.&#8212;10-IV-942: Javi detaljnije o komunistima.
  Treba obavestiti našeg oficira na Majevici<sup>11</sup> da nastupaju komunisti<sup>12</sup>
  ka njemu od Šekovića.</p>
<p>Teren za prijem materijala neka se pripremi ali samo na Račićevom
  pravcu. Sve što bi došlo odmah da primi Račić i naši pod njim ti i
  Račić da sastavite spisak dobivenog materijala i odmah nas izvestite.
  Da li si dao Račiću stanicu i šifru. Javi nam karakteristike stanice i
  ostalo za rad.</p>
<p>Primljeni novac neka Dangić stavi u kasu i počne gazdovanje po
  vojnički i to kao do sada. Čim se isuše tereni zauzmi spremati
  organizaciju po našim uputstvima zajedno sa Račićem.</p>
<p>Starom četniku iz sreza Račanskog dajte uputstvo za rad Račić i ti obzirom na to šta može da da i šta je do sada uradio.</p>
<p>Javi šta je sa Matićem i da li mu je Đurić dao uputstva. Mi ga
  slušamo, a on se javlja. Je li Dangić otišao tamo. Gde se sad ti
  nalaziš. Javljaj uvek mesto. Depeše za Beograd predate.</p>
<p>Mi smo na odličnom mestu,<sup>13</sup> izvršili organizaciju i danas očekujemo ptice.<sup>14</sup></p>
<p>Moja šifra u buduće za Račića i tebe broj dvesta dvadeset dva.</p>
<p>Za sada dolaze u obzir samo ugovorene snage, a rezerva će biti
  upućena kada saznamo koliko imaju Račić, Mitić<sup>15</sup> i Matić. Javi sa čim
  se kada raspolaže i potraži Mitića, a i mi ćemo.</p>
<p>Ostojić</p>
<p>Br. 9 za Jozefa, key 2, ll-IV-942 god. &#8212;</p>
<p>Javite hitno pilotu Dimčeviću da može poći na zadatak s tim da
  dolazi u obzir jedino mesto Corlu pozicija severno četrdeset i jedan
  stepen i trinaest minuta, a istočno dvadeset sedam stepeni i četrdeset
  osam minuta. Treba da javi polazak preko vas bar šest dana ranije. 222.</p>
<p>Br. 4 za 509<sup>16</sup> key. 1, 12-1V-942. g.</p>
<p>Čiča naredio da se gotovi otpremnici predaju na čuvanje poručniku
  Simoviću, a sav ostali materijal da se prebaci ovamo po njegovim
  uputstvima.</p>
<p>Vi ćete ovamo doći zajedno sa Franjom i materijalom jer imate prvo
  da primite nagradu za dosadašnji rad i sem toga u B.[eograd] sad ne
  smete jer bi vas uhapsili. 506 na ovo skrenuo pažnju. Za vas sve
  regulisano u B-[eogra]du.</p>
<p>Major Ostojić</p>
<p>Br. 6 za Rudolfa, key 8, 12-IV-942. god.</p>
<p>Kreni odmah ovamo preko Ivanjice. Ako nosiš materijal iskrcaj se u
  Jelendo nađi pporučnika Jankovića<sup>17</sup> i produži dalje preko Đače
  Simovića. Ako je tamo pporučnik Veinović dođite zajedno sa materijalom.</p>
<p>Br. 13 za Glišića;<sup>18</sup> key 7.</p>
<p>Nisi mi odgovorio. Uskoro ću doći blizu radi ličnog viđenja.
  Tomašević ne može ostati u Sjeničkom srezu jer ga narod neće. Sa
  mašinom ćemo uraditi potrebno. Tamo treba podržavati popa Selimir<sup>a19</sup> i
  dati mu legitimacije.</p>
<p>Imaš li veze sa Jelovcem i Kalaitom. Kroz 10 dana poslaćemo tamo
  jednu radio stanicu. Treba mi hitno izveštaj o komunistima u Sandžaku i
  Crnoj Gori. Nameravamo da ih u maju potpuno likvidiramo. Mislimo da
  ćemo zato dobiti sva potrebna sredstva i ljudi će biti kod Tebe i
  suseda. Naredili smo svima da paze da Vas ne kompromituju. Naše stvari
  su na najboljem putu, uskoro ćeš se uveriti. Pošalji preko Selimira i
  Voje<sup>20</sup> depešom izveštaj o svemu. Jesi li dobio radio stanicu. Pozdrav tebi. Vučku<sup>21</sup> i svima.</p>
<p>Major Ostojić </p>
<p>Br. 14 Jelovcu key 8, 2; 14-IV-42 god.</p>
<p>Tvoji kuriri čekaju na dolazak r. telegrafiste, pa će sa radio
  stanicom i parama doći zajedno sa kap. Perhinekom. Pomoć očekujemo
  svakog dana. Ja ću uskoro doći bliže tebi i regu-lisati sve potrebno.<sup>22</sup>
  Kalait treba da nam preko Voje Mrkačevića<sup>23</sup> pošalje onu r. stanicu<sup>24</sup>
  na pregled i opravku, pa ćemo mu je vratiti ako može da radi iz Nove
  Varoši pošto je na struju ili poslati drugu. Moraš pronaći nekog
  radiotelegrafistu za tvoje ljude i Kalaitove uzmi potrebne legitimacije
  od Glišića.</p>
<p>Radite svi bratski na našoj stvari. Sad je najzgodnije da se istrebe
  komunisti. Kalait će dobiti punomoćje. Budite oprezni i vredni, a sve
  će biti dobro. Pošalji izveštaj o svemu a naročito o komunistima.</p>
<p>major Ostojić</p>
<p>Br. 15 za 505, key 3, 15-IV-942 god.</p>
<p>Javite da li je Dangić odveden. Potrebne snage uzeti od Račića,
  Mitića, Jovandarića i Matića. Svi su vam bliži i stupite sa njima u
  vezu. Čim nađete siguran teren, po datim uputstvima Laže baciće Vam se iz vazduha oružje, municija i ostalo. Učinite
  sve da se narod sačuva. Pošaljite detaljnije izveštaje o Hercegovini i
  odgovorite na ranije postavljena pitanja. &#8212; 222.</p>
<p>Br. 18 za Dragoslava<sup>25</sup> (po Veinoviću) 17-IV-942 god.</p>
<p>Put odložen na neodređeno vreme. Čiča naredio da budeš sa
  Vučkovićem, kome je upućena radio stanica. Prikupljaj sve izveštaje
  koji dođu tamo i izveštavaj nas radiom i kuririma, koje upućivati na
  Daču u Kotraži. Služi se Vučkovićevom šifrom.</p>
<p>Javi novosti i raditi po uputstvima datim Vučkoviću. Paloša<sup>26</sup> ne upućivati ovamo.</p>
<p>Žare.</p>
<p>Br. 19 za Žarka (preko Veinovića) 17-IV-942 god.</p>
<p>Simonović može da pomaže rad u srezu Ražanjskom kapetanu Vesiću.<sup>27</sup>
  Za Boškovu porodicu šaljemo pet hiljada.<sup>28</sup> Sada o penziji ne može se
  ništa. Za partizane javićemo Londonu.<sup>29</sup> Novakoviću<sup>30</sup> javite da stupi u
  vezu sa Birčaninom koji je dobio uputstvo za rad.<sup>31</sup> Od Lorenca<sup>32</sup> nije
  primljeno ništa. Kapetana Jovanovića treba poslati na sedam nada u Srem
  da vidi stanje i spreči akciju dok se ne naredi.</p>
<p>Matić treba da stupi u vezu sa nama preko poručnika Simovića u
  Kotraži, sa kapetanom Račićem i Matićem<sup>33</sup> na Ribaševini. Rad Račićev u
  Bosni neka pomogne. Sa Lukačevićem sam u vezi. Javi detaljnije o
  rešenju u Berlinu za Bosnu i namerama Nedićevim. Kalabić bi bio
  najpopularniji za rad u Bosni.</p>
<p>Cvetića<sup>34</sup> iskoristiti ako možeš. Vidi sa Ignjatijem po poruci
  Prekoršekovoj.<sup>35</sup> Onima u Upravi grada<sup>36</sup> reći da nemilosrdno
  raščišćavaju sa komunistima. </p>
<p>Br. 20 Za Glišića key 7,10, 18-IV-942 g.</p>
<p>Molim te primi lepo Lazarevića<sup>37</sup> i Bojovića<sup>38</sup> i izađi im u svakom
  pogledu u susret. Poslaćemo za 3 dana jednu radio stanicu koja će
  služiti za naš centar u Novoj Varoši. Za njeno mesto znati Ti, Bojović,
  Lazarević i niko više. Naš centar obrazuju Lazarević i Bojović. Lule
  ili neki drugi radio telegrafista neka radi sa nama, dok mi ne
  pošaljemo drugog. Mesto stanice neka bude van varoši i potpuno
  obezbeđeno.</p>
<p>Treba ovih dana da se vidimo. To bi bilo noću kod Selimira. Dan ću
  ti javiti blagovremeno. Uskoro ćemo dobiti sve što treba. Javi preko
  Selimira. Pozdrav Ostojić.</p>
<p>Br. 21  Za Pavla Đurišića  &#187;Mandušić&#171;  key  6,  7, 3,  8; 18-IV-42 g.</p>
<p>Čuo sam za Vaš rad. Veoma sam srećan što tako junački. Cilj mi je da
  Vas što pre pomognem. Uslov za ovo je sigurna veza. Šaljem Vam preko
  Lazarevića radio stanicu sa karakteristikama i uputom za rad. Sada
  nemam radio telegra-fistu ali ću vam ga poslati naknadno.</p>
<p>Veoma je važno da Vi svim silama nastanete i nađete privremeno
  jednog čoveka sigurnog radio telegrafistu. Čim dobijete stanicu odmah
  javite. Ako se veza uspostavi moći ću vam odmah avionom (javiti) &#8212;
  baciti svo potrebno naoružanje i ostalo za rad. Zato nađite i
  obezbedite potrebne terene za prijem materijala koji će se baciti
  padobranima.</p>
<p>Nadam se da ću Vam uskoro uputiti i jednog mog oficira za rešenje
  svih potrebnih pitanja u vezi akcije u Crnoj Gori. Važno je da ostanete
  u nacionalnoj liniji potpuno kao i dosada. Komuniste čistite gde možete
  a izbegavajte Talijane i posredno iskoristite ako se što može izvući od
  njih. Javite nam što pre tačnu situaciju kod Vas i uopšte u Crnoj Gori.
  Važno je da Vam bude obezbeđeno desno krilo Mojkovač &#8212; Kolašin.
  Pripremamo Vam uputiti jednu pomoć pravcem Bro-darevo &#8212; Barica. Prvi
  cilj akcije u Crnoj Gori osloboditi od komunista i sigurno obezbediti
  prostoriju Savnik, Sinjajevina i sredstva za našu vojsku u Crnoj Gori.</p>
<p>Prema ovome podesite Vaš sadašnji rad.</p>
<p>Pozdrav đeneral Mihailović.</p>
<p>Br. 32. Za Jelovca &#187;Uskok&#171; key 8, 3. 18-IV-942 god.</p>
<p>Šaljemo ti deset napoleona i radio stanicu sa uputom za rad i
  karakteristikama. Gledaj na svaki način da pronađeš radio telegrafistu,
  a mi ćemo ti poslati čim ga nađemo.</p>
<p>Za petnaest dana nadam se da ćemo se videti negde u blizini Sjenice.
  Zatim produži rad po uputstvima, a automatsko oružje poslaćemo ti preko
  Voje Lukačevića odnosno Kalaitovića uskoro.</p>
<p>Izaberi hitno pogodno i sigurno mesto za prijem materijala i uredi
  sve za prijem, ti ćeš primati sam čim ti proradi radio stanica. Javi se
  preko Lukačevića.</p>
<p>major Ostojić</p>
<p>Br. 26; Za Milenka;<sup>39</sup> key 3&#8212;31-IV-42.</p>
<p>Preko treće pogodne ličnosti stupite što pre u vezu sa pukovnikom
  Marinovom<sup>40</sup> koga Čiča poznaje. Vidite šta želi u duhu ideja
  Velčevista.<sup>41</sup> Čiča se interesuje šta je sa njegovim prijateljem
  generalom Svetom Popovim. Naše planove ne otkrivati i hitno izvestiti o
  rezultatu razgovora.</p>
<p>Br. 27 &#8212; Za Jozefa;<sup>42</sup> key 4 &#8212; 21-IV-942.</p>
<p>Sad je nemoguć sastanak sa Vama i Zujovićem.<sup>43</sup> Javite sve što imate
  depešom. Pođite u savez zemljoradničkih zadruga i pitajte Savu Delića<sup>44</sup>
  da li ima pošte za 1001<sup>45</sup> i izvestite.</p>
<p>Br. 43 Za 505 key 3, 4 23-IV-942 god.</p>
<p>Bilo bi možda najbolje da ceo štab sa stanicom pređe kod Račića i da
  se odmah kod njega organizuje prijem materijala. Odredi da se podele u
  trojke od 50&#8212;100 ljudi i drže se planina dok ne prođe kaznena ekspedicija.<sup>46</sup> Račić bi imao u dogovoru sa
  štabom da reši vreme ulaska u Bosnu. Usput da se javljaš. Proučite ovo
  i javite odmah. &#187;222&#171;.</p>
<p>Za Pazarca. &#8212; Stojanoviću sprečiti po svaku cenu kvarenje Vaše
  organizacije. Na pogodan način preko najpoverljivijih ljudi smaći ga.
  Dotle mu ništa ne govorite i koristiti ga vešto. Nikakvu šifru mu ne
  davati. Od njegovog radio telegrafiste Šaše Teodorovića<sup>47</sup> koji je
  pobegao od nas uzeti na pogodan način šifru za rad sa inostranstvom.</p>
<p>Za rad sa nama, koristiti svoje telegrafiste. Šifru apsolutno nikome
  ne saopštavati već sve lično šifrovati i dešifrovati. Pošalji nam staru
  radio stanicu i višak telegrafista. Pripremite teren za prijem
  materijala na sigurnom terenu.</p>
<p>Upotrebi svu veštinu da se što bolje iskoriste Kalabić<sup>48</sup> i ostali ali se čuvati svih.</p>
<p>Javi sve po Veinoviću koji je potpuno siguran. Major Ostojić: key 7 i 10 (Po Veinoviću 17. IV).</p>
<p>Br. 37 Za 505&#8212;25-IV-942 god. key 1, 2.-</p>
<p>Sve potrebno dobićeš čim javiš sigurno mesto. Pravac povlačenja na
  Taru dobar. Potrebno da znamo koji bi odred osigurao prijem materijala
  i kome bi se isti dodelio. To moraju biti naši najsigurniji ljudi tamo,
  odnosno Račić.</p>
<p>Zašto nam se on još ne javlja. Šta rade Nemci. Čuli smo da je Dangić
  pušten.<sup>49</sup> Kako se drži Matić. Šta je uradio Đurić<sup>50</sup> u Užicu. Javi
  najnovije stanje tačno i tvoje mesto. &#187;222&#171;</p>
<p>Br. 38 za Cvetića<sup>51</sup> 25-IV-942 god. &#8212;</p>
<p>Mi smo na Repušatici. Brana<sup>52</sup> se nije vratio sa terena. Prikupljen
  materijal bačen drugi put. On će biti u Karalićima. Vi ostajete na
  starom mestu ali morate nekoga imati na Odvraćenici i Seremetovici.
  Detalj kad odu Nemci. Javite sve o nama i Mašanu.<sup>53</sup> Sada su Nemci u
  Brusniku, a možda i na Odvraćenici po saznanju ostaju 5 dana i ne smeju
  u šumu. Čika Branko.<sup>54</sup></p>
<p>Br. 40 za 505 key 3 26-IV-942 god. &#8212;</p>
<p>Bacanje materijala navući će Vam Nemce na leđa. Mislim da ne dolazi
  u obzir borba sa Nemcima prvo jer ste slabi a drugo jer bi moglo imati
  štetnih posledica po sve ostale krajeve.</p>
<p>Prati tok rada Nemaca, Italijana i komunista i javljaj ko sačinjava štab i gde se nalazi. Imate li veze sa Račićem. &#187;222&#171;<sup>55</sup></p>
<b class=medtxt><p><sup>1</sup>&nbsp; Prepis (pisan na mašini, ćirilicom) u Arhivu VII, Ča. k. 299, reg. br. 1/1. Vidi nap. br. 1 uz dok. br. 69.</p>
<p><sup>2</sup>&nbsp; Odnosi se na pomoć od srpske kvislinške vlade  (vidi dok. br. 65  i  66).</p>
<p><sup>3</sup>&nbsp; Vojislav Voja, major vojske Kraljevine Jugoslavije, tada
  legali-zovano radio na organizaciji četnika na području Krupnja i
  Loznice.</p>
<p><sup>4</sup>&nbsp; O trima tačkama vidi dok. br. 69, nap. 4.</p>
<p><sup>5</sup>&nbsp; Negotinac, tada član četničkog štaba u Beogradu.</p>
<p><sup>6</sup>&nbsp; O planu da Milan Kalabić ide u istočnu Bosnu,  vidi  dok. br. 65 i 101.</p>
<p><sup>7</sup>&nbsp; Odnosi se na kvislinšku vladu Milana Nedića.</p>
<p><sup>8</sup>&nbsp; Vidi dok. br. 69, nap. 46 i 47.</p>
<p><sup>9</sup>&nbsp; Radoš, kapetan vojske Kraljevine Jugoslavije, tada opunomoćenik štaba Draže Mihailovića za kosmajski srez.</p>
<p><sup>10</sup>&nbsp; U depeši od Vujića (nije utvrđeno ko je on) od 20. aprila
  1942. piše &#187;da je stvar sa ekipom u zastoju&#171; jer je Zlatko Dimčević &#187;u
  vezi sa Gestapoom&#171; (Arhiv VII, Ca, k. 275, reg. br. 1/1, tel. br. 7). U
  raspoloživim dokumentima Arhiva VII, nema podataka o ishodu kombinacije
  sa pilotom Dimčevićem.</p>
<p><sup>11</sup> Odnosi se na Stevu Damjanovića Leku, kapetana vojske Kraljevine
  Jugoslavije. O njegovom dolasku i radu na području Majevice od polovine
  septembra 1941. do jula 1942, vidi izveštaj koji je on 12. jula 1942.
  poslao Draži Mihailoviću (Arhiv VII, Ca, k. 210, reg. br. 15/2).</p>
<p><sup>12</sup>&nbsp; Odnosi se na 1. istočnobosanski proleterski bataljon
  (Zbornik NOR-a, tom II, knj. 3, dok. br. 59; tom IV, knj. 4, dok. br.
  29 i 38).</p>
<p><sup>13</sup>&nbsp; Na pl. Goliji (vidi dok. br. 105, telegram br. 136).</p>
<p><sup>14</sup>&nbsp; Misli se na britanske avione.</p>
<p><sup>15</sup>&nbsp; Milorad.</p>
<p><sup>16</sup>&nbsp; Grbec Josip Jože, radio-telegrafista.</p>
<p><sup>17</sup>&nbsp; Milutin.</p>
<p><sup>18</sup>&nbsp; Miloš, major vojske Kraljevine Jugoslavije, tada komandant
  Sandžačkih četničkih odreda koji su kao Nedićeve jedinice izvodili
  akcije protiv partizanskih snaga u Sandžaku (vidi dok. br. 98).</p>
<p><sup>19</sup>&nbsp; Popović (pravoslavni pop), tada komandant Štavaljskog četničkog odreda.</p>
<p><sup>20</sup> Vojislav Lukačević (1908, Beograd &#8212; 1945, Beograd), privatni
  činovnik građevinskog društva &#187;Batinjol&#171;, rez. kapetan vojske
  Kraljevine Jugoslavije, U leto 1941. prišao četničkom pokretu DM. Do
  jeseni 1944.na visokim vojnim dužnostima (komandant &#187;Starog Rasa&#171;, komandant
  Hercegovine, komandant korpusa). Kao komandant četničkih snaga u tom
  periodu rukovodio borbama protiv snaga NOP-a u Crnoj Gori i Sandžaku.
  Sarađivao je sa neprijateljem u operacijama na Neretvi, Drini, kod
  Glavatičeva i Kalinovika (1943). Februara 1944. otišao u Kairo, a zatim
  u London. U zemlju se vratio krajem maja posle više kontakata i
  dogovora sa izbegličkom jugoslovenskom kraljevskom vladom i zvani-čnim
  predstavnicima britanskih vojnih i političkih funkcionera. S njima u
  dogovoru, po dolasku organizovao tzv. Nezavisnu grupu nacionalnog
  otpora JVUO koja je trebalo da obezbedi povratak kralja Petra II u
  zemlju i obnovu monarhije u posleratnoj Jugoslaviji. U jesen je bio
  zarobljen od partizanskih jedinica. Zbog niza zločina nad muslimanskim
  stanovništvom i pripadnicima NOP-a koje su izvršile jedinice pod
  njegovom komandom, osuđen je na smrt i streljan 1945. u Beogradu.</p>
<p><sup>21</sup> Ignjatović, tada komandant Požeškog četničkog odreda koji je
  dejstvovao u sastavu poznatih sandžačkih četničkih odreda kao jedinica
  srpske kvislinške vlade.</p>
<p><sup>22</sup> Reč je o pripremama za napad na partizanske snage u Crnoj Gori i Sandžaku (vidi dok. br. 98).</p>
<p><sup>23</sup> Treba: Lukačevića.</p>
<p><sup>24</sup> Vidi dok. br. 69 (depeša &#187;Bez oznake&#171;).222.</p>
<p><sup>25</sup>&nbsp; Pavlović (vidi dok. br. 71).</p>
<p><sup>26</sup>&nbsp; Palošević Miodrag.</p>
<p><sup>27</sup>&nbsp; Vlastimir.</p>
<p><sup>28</sup>&nbsp; Odnosi se na porodicu Boška Todorovića. </p>
<p><sup>29</sup>  Vidi dok. br. 111, telegram br. 162.</p>
<p><sup>30</sup>&nbsp; Dr Nikola Niko Longo.</p>
<p><sup>31</sup>&nbsp; Vidi dok. br. 76.</p>
<p><sup>32</sup>&nbsp; Petar Milićević, inženjer u Beogradu.</p>
<p><sup>33</sup>&nbsp; Milorad Mitić (ne Matić).</p>
<p><sup>34</sup>&nbsp; Radomir.</p>
<p><sup>35</sup>&nbsp; Tugomir Prekoršek, potporučnik.</p>
<p><sup>36</sup>  Odnosi   se   na   odeljenje   specijalne  policije   tadašnje   Uprave grada Beograda.</p>
<p><sup>37</sup>&nbsp; Branislav, kapetan I klase vojske Kraljevine Jugoslavije.</p>
<p><sup>38</sup>&nbsp; Nikola, kapetan vojske Kraljevine Jugoslavije.</p>
<p><sup>39</sup>  Simeun Ocokoljić (Siniša Pazarac).</p>
<p><sup>40</sup>&nbsp; Ivan,   pukovnik   bugarskih   okupacionih   trupa   (vidi   dok.   br. 81, tel. 18).</p>
<p><sup>41</sup>&nbsp; Pristalice Damjana Velčeva.</p>
<p><sup>42</sup>&nbsp; Aleksandar Saša Mihajlović, kapetan vojske Kraljevine Jugoslavije, komandant četničkog štaba u Beogradu.</p>
<p><sup>43</sup>&nbsp; Mladen Mlađa (takođe i &#187;potpukovnik Aćimović&#171;), advokat iz
  Beograda, član Republikanske stranke. Za vreme rata član četničkog GNK.
  Do 10. septembra 1943. delegat VK JVUO za Dalmaciju, zapadnu Bosnu i
  Liku. Tada se prebacio u Italiju, a odatle u Kairo.</p>
<p><sup>44</sup>&nbsp; Tada predsednik tog saveza. </p>
<p><sup>45</sup>  Draža Mihailović.</p>
<p><sup>46</sup>&nbsp; Odnosi se na nemačko-italijanasko-domobransko-ustaške
  operacije protiv NOPO i DVJ u istočnoj Bosni i Hercegovini (tzv. treća
  neprijateljska ofanziva). Plan operacija je utvrđen na konferenciji
  vojnih predstavnika Nemačke, Italije i NDH 2. i 3. marta 1942. u
  Opatiji, i trebalo je da otpočnu 15. aprila u istočnoj Bosni, s tim da
  se izvedu u tri etape (&#187;Trio I&#171;, &#187;Trio II&#171; i &#187;Trio III&#171;), Operacije su,
  međutim, počele 31. marta napadom jedinica ustaške &#187;Crne Legije&#171; iz
  Han-Pijeska ka Vlasenici. Usledila su, zatim, dejstva nemačke 718.
  divizije, italijanskih divizija &#187;Pusterija&#171; (Pusteria), &#187;Taurinenze&#171;
  (Taurinense) i &#187;Kačatori dele Alpi&#171; (Cacciatore delle Alpi) i
  ustaško-domobranskih jedinica, koja su izvođena od 22. aprila do 15.
  maja. Neprijatelj je uspeo da zauzme područje u zahvatu Foča &#8212; Goražde
  &#8212; Kalinovik &#8212; Trnovo &#8212; Ulog i da deblokira Praču i Rogaticu. Protiv
  neprijateljskih snaga borbe su vodile jedinice pod komandom Operativnih
  štabova NOPO i DV za istočnu Bosnu i Sandžak, kao i 1. i 2. proleterska
  NOU brigada. Opširnije o tome, vidi Zbornik NOR-a, tom II, knj. 3, dok.
  br. 164&#8212;168, 171 i 175; tom IV, knj. 4, dok. br. 40, 44, 115, 131&#8212;136;
  knj. 5, dok. br. 8, 15, 132&#8212;136; tom XII, knj. 2, dok. br. 39, 48, 52,
  54, 58, 60&#8212;63; tom XIII, knj. 2, dok. br. 25. Prilikom planiranja ovih
  operacija bilo je razmatrano i učešće četničkih jedinica. Međutim, iako
  je, zbog protivljenja NDH zauzet načelan stav da oni ne učestvuju,
  komandant italijanske 2. armije (general Roata) uspeo je da za četničko
  učešće dobije saglasnost nemačkog opunomoćenog komandanta u Srbiji i
  predstavnika NDH, ali je kasnije ona stavljena van snage. Italijanski
  okupator se toga nije pridržavao i sa četničkim jedinicama sklopio je
  sporazum, naoružao ih i snabdeo ratnim materijalom, i one su
  učestvovale u operaciji protiv snaga NOP-a u Hercegovini, Crnoj Gori i
  Sandžaku. Opširnije, Zbornik NOR-a, tom II, knj. 3, str. 272, tom VI,
  knj. 2, dok. br. 34; tom XIII, knj. 2, dok. br. 25, 33 i 39.</p>
<p><sup>47</sup>&nbsp; Aleksandar.</p>
<p><sup>48</sup> &nbsp; Milan.</p>
<p><sup>49</sup> Vidi dok. br. 69, nap. 39. i 44.</p>
<p><sup>50</sup>&nbsp; Radoslav (vidi dok. br. 65).</p>
<p><sup>51</sup>&nbsp; Radomir,  kapetan II klase vojske &#9632; Kraljevine Jugoslavije,  od maja 1942. komandant Javorskog četničkog korpusa.</p>
<p><sup>52</sup> Petrović Branislav, kapetan I klase vojske Kraljevine Jugoslavije, tada komandant Javorskog četničkog korpusa.</p>
<p><sup>53</sup> Đurović, kapetan II klase vojske Kraljevine Jugoslavije,
  komandant Suhoplanimskog četničkog odreda Koste Pećanca. Tada je bio u
  sukobu sa četnicima Draže Mihailovića (vidi njegovo pismo Draži od 10.
  marta 1942. u Arhivu VII, Ca, k. 18, reg. br. 2/5).</p>
<p><sup>54</sup> i <sup>55</sup> Zaharije Ostojić.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_71.htm"><b>Prethodni dokument</b></a></TD><TD><a href="4_14_1_73.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>