<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_191.htm"><b>Prethodni dokument</b></a></TD>
<TD><a href="4_14_1_193.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 192</strong></p>
<p align="center"><strong>TELEGRAMI DRAŽE MIHAILOVIĆA UPUĆENI KAIRU I 
PREDSEDNIKU IZBEGLIČKE JUGOSLOVENSKE VLADE OD 21. SEPTEMBRA DO 24. NOVEMBRA 
1942. GODINE1</strong></p>
<p align="center">Br. 1—21-IX-1942 g.</p>
<p align="center">KOMANDANTU AMERIČKIH TRUPA NA SREDNJEM ISTOKU.2</p>
<p>General Mihailović prilikom uspostavljanja prvog kontakta smatra za prvu 
svoju dužnost da pozdravi komandanta američkih trupa na Srednjem istoku i da 
mu najtoplije zahvali na omogućavanju ove veze koja će biti korisna za opštu 
savezničku stvar, kao i za buduće prijateljske veze između američke i 
jugoslovenske armije.</p>
<p>Među svima Jugoslovenima ime pretsednika Sjedinjenih američkih država 
gospodina Ruzvelta sija punim sjajem kao simbol slobode i demokratije.</p>
<p>Srdačan prijem našeg Kralja u Americi duboko je urezan u našim srcima i 
vidan je dokaz simpatija koje prema nama gaji veliki američki narod.8</p>
<p>U teškoj borbi koju danas vodimo nedovoljno naoružani i opremljeni protivu 
mnogobrojnih neprijatelja američka armija uliva nam nadu i tvrdu veru u sigurnu 
i skoru pobedu za koju ćemo i mi dati sve od sebe i u to ime kličemo.</p>
<p>Da živi predsednik Ruzvelt i nepobediva američka armija!</p>
<p align="center">Br. 2—26-IX-1942 g.</p>
<p align="center">PUKOVNIKU RAKIĆU4</p>
<p>Stanica koju je doneo kapetan Slijepčević daleko je od mene.3</p>
<p>Potrebno je da stupite neposredno u vezu sa mojom stanicom.</p>
<p>Naš pozivni znak BAN ponavljam BAN; vaš pozivni znak JUG, ponavljam JUG. Naš 
kristal za rad 7100, ponavljam 7100. Vreme rada 21 čas GMT kako je ugovoreno.</p>
<p>Đeneral Mihailović</p>
<p align="center">Br. 3—26-IX-1942 g.</p>
<p align="center">PREDSEDNIKU JUGOSLOVENSKE VLADE</p>
<p>Imamo izveštaj iz Beograda da je Nedićeva nazovi vlada u ostavci. Uzroci: 
prvo rekvizicija hrane od strane Nemaca preko određene količine. Drugo 
Ministri traže izvesna prava. Treće zahtev da se puste svi zarobljenici. 
Povodom ovoga Turner6 otišao u Berlin.</p>
<p>Đeneral Mihailović</p>
<p align="center">Br. 4—29-IX-1942 g.</p>
<p align="center">PRETSEDNIKU JUGOSLOVENSKE VLADE</p>
<p>U Beogradu boravi već nekoliko dana italijanski general Graciani i princ 
Rafodi Kalabia, čiji je sin sekretar poslanstva u Beogradu. Izrazili želju za 
kontak sa većim brojem naših diplomata i političara. U društvu govore da 
Francuska i Poljska neće moći okupljati male narode protiv Italije. Sem toga 
Engleska posle rata neće moći da nas brani već treba da se sami pomognemo i 
sporazumemo po pitanju Jadrana i Balkana.</p>
<p>Đeneral Mihailović</p>
<p align="center">Br 5—2-XI-1942 g.</p>
<p align="center">PUKOVNIKU RAKIĆU</p>
<p>Danas sam slušao podnevnu emisiju Londona na srpskom koja je odlično 
primljena. Potpuno se slažem sa upućenom porukom američkoj oružanoj sili. Mišljenja 
sam da kod Amerikanaca treba tražiti najveći mogući naslon naše vojne i 
spoljne politike. Molim javite ovo pretsedniku.</p>
<p>Đeneral Mihailović</p>
<p align="center">Br. 6—11-XI-1942 g.</p>
<p align="center">PUKOVNIKU RAKIĆU</p>
<p>Večeras smo uhvatili vezu. Vrlo dobro se čuje. Svakodnevno održavati vezu 
u zakazano vreme u 5 časova i 20 časova GMT bez obzira da li ima ili ne depeša. 
General Mihailović.</p>
<p align="center">Br. 7—13-XI-1942 g.</p>
<p align="center">PUKOVNIKU RAKIĆU</p>
<p>Danas sam ponovo javio pretsedniku depešom 963 da interveniše kod Engleza 
zbog propagande koju vrše preko ra-dia London za komuniste. Ne mogu Englezi da 
stave jugoslo-vensku vojsku i komuniste na ravnu nogu. Znam i uveren sam da to 
sve ide bez znanja i odobrenja pretsednika vlade. Treba da znaju Englezi da to 
ide i na njihovu štetu kod našeg naroda a specijalno kod Srba. Brišite reč 
rodoljub, jer je to engleska kamuflaža za komuniste koju dobro razume ceo 
narod.</p>
<p>Đeneral Mihailović</p>
<p align="center">Br. 8—13-XI-1942 g.</p>
<p align="center">ZA RAKIĆA</p>
<p>Za radio emisije mi dostavljama svoje depeše Engleskom-oficiru za vezu koji 
zna srpski. Drukčije ih dostaviti ne možemo jer ih direktno oni primaju. Možda 
ćemo uspeti da ih na srpskom ekspeduju.</p>
<p>Đeneral Mihailović</p>
<p align="center">Br. 9—15-XI-1942 g.</p>
<p align="center">PRETSEDNIKU JUGOSLOVENSKE VLADE</p>
<p>U vezi mog obaveštenja o Engleskim tajnim radnjama u Arbaniji molim za obaveštenje 
da li postoji naš oficir Vojo Kuvić za koga sam izvešten da je u oktobru ove 
godine ubijen u Tirani. Ako ovaj oficir postoji znači da je došao sa tim 
engleskim pukovnikom koji je u Arbaniji.</p>
<p>Đeneral Mihailović</p>
<p align="center">Bt. 10—15-XI-1942 g.</p>
<p align="center">PRETSEDNIKU JUGOSLOVENSKE VLADE</p>
<p>Obavešten sam da će ovamo uskoro doći jedan britanski pukovnik koji je bio 
vojni izaslanik kod nas;7 ime ne znam, govori srpski poznaje ga Nj. V. Kralj. 
Doneće vojno-političku situaciju saveznika i potrebe za kolaboraciju naših 
snaga. Glavne osnove našeg rada znam kao i vreme kad treba sve da založim. 
Treba mi da znam da li ovaj pukovnik dolazi sa Vašim znanjem. Englezi od nas žele 
da činimo avanture. Neiskreni su u saradnji. Priznaju nas samo zato što smo 
potukli komuniste i držimo narod uz sebe. Saznao sam da se u Arbaniji nalazi 
jedan njihov pukovnik koji pravi sporazum između komunista i nacionalista. 
Njima je glavno da puca puška a represalije i istrebljenje našeg naroda ništa 
ih se ne tiče. Činim sve što mogu i angažujem naše snage gde treba. Naročito 
zapadno od Drine. Za glavnu akciju ostajem čvrst i odlučan da to ne sme biti 
avantura.</p>
<p>Đeneral Mihailović</p>
<p align="center">Br. ll—23-XI-1942 g.</p>
<p align="center">PUKOVNIKU RAKIĆU</p>
<p>Za šifru upotrebljavaćemo knjigu koju je doneo Slijep-čević i to prvu 
polovinu na svakoj strani od početka knjige. Uzimaće se zaključno reč u 
kojoj je deseto slovo. Ključ će biti strana knjige plus red uzet za šifru 
tome se doda dosadašnji tajni broj bez prenošenja desetica. Ovo je vama 
poznato. Uvek stavljati broj i datum depeše.</p>
<p align="center">Đeneral Mihailović</p>
<p align="center">Br. 12—23-XI-1942 g.</p>
<p align="center">PRETSEDNIKU JUGOSLOVENSKE VLADE</p>
<p>Ovim putem dostavljamo ono što Englezi ne treba da znaju. Moj pretstavnik 
vratio se sa sastanka sa Damjanom Velčevim i pretstavnikom zemljoradnika 
Ginevskim. Bugari poručili sledeće: traže federativnu Jugoslaviju, Srba, 
Bugara, Hrvata i Slovenaca sa radnom demokratijom. Svaki narod zasebnu vladu, po 
jedan pretstavnik u centralnoj vladi u Beogradu. Za sada predlažu balkanski 
komitet samnom na čelu koji bi u momentu ustanka istupio sa parolama 
federativne zajednice.</p>
<p>Dalje traže slobodno opredeljenje svakog naroda u pogledu unutrašnjeg uređenja. 
Zajedničko ministarstvo spoljnih poslova, vojske i finansije. Potrebna 
ustavotvorna skupština, nemaju ništa protiv našeg Kralja u granicama sadašnje 
Jugoslavije a za sebe traže odrešene ruke da priznaju našeg Kralja za 
bugarski narod. Velčev i Ginevski formirali bi antikomunistički blok. Rešeni 
su na borbu protiv Nemaca, komunista i Borisa.</p>
<p>Đeneral Mihailović</p>
<p align="center">Br. 13—23-XI-1942 g.</p>
<p align="center">PRETSEDNIKU JUGOSLOVENSKE VLADE</p>
<p>Veza br. 12.</p>
<p>Majoru Đuriću dao sam sledeća uputstva za dalje pregovore:</p>
<p>Velika Jugoslavija od Triglava do Crnog mora nam je ideal. Tome idealu možemo 
ići postupno. Dosadašnja Jugoslavija ima da reši velike unutrašnje probleme, 
i da se konsoli-duje kao čvrsta zajednica. Dosadašnja Bugarska mora takođe da 
reši problem oblika vladavine i odgovornosti za stupanje na stranu Nemačke. 
Ona takođe mora još sad pre glavne akcije da da vidnog dokaza da se ne slaže 
sa Borisovom politikom, a to može učiniti samo borbom protivu Nemačke kao i 
mi.</p>
<p>U svom sopstvenom interesu Bugarske narodne mase moraju sprečiti komuniste, 
da ovaj momenat koriste za svoje političke ciljeve, a to će postići 
nacionalnom organizacijom protiv okupatora. Isto tako mora se povesti vidna 
akcija da se spreče zverstva prema Srbima, koje vrše bugarski oficiri, 
podoficiri i vojnici. Ta zverstva postigla su vrlo velike razme-re u svima 
krajevima Srbije gde god su bugarski garnizoni. Zbog toga, srpski narod počinje 
ponovo da sumnja u ono što smo zajedničkim radom tek počeli da stvaramo. 
Jugoslovenska vlada u Londonu, proglašujući uniju sa Grčkom, otvorila je mogućnost 
ulaska i Bugarske u ovu uniju.</p>
<p>Ali, da bi smo zadovoljili Bugarske aspiracije na Belo more koje idu na račun 
Grčke, kroz Trakiju, potrebno je da Bugarska kao posebna jedinica učini mnogo 
pre sloma Nema-čke, kako bi saveznici pristali da zadovolje Bugare na račun 
Grka, a Grcima da nadoknade u drugim krajevima( eventualno u kolonijama). 
Borisova politika dovela je Bugarsku u ćorsokak, i na nama je da je iz toga ćor-sokaka 
izvedemo zajedničkim naporima. Pošto i mi Jugosloveni i Bugari imamo teške 
posebne unutrašnje probleme, smatram da krajnjem cilju moramo ići postupno po 
sledećem:</p>
<p>Da pred narod izađemo sa zajedničkim parolama a da svoj rad saobrazimo po 
sledećem:</p>
<p>1)&nbsp; Borimo se za veliku Jugoslaviju od Triglava do Crnog mora. Prva 
etapa naše zajednice bio bi čvrst vojnički savez i carinska unija između 
Jugoslavije i Bugarske. Napominjem da je ovu etapu za ostvarenje našeg zajedničkog 
ideala gospodin Velčev imao i ranije u svom programu.</p>
<p>2)&nbsp; &nbsp;Mi Jugosloveni produžavamo borbu protiv Nemaca i Italijana na 
celoj teritoriji, a bugarski pretstavnici se obavezuju da će po našem ugledu 
tu borbu organizovati i odmah otpočeti na svojoj teritoriji.</p>
<p>3)&nbsp; &nbsp;Pretstavnici nacionalne Bugarske obavezuju se da propagandom u 
vojsci i svima drugim sredstvima spreče zverstva bugarskih oficira, podoficira 
i vojnika prema Srbima u svima krajevima Jugoslavije.</p>
<p>4)&nbsp; &nbsp;Buduće uređenje naše zajednice baziramo na demo-kratiji. U 
interesu ove demokratije zajednički ćemo sprečiti komuniste da narodnu borbu 
upotrebe u svoje političke svrhe. Zbog toga ne priznajemo druge oružane 
organizacije za borbu i stvaranje svih ovih ciljeva osim nacionalnih.</p>
<p>5)&nbsp; &nbsp;U interesu bliske saradnje slažem se sa formiranjem 
Balkanskog komiteta i ponudu da budem na njegovom čelu primam sa zahvalnošću 
kao priznanje Jugoslovenskoj vojsci na čijem sam čelu a koja produžava da se 
bori sa neprijateljem. U smislu izloženog može se zaključiti i protokol.</p>
<p>Molim da mi se ovim putem što pre dostavi mišljenje i eventualne primedbe 
gospodina pretsednika.</p>
<p>Đeneral Mihailović</p>
<p align="center">Br. 14—24-XI-1942 g.</p>
<p align="center">PUKOVNIKU RAKIĆU</p>
<p>Rad sa vašom stanicom otežan zato što menjate kristale. Mi vas čujemo. 
Dok se ne učvrsti veza naša stanica UON zvaće na kristalu 7080 i 7100 
naizmenično. Vaša stanica VAN da zove samo na kristalu 5586 ponavljam 5586.</p>
<p>Vreme rada i pozivanje ostaje kao i do sada.8</p>
<p>Đeneral Mihailović</p>
<p>&nbsp;</p>
<p>1 Original (pisan na mašini, ćirilicom) u Arhivu VII, Ča, k. 303, reg. br. 
1/1.</p>
<p>2 U to vreme na Srednjem istaku nisu postojale američke trupe.</p>
<p>3&nbsp; Odnosi se na jugoslavenskog kralja Petra II koji je u leta 1942. bio 
u zvaničnoj poseti Sjedinjenim Američkim Državama.</p>
<p>4&nbsp; Miodrag.</p>
<p>5&nbsp; Radio-stanicu je doneo kapetan Aćim Slijepčević, koji se 
padobranom spustio na Kopaonik. Zbog loma noge prilikom prizemljenja morao je 
ostati u Štabu generala Miroslava Trifunovioa, delegata Štaba Draže Mihailavića 
za Srbiju. O njegovom zadatku opširnije vidi dok. 168.</p>
<p>6&nbsp; Harold.</p>
<p>7 Verovatno se radi o pukovniku Bejliju, koji je krajem decembra 1942. došao 
u Štab Draže Mihailovića spustivši se padobranom. Od majora Hadsona preuzeo 
je ulogu šefa Britanske misije u Dražinom štabu.</p>
<p>8 Redakcija nije pronašla telegrame koje je Draža Mihailović dobijao 
koristeći ovu radio-vezu.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_191.htm"><b>Prethodni dokument</b></a></TD>
<TD><a href="4_14_1_193.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
