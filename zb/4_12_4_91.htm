<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_90.htm"><b>Prethodni dokument</b></a></TD>
<TD><a href="4_12_4_92.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDE 2. OKLOPNE ARMIJE OD 13. JULA 1944. 
KOMANDI 69. KORPUSA ZA NAROČITU UPOTREBU U VEZI PREDUZIMANJA MERA ZA 
OTKLANJANJE NEDOSTATAKA U OPERACIJI »KAZANOVA«1</strong></p>
<p align="center">KR</p>
<p align="center">Telegram</p>
<p align="center">Primljeno: 14. 7.</p>
<p align="center">Poslato: 13. 7. 22.00</p>
<p align="center">69. AK z.b.V.</p>
<p align="center">Br. 9437 2</p>
<p align="center">Komanda LXIX AK</p>
<p align="center">Prim. 14. juli 1944.</p>
<p align="center">Br. str. pov. 984 Abt. Ia</p>
<p align="center">Br. 2654 Pril. 0</p>
<p align="center">Str. pov.</p>
<p align="center">KDR. GEN</p>
<p align="center">CHEF</p>
<p><em>Veza:</em> K-da 2. OkA, Ia, Str. pov. br. 1898/44 od 25. 6. 44.6</p>
<p><em>Pred.: </em>Uspesi »Kazanova«7</p>
<p>1.) U prvih 10 dana borbe protiv nepr. snabdevanja vazdušnim putem uspelo 
nam je da lažnim merama obmanemo više neprijat. aviona za snabdevanje da 
materijal izbace našim jedinicama.</p>
<p>A.) Područje K-de XXI brd. AK:</p>
<p>Noću 1/2. 7. Botun (15 s.sz. Struga): 6 kontejnera za snabdevanje.</p>
<p>Noću 3/4. 7. kod Poum (12 s. Struga): 11 kontejnera za snabdevanje&nbsp;</p>
<p>B.) Područje K-de XV brd. AK: Noću 7/8. 7. si. Cazin: 6 vreća. Noću 7/8. 
7. rejon Knin: 5 vreća.</p>
<p>C.) Područje Više K-de CG [Crne Gore]:</p>
<p>Noću 7/8. 7. i. Bijelo Polje: 15—20 vreća sa artiklima ishrane.</p>
<p>Ukupno oduzeto bandama sredstava za snabdevanje i dotureno nemačkim 
jedinicama: 30 pušaka, 128 mina za minobacač, 80 ručnih bombi, 15 pt mina, 
1650 kom. municije SSOL(D),8 1 NN9 SSOL(D), 280 kom. SSOL (POL)10, 6750 kom. 
SSIL (D),11 4 municijska sanduka, 16 reflektora,</p>
<p>3 radio-uređaja, 12 padobrana, artikle ishrane (suvi krompir, sušeno povrće), 
čokolade i san. i propagand. materijal.</p>
<p>2.) Izbacivanje materijala za snabdevanje iz neprijat. aviona postignuto je 
na sledeći način:</p>
<p>A.) Kod XXI brd. AK.: posle tačnog posmatranja nepr. sistema izbacivanja 
pripremljeno je, u blizini uočenog mesta za izbacivanje, lažno mesto za 
izbacivanje. Pri približavanju nepr. aviona zapaljene su 4 velike gomile granja 
u obliku kvadrata sa rastojanjem od 100 m. Posle toga avioni su više puta kružili 
i davali jedan za drugim svetlosne signale (belo — slovo D; zeleno — slovo 
L, crveno — slovo A). Naš vojnik koji se nalazio u centru kvadrata ponovio je 
na isti način svetlosne signale. Posle toga usledilo je izbacivanje materijala 
i avioni su odmah odleteli. Neprijateljski svetlosni signali menjaju se svakog 
dana.</p>
<p>B.) Kod XV brd. AK: A) Obeležavanje mesta za izbacivanje u obliku velikog T 
od 7 vatri, 3 popreko, 4 po dužini, rastojanje od vatre do vatre 30 m, koje se 
pale prilikom približavanja aviona. Jedan avion za snadbe-vanje spustio se niže, 
kružio 4 puta iznad obeleženog mesta, onda je avion dao 3 svetlosna signala. 
Posle toga je odmah usledilo izbacivanje. Posle izbacivanja avion je ispalio 2 
zelene rakete, verov. sovjet, avion. Padobrani kao i vreće nosili su oznaku 
SSSR. Prilikom približavanja aviona zapaljena na zemlji naređena vatra. Avion 
je tri puta kratko signalisao reflektorom. Ljudstvo na zemlji odgovorilo je džepnom 
lampom naređena slova. Posle toga izbacivanje. C.) Prilikom približavanja 
aviona zapaljena naređena vatra. Avion izbacio teret bez prethodnog svetlosnog 
signala.</p>
<p>3.) Kao privremeni uspeh »Kazanove« može se konstalovati: A.) Uspeha je 
svuda bilo gde su jedinice shvatile značaj »Kazanove« i prema tome bile angažovane. 
Ogromne oblasti armijskog područja sa poznatom živom delat-nošću snabdevanja 
bandi iz vazduha, još su potpuno nedovoljno obuhvaćene.</p>
<p>B.) Uspeh se može postići najjednostavnijim sredstvima.</p>
<p>C.) Saradnja između k-di korp. i komandanata avio-jedi-nica u vezi »Kazanove« 
mora da bude još tešnja.</p>
<p>D.) Pošto su bacanja u obalskom području retka, težište vođenja borbe »Kazanove« 
leži na pozadinskim jedinicama svake vrste. Potrebno je baš ove jasnim naređenjima 
u punom obimu angažovati za vođenje borbe »Kazanove«.</p>
<p>E.) K-da V-SS brd. AK., LXIX AK z.b.V. i k-t Srema do sada nisu imali 
nikakvih uspeha u »Kazanovi«. Potrebno je proveriti preduzete mere. 4.) Angažovanje 
vazd. za »Kazanovu« do sada samo pojedinačno moguće. Pojačano angažovanje 
vazd. shodn. n.[a-pred] n.[avedenom] telegramu tač. 4, očekuje se uskoro. 
Komande korpusa citirane u p.n.12 telegramu tač. 3 treba i dalje da sprovode »Kazanovu« 
u povećanom obimu, energično i uz korišćenje svih mogućnosti.</p>
<p>Aktivnu saradnju jedinica svih rodova vojske i policije, osim stalnim objašnjavanjem 
značaja »Kazanove« i odgovarajućim naređenjima, treba podstaknuti svim 
sredstvima. U vezi toga naređuje se:</p>
<p>A.) Svi artikli za ishranu i uživanje a koji se zaplene u »Kazanovi« 
pripadju, bez ikakvog obračuna po tablici sledovanja, itd., načelno jedinici 
koja je postigla uspeh.</p>
<p>B.) Ostala sredstva za snabdevanje svake vrste (naoružanje, municija, odeća, 
oprema, san. materijal) ostaju jedinici koja je postigla uspeh ukoliko je zajamčena 
svrsishodna upotreba istih. Prepuštanje drugima samo po naređenju odn. komande 
korpusa, itd., uz odgovarajuću nadoknadu (npr. kontejnerska roba).</p>
<p>C.) Za rukovodstvo važna sredstva (radio-aparati, prop [agandni] materijal, 
uzorci hrane, uzorci odeće, specijalna oružja) treba smesta, u datom slučaju 
specijalnim kurirom, poslati K-di 2. OkA, Ia sa naznakom jedinice koja je 
postigla uspeh. Dotičnoj jedinici K-da 2. OkA naknadno će dostaviti odgovarajuću 
kontejnersku robu.</p>
<p>D.) Priznanje za naročite uspehe u »Kazanovi« ostavlja se komandama 
korpusa na način koji važi kad se peš. naoružanjem obori neprijateljski 
avion. 6.) Shodno p.n. telegramu, tač. 10, kojim je naređeno da se u dnevni 
izveštaj stavi i tač. »Kazanova«, treba od sada odmah postupiti. K-de korp. 
itd. obezbediće specijalnim naređenjem odgovarajući izveštaj od potčinjenih 
jedinica ukoliko još po tome nije postupljeno. Po mogućstvu, u izveštaju 
naznačiti jedinicu koja se naročito istakla ili pojedinca, kako bi to ušlo u 
armijsku dnevnu zapovest.</p>
<p align="center">K-da 2. OkA, Ia, str. pov. br. 2053/44.</p>
<p align="center">...13</p>
<p>1Snimak telegrama (pisanog na teleprinteru) u AVII, NAV-T-314, r. 1548, s. 
126—8.</p>
<p>2Dopisano rukom i označava broj pod kojim je telegram zavedenna 
ekspedicionoj stanici.</p>
<p>3Četvrtasti pečat primaoca.</p>
<p>4Četvrtasti pečat komandanta korpusa (Kommandierenden General).</p>
<p>5Četvrtasti pečat načelnika (Chef).</p>
<p>6To je naređenje K-de 2. OkA kojim se reguliše angažovanje svih raspoloživih 
snaga za ometanje snabdevanja jedinica NOV i POJ od strane saveznika. Bliže o 
njemu vidi AVII, NAV-T-314, r. 1548, s. 150—4.</p>
<p>7&gt;&gt;Casanova&lt;&lt;. O ovoj operaciji vidi AVII, NAV-T-314, r. 
1548,s.108-9</p>
<p>8, 9,10 i 11 Oznake za određenu vrstu municije. Tako skraćenica SSOL 
(pravilno je: s.S.o.L.) znači: schwere Spitzgeschosse ohne Ladestreifen — teško 
špicasto zrno bez pojasa punjenja.</p>
<p>12Prema navedenom. Misli se na naređenje u objašnjenju 6 u ovome dokumentu.</p>
<p>13Nečitak paraf.</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_90.htm"><b>Prethodni dokument</b></a></TD>
<TD><a href="4_12_4_92.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
