<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_125.htm"><b>Prethodni dokument</b></a></TD>
<TD><a href="4_14_4_127.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZABELEŠKA ČETNIČKOG POLITIČKOG DELEGATA ZA 
MOSTARSKI SREZ OD 21. DECEMBRA 1944. O TAČKAMA PO KOJIMA TREBA RAZGOVARATI SA 
NEMAČKIM PREDSTAVNICIMA<sup>1</sup></strong></p>
<p align="center">PREDMET RAZGOVORA</p>
<p>1) Da se dozvoli slobodno kretanje pod oružjem svim četnicima koji u 
stalnim borbama protivu partizana u srezovima konjičkom i mostarskom, te da se 
ne moraju sklanjati prilikom pojave nemačke vojske. Hrvatske vlasti nemaju ništa 
sa ovim četnicima. Svaki takav četnik bio bi snabdeven ispravom, političkog 
delegata2 kojom se potvrđuje identičnost dotičnog lica.</p>
<p>2)&nbsp; da se dade potrebna municija i sanitetski materijal onoj grupi četničkoj 
koja se nalazi u borbi protivu partizana, te da se teže ranjeni četnici mogu 
lečiti u nemačkim vojnim ustanovama — bolnicama.</p>
<p>3)&nbsp; da se zabrani vojsci samovoljno uživanje hrane i ostalih vojnih 
potreba za vojsku, jer se to već pretvorilo u pljačku.</p>
<p>4)&nbsp; da se dozvoli pod nemačkom zaštitom povratak naših izbeglica 
svojim kućama, koji su se sklonili u sela oko Mostara iz bojazni od ustaškog 
terora.</p>
<p>5)&nbsp; da se provjeri šta je sa familijom Vukašina Perovića koja je sa 
ostalim odvedena u logor (negde u nepoznatom pravcu) pre dva meseca.</p>
<p>6)&nbsp; da se povuku ustaše iz Fazlagića kule koji služe kao milicija u 
Nevesinju. Ova grupa je ona ista grupa koja je 1941 godine ubijala po Istočnoj 
Hercegovini, a sada ubija i pljačka ali pod nemačkom zaštitom.</p>
<p>7)&nbsp; da se oslobode iz zatvora svi Srbi hapšenici za koje se može s naše 
strane dati garancija da ne pripadaju terorističkim komunističko partizanskim 
organizacijama ili ne stoje u vezu sa njima (Ovo važi za dva brata Trišića iz 
Potoka, koji su po dostavi hrvatskih vlasti uhapšeni).</p>
<p align="center">Ovo bi bile glavne tačke razgovora pored manje značajnih 
koje bi uzgred došle u obzir.</p>
<p align="center">Zijemlje 21 decembra 1944. g.</p>
<p>1 Original (pisan na mašini, ćirilicom) u Arhivu VII, Ča, k. 232, reg. br. 
50/16 (BH-X-465).</p>
<p>2 Odnosi se na Vukašina Perovića.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_125.htm"><b>Prethodni dokument</b></a></TD>
<TD><a href="4_14_4_127.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
