<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_177.htm"><b>Prethodni dokument</b></a></TD>
<TD><a href="4_14_1_179.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 178</strong></p>
<p align="center"><strong>PISMO DRAŽE MIHAILOVIĆA IZ PRVE POLOVINE OKTOBRA 
1942. ILIJI TRIFUNOVIĆU BIRČANINU POVODOM PREGOVORA SA KOMANDANTOM ITALIJANSKE 
2. ARMIJE O SARADNJI U BORBI PROTIV NOP-a1</strong></p>
<p>Dragi brate Vojvodo,2</p>
<p>Primio sam Vaše pismo od 20 septembra tg.3 Iz pisma vidim da ste učinili 
suviše veliki napor za Vaše zdravlje i izložili se teškom putu radeći za 
dobro Kralja i Otadžbine. Sto se tiče Vašeg držanja u toku razgovora koje 
ste vodili, Ja mogu samo da Vam čestitam na pravilnom gledanju naše op-šte 
stvari i visokom shvatanju nacionalne linije koje se držimo u toku našeg rada.</p>
<p>Niko ne bi mogao resiti ova pitanja bolje nego što ste ih Vi rešili. Pošto 
je Vaš put urodio plodom, to smatram da i pored svih teškoća sa kojima se 
borite, neće te nas napustiti jer je Vaš prilog našoj stvari tako dragocen, 
da Ja ne mogu zamisliti rad u vašoj zoni bez Vašeg rukovodstva.</p>
<p>Jednu molbu imam da Vam uputim da Vi svu pažnju obratite Vašem zdravlju a 
da Vaše saradnike iskoristite do maksimuma za rad na terenu. Molim Vas da se u 
buduće ne izlažete fizičkim naporima, jer i onako su Vam umni napori i suviše 
veliki. Gledajte da organizujete službu tako, da se ona normalno obavlja a da 
se Vi fizički ne izlažete.</p>
<p>Vaš visoki autoritet biće dovoljan da se sve svrši, a da se Vi ne izlažete.</p>
<p>U pogledu akcije protiv komunista, slažem se sa Vašim planom, u koji treba 
uključiti i akciju koju izvodi Baćović od Konjica u pravcu Prozora.4 O 
rezultatima molim Vas da me izveštavate što češće preko Baćovića.</p>
<p>Vest o akciji protivu Muslimana i Italijana bila je lažna, i podmetnuta od 
strane naših neprijatelja.</p>
<p>Izgleda da Mihić i Bjelajac nisu na visini i ne mogu da se snađu u sadašnjim 
prilikama. Potrebno je dati sva potrebna uputstva i potčiniti, s tim što 
Bjelajac treba što pre da ode u Zapadnu Bosnu. O informacijama koje sam primio 
tamo se već nalazi Vranješević i Dukić.</p>
<p>Naredio sam Baćoviću da što bolje pomogne rad na povezivanju naših snaga 
u Zapadnoj Bosni. Na ovaj način stvo-riće se mogućnosti za uspešniji i lakši 
rad Bjelajcu.</p>
<p>Obećanu sumu stavio sam Vam na raspoloženje preko Baćovića kod koga se već 
ona nalazi, a tražio sam još veće sume da mi se stave na raspoloženje za Vašu 
zonu.</p>
<p>U pogledu kanala5 o kome smo govorili, naredio sam potrebno Baćoviću i 
mislim da ćemo pomoću akcije koju sada Baćović izvodi uspeti da ga 
ostvarimo.</p>
<p>Čim se ovaj kanal uspostavi, poslaću Vam poručnika Plećaša sa novom i 
jakom stanicom i specijalnim zadatkom.</p>
<p>Povodom štetne propagande pojedinaca preko vode pre-duzeo sam najenergičnije 
mere.</p>
<p>Uskoro ćemo dobiti dve emisione stanice, a tada ćemo biti u stanju da 
upotpunimo našu propagandu i da je podesimo prema našim prilikama i potrebama.</p>
<p>Kao (što vidite iz izloženog, situacija će se naglo popraviti i na Vašoj 
zoni, čime će se ubrzati uspeh u radu na organizaciji i lakše savladati 
ogromne teškoće sa kojima smo se mi dosada borili.</p>
<p>Vaš prilog za odlikovanje Sole,6 Nikšića i Ružića usvojio sam.</p>
<p>Potrebno je da mi dostavite šifrovano nazive i brojna stanja boraca i oružja 
za jedinice sa Vaše zone izuzev Baćovića.</p>
<p>Najnovija naređenja i instrukcije od opšteg značaja koja je dobio Baćović, 
naredio sam da Vam se dostave za rad na ostaloj Vašoj zoni čim se uspostavi 
kanal.</p>
<p>Dobro bi bilo da se Mihić poštara da uhvati što čvršću vezu sa našim 
odredima u Slovenačkoj. Narediću Novaku da i on sa svoje strane hvata vezu sa 
Mihićem. Od ove neposredne veze imali bi velike koristi za naš sadašnji, a 
naročito budući rad.</p>
<p>Radi Vaše orijentacije, mogu da Vam kažem da smo postigli zavidne uspehe u 
svim pokrajinama naše države i da se naš pokret sve bolje konsoliduje.</p>
<p>Pitanju nacionalnog vaspitanja omladine u duhu Ravne Gore na vojničkoj 
osnovi posvetili smo punu pažnju.7 Način organizacije i ostale mere preduzete 
u ovom pravcu, saopštiće Vam Baćović preko kurira čim se stvori kanal.</p>
<p>Opšta situacija povoljna je, a pomoć saveznika pristiže sve češće.</p>
<p>U propagandi treba iskoristiti sve ovo, kako bi se s jedne strane što više 
naškodilo našim neprijateljima, a s druge strane postigli što bolji rezultati 
na povezivanju i organi-zovanju naših jedinica.</p>
<p>Potrebno je da što bolje iskoristite sve intelektualce sa vaše zone, a one 
koji se ne budu hteli odazvati vašem pozivu predložite za lišenje čina 
odnosno izbacivanje iz državne službe za svagda. Pošto nalazim da [su] se svi 
uslovi za rad u vašoj zoni popravili, to sam ubeđen da ćete Vi moći i dalje 
da is-trajete na teškom poslu koji vodite, jer sam ubeđen da će Vaša duhovna 
snaga nadjačati Vašu bolest i da ćete uspeti da i dalje vodite poverene Vam 
poslove za dobro Kralja i Otadžbine. Imam puno razumevanje za velike teškoće 
sa kojima se borite, i uveravam Vas da ću sa svoje strane učiniti sve da Vam 
posao olakšam. Na kraju Vas molim da posvetite najozbiljniju pažnju svome 
zdravlju, jer je to interes ne samo Vaš, nego interes celog Ravnogorskog 
pokreta i našeg naroda.</p>
<p>1&nbsp; Kopija originala (pisana na mašini, ćirilicom) u Arhivu VII, Ča, 
k. 1, reg. br. 22/3 (VK-V-41/3). Iako je dokumenat bez potpisa i datuma, na 
osnovu njegovog sadržaja i podataka {vidi dok. br. 172 i 180), može se zaključiti 
da potiču od Draže Mihailovića i da je pisani u prvoj polovini oktobra 1942.</p>
<p>2&nbsp; Odnosi se na Iliju Trifunovića Birčanina.</p>
<p>3&nbsp; Birčaninovim pismom sa tim datumom redakcija ne raspolaže, no moguće 
je da je to dok. br. 172.</p>
<p>4&nbsp;Vidi dok. br. 174.</p>
<p>5&nbsp; Misli se na tzv. koridor između Hercegovine i zapadne Bosne.</p>
<p>6&nbsp; Veselin.</p>
<p>7&nbsp; Vidi uputstvo Draže Mihailovića od 6. septembra 1942. za 
organizaciju jugoslovenske ravnogorske omladine — Arhiv VII, Ča, k. 18, reg. 
br. 7/5.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_177.htm"><b>Prethodni dokument</b></a></TD>
<TD><a href="4_14_1_179.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
