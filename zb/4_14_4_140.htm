<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_139.htm"><b>Prethodni dokument</b></a></TD>
<TD><a href="4_14_4_141.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST ŠTABA VRHOVNE KOMANDE OD 18. JANUARA 1945. 
POTČINJENIM JEDINICAMA ZA DEJSTVA PROTIV NOVJ U REJONU GRADAČCA1</strong></p>
<p align="center">ŠTAB VRHOVNE KOMANDE</p>
<p align="center">O. Br. 226</p>
<p align="center">18 januar 1945 g.</p>
<p align="center">Položaj</p>
<p align="center">U 10 časova</p>
<p align="center">ZAPOVEST Sekcija Tuzla — Derventa 1 : 100.000</p>
<p>16 ov. m. u 20 časova komunistička 9 brigada 23 divizije sastavljena od 4 
bataljona svaki od po tri čete, četa od 80 naoružanih i 30 nenaoružanih 
boraca upala je u Gradačac.2</p>
<p>U Gradačcu 4 Trebavska brigada pod komandom svoga komandanta brigade 
zatvorila se u staru tvrđavu koja dominira ćelom varoši i komunistička 9 
brigada prinuđena je da vodi opsadu ove tvrđave.</p>
<p>Trebavske i Posavske brigade nalaze se okolo Gradačca.3</p>
<p>9 komunistička brigada angažovala je u Gradačcu 3 bataljona, a jedan 
bataljon zadržala je u Kerepu 8 km. južno od Gradačca.</p>
<p>14 komunistička brigada 23 divizije nalazi se na pravcu Srnice — Gračanica, 
ali muslimanska milicija Gračanice dosada je uspela da ih uvek odbaci od sebe.4 
U oblasti Gradačca sa nama sarađuju u borbi Muslimanske i katoličke 
milicije.5</p>
<p>Prema Brčkom dejstvuje 17 komunistička divizija.6</p>
<p>9 komunistička brigada u Gradačcu jako je se istakla i nudi najpovoljnije 
uslove da počesno bude potučena od naših delova.</p>
<p>Naredio sam da Srbijanske snage potpomognu rad Trebav-sko-Posavskih snaga u 
oblasti Gradačca. Tamo sam uputio snage potpukovnika Siniše Ocokoljića koje 
preko Modriča su se prebacile u s. Skugrić i koje iz Skugrića imaju da 
napadnu Gradačac sa zapadne strane.7</p>
<p>Naredio sam Avalskom korpusu da sa svog dosadašnjeg mesta s. Lukavica, 10 km 
jugoistočno od s. Osječani, preduz-me hitan pokret od s. Lukavice preko s. 
Srpska Zelinja za napad na Gradačac sa južne i jugozapadne strane.8</p>
<p>Šef operacija oko Gradačca za sve snage Posavsko Tre-bavske, Muslimanske i 
Katoličke milicije kao i Šumadiske koje dejstvuju prema Gradačcu je pukovnik 
Đuro Popović. Pukovnik Đuro Popović pozvao je i Katoličku miliciju iz Čardaka 
da učestvuje u operacijama.</p>
<p>Na slučaj da sve preduzete mere za uništenje 9 komunističke brigade u 
oblasti Gradačca nedadu željenog rezultata mo-raćemo i sa drugim snagama na 
raspoloženju preduzeti potrebne akcije.9</p>
<p>NAREĐUJEM:</p>
<p>1.&nbsp; — Major Lazović10 i dalje će u tome slučaju štititi Mod-rič 
sa istočne strane sa pravca s. Garevac — Kladari. Major Lazović će u isto 
vreme preduzeti političke mere da ubedi neprijatelje u s. Garevcu da mi nemamo 
nikakvih agresivnih na-mera prema njima, već na protiv da želimo da odnose 
popravimo i udruženo se borimo protiv komunista.11 Ovo će mu u toliko biti lakše 
jer imam podataka da Garevčani se međusobno svađaju zbog toga što nisu svi 
protivu nas. To njihovo raspoloženje treba koristiti.</p>
<p>2.&nbsp; — Pukovnik Keserović biće spreman da preuzme celu varoš Modricu 
u svoje ruke sa svojim snagama. Sada odmah on će šiljati daljne izviđačke 
patrole u oblast Duge Njive i s.Tolise radi izviđanja šta se događa u pravcu 
s. Srpska Zelinja i u oblasti Gradačca. Varoš Modriču zajedno sa s. Tarevci 
ure-diće za odbranu, u sve strane.</p>
<p>3.&nbsp; — Gorska garda Nj. V. KRALJA staviće se u pripravno stanje i 
pripremiti sve da se na prvu zapovest u najkraćem roku može krenuti u pravcu 
Skugrića i Gradačca. Do dobivanja naređenja za pokret ostaje i dalje u Modriču. 
Neka se garda pripremi za eventualnu upotrebu, a jednu oficirsku patrolu neka pošalje 
preko Skugrića i pravcu Gradačca da se upozna sa situacijom tamo. Ta patrola 
da ima putovođe, da bude pod komandom oficira i da bude jačeg sastava kako bi 
za slučaj pokreta garde poslužila za vođenje cele jedinice.</p>
<p>4.&nbsp; — Sve izveštaje daljnih oficirskih patrola pukovnika Keserovića 
i garde dostavljati mi odmah po povratku patrola.</p>
<p>5.&nbsp; — Pukovnik Keserović, Garda i major Lazović poslaće mi u štab 
u s. Tarevcu po 4 zdrava i sposobna kurira.</p>
<p>O prijemu i izvršenju ovoga naređenja odmah me izvestiti.</p>
<p align="center">DOSTAVLJENO:</p>
<p align="center">Pukovniku Keseroviću, za Gardu kapetanu Mediću,12 majoru 
Lazoviću i đeneralu Trifunoviću.</p>
<p align="center">NAČELNIK ŠTABA VRHOVNE KOMANDE ARMIJSKI ĐENERAL,</p>
<p align="center"><strong>Draža M. Mlhailović</strong></p>
<p>1 Original (pisan na mašini, ćirilicom) u Arhivu VII, Ča, k. 6, reg. br. 
20/1 (VK-V-433).</p>
<p>2 i 4 O zauzimanju Gradačca (16. januara 1945) od strane 9. brigade 23 
(srpske) divizije NOVJ, te o rasporedu i dejstvima njene 7. i 14, brigade, vidi 
Zbornik NOR-a, tom IV, knj. 33, dok. br. 28.</p>
<p>3 Reč je o 1, 2, 3. i 4. trebavskoj i 5, 6. i 7. posavskoj brigadi 
Trebavskog korpusa.</p>
<p>5&nbsp; Vidi dok.br. 143 i 144.</p>
<p>6&nbsp; O dejstvima jedinica 17. divizije NOVJ vidi Zbornik NOR-a, tom IV, 
knj. 32, dok. br. 12, 17, 21, 34, 69 i 128, knj. 33, dok. br. 5.</p>
<p>7 i 8 Dejstva Mlavskog (komandant Simeun Ocokoljić — Siniša Pa-zarac) i 
Avalskog korpusa precizirana su zapovešću Štaba Vrhovne komande od 17. 
januara 1945 (Arhiv VII, Ca, k. 6, reg. br. 17/1).</p>
<p>Primivši ovu zapovest, Štab Avalskog korpusa je istog dana izve-stio 
Vrhovnu komandu da po njoj ne može postupiti pre 19. januara, pošto su mu 
jedinice angažovane na izvršavanju zadataka koji su imale da izvršavaju 
jedinice Trebavskog korpusa, na obezbeđenju transporta bolesnih i ranjenih i 
zbog nedostatka municije (Arhiv VII, Ca, k. 54. reg. br. 20/1).</p>
<p>9 Vidi dok. br. 142.</p>
<p>10 Živan, komandant Smederevskog korpusa. O borbama tog korpusa protiv 9. 
brigade 23 (srpske) divizije u rejonu sela Bjeljevšne i Vide, vidi Arhiv VII, 
Ca, k. 95, reg. br. 1/2: izveštaj Štaba tog korpusa od 18. januara 1945.</p>
<p>11 Vidi dok. br. 143.</p>
<p>12 Milan, pomoćnik komandanta Grupe korpusa Gorske garde.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_139.htm"><b>Prethodni dokument</b></a></TD>
<TD><a href="4_14_4_141.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
