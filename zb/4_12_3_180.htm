<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_179.htm"><b>Prethodni dokument</b></a></TD>
<TD><a href="4_12_3_181.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA 5. SS-BRDSKOG KORPUSA OD 23. 
DECEMBRA 1943. POTCINJENIM KOMANDAMA ZA OPERACIJU „NAPFKUHEN&quot; PROTIV 
JEDINICA NOV I POJ U CENTRALNOJ BOSNI[1]</strong></p>
<p>KOMANDA V SS-BRD. KORPUSA</p>
<p>Ia Del. br. 6/24 /43. str. pov.</p>
<p>V. G. St.[2] 23. 12. 1943.</p>
<p>10 primeraka</p>
<p>4. primerak</p>
<p align="center"><strong>Strogo poverljivo!</strong></p>
<p>K-da 2. okl. A.[3]</p>
<p>27. dec. 1943.</p>
<p>Br. 997/43. str. pov.</p>
<p>Ia</p>
<p align="center">OPERATIVNA ZAPOVEST</p>
<p align="center"><em>za operaciju „Napfkuhen&quot;</em>[4]</p>
<p align="center">Karta: 1 : 100.000</p>
<p>1.) Već duže vremena<em> neprijatelj</em> na prostoriji Save, Dervente, 
Doboja, Teslica, Kotor-Varoša i Vrbasa sa uspehom izvodi napade i razaranje na 
železničkoj komunikaciji Brod — Doboj.</p>
<p><em>Grupisanje neprijatelja prema poslednjim izveštajima:</em> 11. divizija 
sa štabom u Stanojevići (12 km severozapadno od Teslica), sa V kozarskom i XII 
krajiškom brigadom u rejonu 10 km severno i severozapadno od Teslica, sa XIV 
bosanskom brigadom u rejonu Prnjavora, sa XII slavonskom brigadom u rejonu 
10—12 km severozapadno od Prnjavora.[5]</p>
<p>Ukupna jačina neprijateljskih snaga: oko 4.000 ljudi.</p>
<p>2.) <em>Komanda V SS-brd. korpusa,</em> radi čišćenja ovog rejona izvodi 
posle prelaska reke Bosne u operaciji „Šnešturm&quot;[6] koncentrični napad 
na Prnjavor radi razbijanja neprijateljskih snaga koje se tamo nalaze i njihovog 
odbacivanja dalje na zapad prema Vrbasu. Operacija će imati konspirativni 
naziv:</p>
<p><em>,,Napfkuhen&quot;.</em></p>
<p><em>Početak operacije:</em></p>
<p>x-dan, verovatno 28. 12. 1943. godine.</p>
<p>3.) Rukovođenje operacijom „Napfkuhen&quot; :[7]</p>
<p>II kozačka brigada[8],</p>
<p><em>Jedinice:</em></p>
<p>II kozačka brigada,</p>
<p>I hrvatska lov.brigada,</p>
<p>Operativna grupa 187[9]</p>
<p>4.)<em> Prikupljanje snaga i zauzimanje polaznog položaja za napad:</em></p>
<p><em>II kozačka brigada</em> raspoređuje:</p>
<p><em>5. kozački puk</em> u rejonu Bosanski Dubočac, Kuljenovci,</p>
<p><em>6. kozački puk</em> u rejonu Gradina, Vranduk, Kotorsko,</p>
<p><em>3.</em> <em>kozački puk</em> (posle obavljenog posla u rejonu Maglaj — 
Žepče) u rejon Miladići, Jotanovići (12 odnosno 19 km zapadno od Teslića).</p>
<p><em>I hrv. lov. brigada raspoređuje:</em></p>
<p><em>4. lov. puk</em> u rejon Dervente, sa jednim bataljonom se-verno i 
glavnim snagama južno od Ukrine,</p>
<p><em>6. lov. puk </em>u rejon Jelah, Teslić. Operativna grupa 187 raspoređuje 
se na prostoriji Doboj—&nbsp; Ularice — Sivša.</p>
<p>5.) Borbeni zadaci:</p>
<p>a)<em> 5. kozački puk</em></p>
<p>nastupa desnim krilom duž reke Save, čisteći širokim frontom šumski 
teren između Bosanskog Kobaša — Raskršje, prema zapadu i izbija prvo na 
liniju ušće Vrbasa —&nbsp; &nbsp;Berina glava (kota 179, 12 km jugoistočno 
od ušća Vrbasa). Isturiti jake izviđačke delove prema komunikaciji Derventa 
— Prnjavor, a docnije prema odseku Jadovica i Povelić.</p>
<p><em>4. lov. puk</em></p>
<p>napada širokim frontom desnim krilom severno od Ukrine, sa težištem na 
levom krilu, prema jugozapadu na Prnjavor.</p>
<p><em>6. kozački puk</em></p>
<p>napada sa polaznog položaja, sa težištem na levom krilu dolinom Ilove 
prema Prnjavoru.</p>
<p><em>Operativna grupa 187</em></p>
<p>čisti planski u nastupanju prema saverozapadu pošumljeno zemljište zapadno 
od Doboja, sa ciljem napada na Prnjavor.</p>
<p><em>6. lov. puk</em></p>
<p>nastupa desnim krilom duž komunikacije Jelah — Prnjavor, planski čisti, 
naročito rejon oko Rastuše, Stanojevića (12 km severozapadno od Teslića) i u 
daljem toku napada preko Ukrine na Prnjavor.</p>
<p><em>3. kozački puk</em></p>
<p>čisti pre svega rejon polaznog položaja i istovremeno izviđa u pravcu 
Maslovare (15 km jugoistočno od Kotor-Varoša). Nakon toga puk, u nastupanju 
prema severu na Prnjavor, treba planski da očisti pošumljeno zemljište i tom 
prilikom da izviđa prema zapadu vododelnicu i dolinu Jošavke.</p>
<p>b) <em>II kozačka brigada</em></p>
<p>nakon zauzimanja Prnjavora, svojim 3. i 6. pukom vrši čišćenje u zahvatu 
komunikacije od Prnjavora prema zapadu a 5. pukom sa dostignute linije nastupa 
prema jugozapadu do Vrbasa gde se prikuplja i stavlja pod komandu XV brdskog 
armijskog korpusa.</p>
<p><em>I hrv. lov. brigada</em></p>
<p>nakon čišćenja rejona Prnjavora odlazi u svoj raniji od-sek obezbeđenja.</p>
<p><em>Operativna grupa 187</em></p>
<p>verovatno će iz Prnjavora poći preko Dervente da se stavi pod komandu LXIX 
rezervnog korpusa.</p>
<p>6.) <em>Način izvođenja borbenih dejstava:</em></p>
<p>II kozačka brigada će preciziranjem dnevnih zadataka voditi računa o tome 
da snage koje napadaju na Prnjavor, obazbeđujući jače ešeloniranje spoljnih 
krila, ostanu u istoj visini.</p>
<p>Operacija će postići svoj cilj samo u slučaju ako jedinice širokim 
frontom planski pročiste teren. Prema tome, treba obezbediti, u prvo vreme 
jakim izvidnicama a u daljem toku dejstva tesnim dodirom, međusobnu vezu i održavanje. 
Ukoliko neprijatelj stupi u otvorenu borbu, treba težiti da se obuhvatnim 
dejstvima napadne u bokove i pozadinu, vezujući istovremeno, uz podršku teškog 
naoružanja, njegove snage za front. Ukoliko se neprijatelj izvlači, treba 
pristupiti energičnom gonjenju i uništenju.</p>
<p>7.) I<em>I kozačka brigada</em> će, radi obezbeđenja rukovođenja 
operacijom, trebovati potrebna <em>sredstva veze </em>od Korpusnog bataljona za 
vezu 105.</p>
<p>8.) <em>II kozačka brigada</em> dostaviće do 26. 12. svoje naređenje za 
izvođenje operacije Komandi V SS-korpusa.</p>
<p>9.) <em>Posebna naređenja dostaviće se naknadno.</em></p>
<p>10.) Brigadno komandno mesto u Doboju.</p>
<p align="center">Komandujući general</p>
<p align="center"><strong>A. Fleps</strong></p>
<p align="center">SS-obergrupenfirer i general Vafen SS</p>
<p align="center">Dostavljeno: (u konceptu)</p>
<p>1 Snimak originala (pisanog na mašini) u AVII, NAV-T-313, r. 193, s. 
7453545—8. Na margini prve strane originala rukom je dopisano nekoliko brojeva 
i nečitljivih parafa i reči.</p>
<p>2 Vorgesehobener Gefechtsstand (istureno komandno mesto)</p>
<p>3 Pečat primaoca.</p>
<p>4 U vezi ove zapovesti, Komanda 2. oki. A. izdala je 25. decembra 1943. naređenje 
da u operaciji „Napfkuhen&quot; učestvuju sledeće snage: Operativna grupa 
137, 2. kozačka brigada (bez 1. puka), Okl. gren. nastavni puk 901 i Gren. 
(mot.) puk 92, a zatim, između ostalog, piše:</p>
<p>,,3.) Nakon završetka operacije, Operativnu grupu 187 prebaciti preko 
Bosanske Gradiške u sastav LXIX rez. korpusa u rejonu severno od Save. II kozačka 
brigada će se nakon završetka operacije uputiti u sastav XV brd. A.K., odnosno 
pretpotčiniće se 1. kozačkoj diviziji. Okl. gren. nastavni puk 901 i Gren. 
(mot.) puk 92 ostaju pod komandom V SS-brd. A.K. radi docnijeg izvođenja 
operacije &quot;Šnešturm&quot;.</p>
<p>4,) 297. pd će odmah napustiti zonu dejstva armije. XV brd. A.K. obez-beđuje 
prostoriju južno od Zagreba snagama 371. divizije.</p>
<p>Potrebno je da se operacija „Vajnahtsman&quot; okonča što brže da bi se 
oslobodile snage 371. divizije radi obezbeđenja prostorije južno od Zagreba. 
II kozačku brigadu treba nakon završetka operacije „Napfkuhen&quot; uputiti 
što pre u sastav 1. kozačke divizije da bi bila angažovana na prostoriji južno 
od Zagreba i severozapadno od Siska.</p>
<p>Komanda 2. okl. A. namerava da revidira dosadašnje planove time što će. 
392 (hrv.) legionarsku diviziju (njeno pokretanje se planira za 1. 1. 44) da 
prebaci u rejon Zagreb — Karlovac, da bi na taj način oslobodila 371. 
diviziju radi izvođenja operacije „Adler&quot;.</p>
<p>5.) Komanda V SS-brd. A.K., nakon izbijanja na reku Bosnu, sme-njuje Lov. 
rez. puk 1 i izvlači ga iz operacije „Šnešturm&quot; i sa ovim pukom i 
delovima 369. divizije i ustašama obezbeđuje ko-munikaciju i železničku 
prugu Sarajevo — Vardište. U sklopu toga 1 bataljon treba poslati u Višegrad. 
Docnije treba predvideti smenu 3. lov. brigade u rejonu Tuzla snagama Lov. rez 
puka 1. Nakon toga će 3. lov. brigada što pre smeniti kozački puk koji 
privremeno vrši obezbeđenie železničke pruge Brod — Sarajevo. Obez-bediti 
najmanje 3 bataljona 369. divizije, koja će preuzeti obez-beđenje železničke 
pruge Sarajevo — Vardište&quot; (AVII, NAV-T-313, r. 193, s. 7453540—1).</p>
<p>5 Reč je o 5. krajiškoj (Kozarskoj), 12. krajiškoj udarnoj, 14. 
sred-njoboManskoj udarnoj i 12. udarnoj brigadi 12. udarne divizre.</p>
<p>6 Vidi dok. br. 179.</p>
<p>7, 8 i 9 U originalu podvučeno rukom, a na margini s leve strane stavljen je 
znak pitanja.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_179.htm"><b>Prethodni dokument</b></a></TD>
<TD><a href="4_12_3_181.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
