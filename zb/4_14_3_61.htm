<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_60.htm"><b>Prethodni dokument</b></a></TD>
<TD><a href="4_14_3_62.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMADANTA VUČEDOLSKE BRIGADE OD 18. JANUARA 
1944. ČLANU ŠTABA KOMANDE OPERATIVNIH JEDINICA ISTOČNE BOSNE I HERCEGOVINE O 
BORBAMA PROTIV JEDINICA NOVJ KOD BILEĆE I NIKŠIĆA1</strong></p>
<p>KOMANDA VUČEDOLSKE BRIGADE</p>
<p>Br. Službeno</p>
<p>18 januara 1944 godine</p>
<p>Viluse</p>
<p align="center">ZA 68 2</p>
<p>Noću 16/17 januara 150 partizana3 napalo je Klenačku četu, koja je bila u 
Klenku. — Napad partizana je usledio i na prestražne delove, koji su bili 
izbačeni za obezbeđenje Vilusa.4 — Napad na Klenačku četu bio je jači dok 
na pred-stražne delove za odbranu Vilusa slabiji. — Napadi su u toku noći 
odbijeni sa uspehom. —</p>
<p>Gubici: kod partizana: dva ranjena.</p>
<p>Naši gubici: dva ranjena no stim, što jednom nije potrebno bolničko lečenje. 
— Teže ranjeni poslat je u bolnicu u Trebinje 17 t.m.</p>
<p>Partizani su iz Gornjeg Klenka odveli 5 nacionalista, koje su našli po kućama. 
—</p>
<p>Ova četa u Klenku nije bila dobro oprezna i da nije poslana odmah pomoć - 
pojačanje nebi dobro prošla pošto su je partizani u toku noći tako - reći 
gotovo opsadirali sa svih strana.</p>
<p>Partizani su u toku jučerašnjeg dana preterani u pravcu Miljanića.</p>
<p>Noću 17/18 vođena je borba između partizana i ove brigade, koja je u 
pokretu u Trepčima. — Naša brigada je održala u toku noći položaje i 
jutros je prešla u napad sa položaja: Pandurica — Lastva (1026) — 
Pometenik — Gradina (988) — Vardar.</p>
<p>Jutros sam poslao jednu četu pod komandom Gaja Vujičića u pravcu Vardara 
za ojačanje levog krila i kao zaštitu levog krila u koliko bi partizani sa 
pravca Miljanića pokušali sa nekim napadom te kako nebi ugrozili naše levo 
krilo brigade u pokretu.</p>
<p>U Smrduši u toku 16 tek. meseca su boravile tri čete stranih partizana a na 
Busku i Gornjim Trepčima su takođe boravile neke partizanske jedinice.</p>
<p>U toku 17 tek. meseca došlo je do borbe između naših i partizanskih 
jedinica samo na Pandurici, Kiti i kod Smrduše. Partizani u toku ovoga dana 
nisu davali tako jak otpor.</p>
<p>Ova poslednja borba (noću 17/18 t.m.) je bila dosta jača za koju Vam još 
nemogu pružiti tačne podatke, pošto sam dobio sasvim kratak izveštaj od 
zastupnika sa položaja. Glavno je da su naši prešli u napad sa gore navednih 
položaja jutros rano u zoru.</p>
<p>O svemu ću Vas izvestiti.</p>
<p>Napominjem, da će partizani, kako sam izvešten, uložiti sve sile 
prikupljanjem stranih partizana, da sa više pravaca preduzmu akciju protivu ove 
brigade.5 — Ove podatke sam dobio sa pravca Cuca od poverljivih ljudi. Na 
Crnom Kuku u svom govoru advokat Garčević na zboru Banjskih partizana, tvrdio 
je partizanima pre pet dana, da će nastati svim silama, da se preduzme jedna 
zamašnija akcija prema Vilu-sama. Ovom prilikom je tvrdio Banjskim partizanima, 
da će u tome uspeti i da će se četničke jedinice »uništiti«.</p>
<p>S VEROM U BOGA ZA KRALJA I OTADŽBINU</p>
<p>P. S.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
KOMANDANT, KAPETAN,</p>
<p>Po završenim akcijama&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Ivan M. Janičić</p>
<p>podneću Vam detaljan i ta-</p>
<p>čan izveštaj.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>KAPETAN. Janičić</p>
<p>1&nbsp; Original (pisan na mašini, ćirilicom) u Arhivu VII, Ča, k. 140, 
reg. br. 6/6 (CG-V-1446).</p>
<p>2&nbsp; Brojčana oznaka za kap. Ristu Kovačevića.</p>
<p>3&nbsp; Odnosi se na Nikšićki NOP odred (tom III, knj. 7, dok. br. 16).</p>
<p>4&nbsp; Vidi dok. br. 60.</p>
<p>5 Štab 3. NOU divizije je, 20. januara 1944, naredio da se 4 (crnogorska) 
NOU brigada prebaci na sektor Nikšić — Viluse — Grahovo sa zadatkom da 
razbije četnike, ojača Nikšićki NOP odred, učvrsti narodnu vlast, 
onesposobi za saobraćaj komunikacije i drugo. Opširnije o tome vidi tona III, 
knj. 7, dok. br. 19.</p>
<p>6 Okrugli pečat: »Komanda Vučedolske brigade«.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_60.htm"><b>Prethodni dokument</b></a></TD>
<TD><a href="4_14_3_62.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
