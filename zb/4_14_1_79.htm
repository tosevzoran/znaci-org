<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_78.htm"><b>Prethodni dokument</b></a></TD><TD><a href="4_14_1_80.htm"><b>Sledeci dokument</b></a></TD></TR></TABLE></CENTER></TD></TR></TABLE>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 79</strong></p>
<p align="center"><strong>IZVOD IZ KNJIGE POSLATIH I PRIMLJENIH TELEGRAMA ŠTABA DRAŽE MlHAILOVlĆA OD 25. APRILA DO 3. MAJA1942. GODINE<sup>1</sup></strong></p>
<p align="center">BLOK BR. III</p>
<p align="center">UZ KNJIGU BR. 2 OTPRAVLJENIH TELEGRAMA</p>
<p align="left">I) Za 1002<sup>2</sup></p>
<p>Nula časova četvrtak petak<sup>3</sup> prošao kroz Ivanjicu. Na celom pravcu
  nema ničeg sumnjivog. Golija u ovom pravcu ogromne šume. Tri mangupa
  treba uništiti Mašan,<sup>4</sup> Mojsilović,<sup>5</sup> Boža<sup>6</sup> i sve bi bilo u redu što pre.</p>
<p>Za 1003<sup>7</sup></p>
<p>II)&nbsp; Za L.[ondon] sledeće: Bacanje letaka i oružja silno krepi
  i ujedinjuje narod. U buduće novac dobaciti samo gde budem naročito
  tražio. Automatsko oružje i municiju sanitet, materijal i odeću samo na
  mesta pripremljena i označena za prijem. Municiju za našu pušku sedam
  devet dva i obične puške sa municijom zajedno sa letcima na ćele
  prostorije koje označimo ali dalje od većih naselja.</p>
<p>III)&nbsp; Za 1003</p>
<p>Za L. sledeće: Letke [i] municiju za našu pušku sedam devet dva i
  obične puške sa municijom dobaciti na sledeće prostorije: Homolje,
  Veljkova krajina, Rudnik planina, Gruža, oko Brusa, severni deo
  Kopaonika Ovčar i Jelica planina, Dragačevo, oko Kosjerića, između
  Užica i Nove Varoši, između Kosmaja i Avale, oko Berana.</p>
<p>IV)&nbsp; Za 1002</p>
<p>Subota veče stigao na cilj.<sup>8</sup> U Požezi, malo Nemaca i deset
  ljotićevaca. Javite vašu situaciju. Ne mogu dugo ovde toliko daleko od
  vas. Oko Čačka pletu žicu.</p>
<p>for 1003 3/V</p>
<p>Izvestite M[arka] o prijemu onog što je stiglo.<sup>10</sup> Tražite detalje
  šta je poslato. Novac da ne šalju dok ne tražimo. Materijal neka se
  dotura kako smo tražili i to hitno. To je najbolja propaganda pored
  radia.</p>
<p>for 1003 3/V</p>
<p>Javite sledeće: predlog finansiranja u zemlji vrlo povoljan.
  Ispitujem pouzdanost predloženih lica. Potom javiću ime svog
  predstavnika.</p>
<p>for 1003 3/V</p>
<p>Da L.[ondon] objavi sledeće: šef trojki<sup>11</sup> u Jugosl. naređuje da se
  što više radi a ništa ne priča jer neprijatelj sluša i mnogo doznaje
  zbog lakovernosti našeg sveta.</p>
<p>&#8226; &#8226; &#8226;</p>
<p>primljeno 25/IV</p>
<p>Juče oko podne zbog Nemaca od Duge Poljane povukli se na Repušaticu
  kod s. Daića. Sve spaljeno i sklonjeno. Još nisu došli u Karaliće i
  Strugaru. Od Ostatije stigli u Brusnik. Idu grupama jačine četa sa
  dvadeset konja. Izgleda da su orijentisani ka Odvraćevnici. Šiljem
  kurire po generatore i baterije.</p>
<p>1003</p>
<p>[30. IV.]</p>
<p>Posle legalizacije raspoređeni: kapetan Komarčević,<sup>12</sup> poručnik
  Radosavljević<sup>13</sup> i ja u Zaječar. Poručnik Obradović<sup>14</sup> u Knjaževac.
  Poručnik Aleksić<sup>15</sup> u Zlot. Kapetan Marić u Žagubicu. Čika Sveta još
  nije pušten. Rad u Valjevu poveren odboru na bazi lančanog sistema.
  Vojničku stranu obrađuju u Valjevu major Vojteh i kapetan Selimir
  Popović, u Lazarevcu kapetan Voja<sup>16</sup> Marković, na Ubu poručnik Ilija
  Lukić, u Mionici poručnik Kolarić. O svemu vodimo računa i održavamo
  veze. Komandant okružne straže u Zaječaru major Ljuba Jovanović radi
  dobro. Planove o fortifikaciji državne straže u opšte poslaćemo
  uskoro. Za sad Nemci dodelili graničnoj straži ovog okruga 32
  mitraljeza sa po 1000 metaka i osam stotina pušaka sa po 100 metaka &#8212;
  sve englesko oružje. Molimo instrukcije i imena naših ljudi na ovom
  terenu kao i centar najlakše i najbrže veze sa vama.</p>
<p>Mateja<sup>17</sup> &#8212; Voja<sup>18</sup></p>
<p>2/V Finansiranje ovako: u Beogradu stavljaju dinare na raspoloženje
  našem pretstavniku. Oni će kreditirati platiocu sterlinge u
  inostranstvu. Ovo bi se izvršilo preko našeg pretstavnika u Carigradu,
  Vukosavljevića u Rakovica, industrijalca Teokarevića. Pitaju da li se
  slažemo i da li su pouzdana ova tri lica pa da im javimo adresu našeg
  čoveka u Beogradu kome bi se novac predao.</p>
<p>1003</p>
<p>primljeno 3/V</p>
<p>od 1002 (29. IV)</p>
<p>Juče stigao u Novu Varoš. Video Glišića, Vučka, Bojovića, Kalaita i
  Lazarevića. Danas ću videti šta se može učiniti. Ovaj predeo odličan za
  centar veze i prijem materijala. Glišić gotov da primi. Ima mesta i za
  vas. Na Zlataru za pet dana biće gotove barake za 300 ljudi. Mirko<sup>19</sup> bi
  mogao odmah preći ovde. Perhinek20 dolazi sutra i donosi izveštaje iz
  Carigrada. Poslaću Vam ih. Ja odavde idem za Sjenicu.</p>
<p>Od 1002 (od 30/IV)</p>
<p>Stanica za Centar ovde stigla i odličan telegrafista. Sutra se
  nadamo uhvatiti vezu sa Mirkom. Naši ovde rade odlično. Mislim da bi
  trebalo na Zlataru primiti što veću količinu materijala. Mnogo je
  sigurnije nego na Goliji. Glišić i Vučko sigurno naši.</p>
<b class=medtxt><p><sup>1</sup> Original (pisan olovkom, ćirilicom) u Arhivu VII, Ca, k. 299, reg. br. 2/1. Sve telegrame pisao je Draža Mihailović.</p>
<p><sup>2</sup> Major Zaharije Ostojić.</p>
<p><sup>3</sup> Tj. 23/24. aprila.</p>
<p><sup>4</sup> Đurović, komandant Četničkog odreda Koste Pećanca.</p>
<p><sup>5</sup>  Miloje.</p>
<p><sup>6</sup> Božidar Ćosić (pojavljuje se i kao: Ćosović, Boža Javorski,
  Javorac i vojvoda Javorski), seljak iz s. Brezove (Ivanjica), posle
  aprilskog rata organizator grupe koja je pljačkala i vršila nasilja nad
  stanovništvom na teritoriji moravičkog sreza. Prema tome kako mu je
  odgovaralo, iskazivao se kao vojvoda Koste Pećanca i kao vojvoda Draže
  Mihailovića, a najviše je dejstvovao u sopstveno ime, samostalno
  (Zbornik NOR-a, tom I, knj. 2, dok. br. 52 i 69). Ubijen je jula 1943.
  od četnika Draže Mihailovića.</p>
<p><sup>7</sup>&nbsp; Mirko Lalatović.</p>
<p><sup>8</sup>&nbsp; Tj. 25. aprila (na planinu Goliju).</p>
<p><sup>9</sup> Trima tačkama je obeležen tekst telegrama koji redakcija ne objavljuje (vidi dok. br. 69, nap. 4).</p>
<p><sup>10</sup> Vidi dok. br. 73.</p>
<p><sup>11</sup> Odnosi se na četničke grupe od tri člana koje su bile izvršioci
  smrtne kazne klanjem nad svim pripadnicima NOP-a. Sef tih trojki bio je
  Draža Mihaiiović (Stenografske beleške, str. 349&#8212;454). Vidi i dok. br.
  105, tel. br. 142 i dok. br. 112, tel. br. 37.</p>
<p><sup>12</sup> Vladimir.</p>
<p><sup>13</sup> Miloš.</p>
<p><sup>14</sup> Tomo.</p>
<p><sup>15</sup> Borivoje Bora.</p>
<p><sup>16</sup> Vojislav.</p>
<p><sup>17</sup>&nbsp; Neško Nedić.</p>
<p<sup>>18</sup>&nbsp; Vojislav Popović Voja, kapetan vojske Kraljevine Jugoslavije.</p>
<p><sup>19</sup>&nbsp; Lalatović.</p>
<p><sup>20</sup>&nbsp; Rudolf Rudi.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_78.htm"><b>Prethodni dokument</b></a></TD><TD><a href="4_14_1_80.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>