<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_161.htm"><b>Prethodni dokument</b></a></TD>
<TD><a href="4_12_3_163.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDE 1. KOZACKE DIVIZIJE OD 11. NOVEMBRA 
1943. O ANGAŽOVANJU U BORBI PROTIV JEDINICA NOV I POJ NA PODRUČJU SREMA I 
SLAVONIJE[1]</strong></p>
<p align="left">Div. k-dno mesto, 11. 11. 1943.</p>
<p align="left">Pril. 71[2]</p>
<p align="left">KTB</p>
<p>1. kozačka divizija</p>
<p>Ia</p>
<p>Pov. br. 1671/43.</p>
<p align="center"><strong>Poverljivo</strong></p>
<p align="center">IZVEŠTAJ O DOSADAŠNJEM ANGAŽOVANJU DIVIZIJE NA HRVATSKOM 
PODRUČJU</p>
<p>I — <em>Angažovanje divizije</em></p>
<p>Posle formiranja 1. koz. divizije u Mielau, koje još nije završeno, 22. 9. 
43. počelo je prebacivanje divizije u rejon oko Mitrovice, zapadno od Beograda. 
Glavnina divizije stigla je do 8. 10. 1943.</p>
<p>Divizija je od 25. 9. do 5. 10. 1943. bila potčinjena K-di 2. okl. A, a od 
tog vremena LXIX rez. korpusu u Vukovaru.</p>
<p>Za to vreme, dok su izvršavani manji zadaci na obezbe-đenju i lokalni 
poduhvati u rejonu smeštaja, pristigli su ostali delovi divizije.</p>
<p>12. 10. 43. počeli su pokreti i divizija je pročešljala celo područje Fruške 
gore.[3]</p>
<p>U periodu od 14. do 16. 10. 43. očišćena je šumovita oblast i to prema 
jugu delovima divizije, na mađarskoj granici na Dunavu su Mađari vršili 
obezbeđenje, a uz podršku nekoliko potčinjenih tenkova i jedne policijske 
jedinice istovremeno je vršen napad sa istoka i zapada po utvrđenom 
planu.Bande su tom prilikom imale 217 mrtvih i 89 zarobljenih. Obezbeđene su veće 
količine stoke, koje su zaplenjene od bandita. Sopstveni gubici: 3 kozaka 
poginula, 2 kozaka ranjena.</p>
<p>17. i 18. 10. jedinice su se vratile u svoje smeštajne rejone, gde su morali 
biti ostavljeni nepokretni delovi.</p>
<p>18. 10. počele su pripreme za operaciju čišćenja šumovitog predela u 
luku Save zapadno od Mitrovice,[4]</p>
<p>20. 10. počeli su pokreti za tu operaciju.</p>
<p>I brigada je 21. 10. iznenadnim napadom zauzela prelaze na Bosutu koji su 
bili potrebni za dalje nastupanje i opkoljavanje šumovitog predela.</p>
<p>23. 10. je u borbi završeno okruživanje tog područja (preč-nik u pravcu 
jug — sever 25 km, istok — zapad 40 km). Od 24. do 26. 10. vršeno je pročešljavanje 
od zapada, ševe-ra i istoka, a sa juga na Savi vršeno je obezbeđenje. 
Protivnik je tom prlikom imao 266 mrtvih i 400 zarobljenih, sopstveni gubici 
iznosili su 13 mrtvih, 13 nestalih i 53 ranjena. Komandant dvizije[5] se 
usprotivio da divizija učestvuje u velikoj operaciji na Tuzlu[6] koja je bila 
predviđena odmah posle prethodne zato što je to za Kozačku diviziju bio 
potpuno neprikladan brdoviti teren, a divizija nije bila potpuno pokretljiva. 
Osim toga, stanje obuke jedinica je bilo loše, a i Srbi su vršili uticaj na 
kozake.</p>
<p>27/28. 10. divizija je posela polazne rejone za planiranu operaciju južno od 
Save.</p>
<p>Pošto je došlo do promene angažovanja divizije južno od Save, 28. 10. počeo 
jei ubrzani marš na područje Brod — Đakovo — Osijek, da bi se obezbedile 
železničke pruge na tom području i zaustavio pritisak jačih bandi iz brda sa 
zapada na Đakovo, sprečilo njihovo probijanje na istok ili jug i po mogućnosti 
da se unište. Tako je baterija jednog napred upućenog konjičkog diviziona 
odbila dobro usme-renom vatrom napad bande na Đakovo 29. 10. 43. god.[7]</p>
<p>Pošto je LXIX rez. korpus za delove divizije na maršu u novi rejon naredio 
i posebne zadatke za čišćenje s obe strane marševskog puta, poslednje marševske 
grupe su tamo stigle tek 6. 11. 43, dok su delovi divizije koji su prvi stigli 
već 2. 11. preuzeli svoje zadatke na obezbeđenju i jakim borbenim izviđanjem 
šumovite oblasti zapadno od Đakova stalno uznemiravali bande.</p>
<p>Na odseku osiguranja koji je držala divizija, bande su 3. 11. izvršile dva 
jaka napada na dva mesta koja su posele jedinice divizije (na Podgorač sa 400 
ljudi i 5 puškomitra-ljeza). Dva bataljona sa 300—350 ljudi izvršila su 6. 
11. napad na Kozački inžinjerijski bataljon u Potnjanima. Bande su tom 
prilikom pretrpele velike gubitke u ljudstvu. Sop-stveni gubici u ovim borbama 
bili su: poginuo 1 nemački oficir, 1 koz. podoficir, 5 kozaka; ranjena 4 Nemca, 
7 kozaka; nestalo 10 kozaka.</p>
<p>Dok je još 5. 11. jedan eskadron konjičkog puka prebačen iz rejona div. 
radi upotrebe na drugom mestu, morala je radi specijalne upotrebe biti 7. 11. 
neposredno potčinjena Korpusu jedna borbena grupa sastavljena od jednog 
biciklističkog bataljona jednog puka, od jednog pešadijskog bataljona koji je 
motorizovan dovođenjem motornih vozila, kao i od jednog konjičkog eskadrona 
nekog drugog konjičkog puka. Ta grupa je morala forsiranim maršem da stigne u 
novi rejon angažovanja, 140 km udaljen, do 10. 11. u 12.00 časova.</p>
<p>10. 11. stiglo je novo naređenje da se divizija što pre pre-mesti u rejon 
udaljen 150 km da bi smenila drugu diviziju,[8] dok se jedinice koje su još potčinjene 
korpusu zadržavaju otprilike do 24. 11, a njihovi nepokretni delovi se nalaze u 
rejonu divizije.</p>
<p>II — <em>Iskustva prilikom angažovanja</em></p>
<p>Prilikom dosadašnjeg angažovanja divizije pokazali su se razni nedostaci i 
to iz sledećih razloga:</p>
<p>a)&nbsp; — Prilikom odlaska divizije iz Mielau, jedinice su upravo završile 
grupnu obuku i još nisu bile angažovane po vodovima i eskadronima.</p>
<p>— Na jedinstvenost obuke je negativno uticalo i stalno dovođenje popune.</p>
<p>— Zbog toga što je suviše kasno isporučeno teško naoružanje, nije se 
mogla dovoljno izvršiti obuka na tom oružju.</p>
<p>— Prilikom angažovanja, komandovanje jedinicama bilo je otežano zato što 
su odredi morali da budu zbijeni, te se u borbama, naročito u šumi i na 
nepreglednom terenu, gubilo mnogo municije. Da se ne bi ugrozile sopstvene 
jedinice, vatra je bila neprecizna, a rafali iz puškomitraljeza i automata suviše 
veliki.</p>
<p>— Prenošenje zapovesti i služba obaveštavanja još nisu bili 
zadovoljavajući. Nejasni ili kasno pristigli izve-štaji pričinjavali su 
komandi teškoće u proceni situacije.</p>
<p>b)&nbsp; — Zahtevi koji su postavljani diviziji nisu uzimali u obzir da 
nema dovoljno vozila i konja. U prvim poduhvatima veliki deo pukova bio je angažovan 
kao pešadijski. Zbog jahaćih čizama kojima su bili opremljeni kozaci kao i 
nedovoljne marševske obuke, dolazilo je do povreda stopala, što je smanjivalo 
sposobnost jedinice.</p>
<p>— Srednji pt topovi mogli su se samo delimično pokretati, tako da do sada 
većina tih topova nije mogla biti korišćena u akcijama. Takođe se u doturu 
nailazilo na velike teškoće.</p>
<p>— Veliki deo opreme morao se između pojedinih poduhvata uskladištiti, 
tako da su delovi divizije uvek morali biti korišćeni kao stražarska 
odeljenja. Veliki deo raspoloživog transportnog prostora koji je bio predviđen 
za druge svrhe morao se koristiti za sedla i zaprežni pribor, jer se deo uvek 
morao izdavati jedinicama.</p>
<p>— Konji koji, su imali kugu u početku takođe nisu odgovarali postavljenim 
zahtevima. Stanje konja se ipak popravilo i dovedeni konji poboljšali su 
pokretljivost divizije.</p>
<p>c) — Najveće poteškoće pričinjavao je uticaj jugoslovenskih i komunističkih 
elemenata na kozake. Zbog toga što je divizija formirana na brzinu, nije bilo 
moguće na vreme otkriti i isključiti nepouzdane elemente koji su podložni tom 
uticaju.</p>
<p>— Zbog bogatstva zemlje a istovremeno nedovoljnog snabdevanja jedinica, 
kozaci su naginjali pljačkanju, pre svega zbog toga što pri nejasnim prilikama 
koje su vladale u zemlji nisu mogli sami da procene da li su pred sobom imali 
stanovništvo koje je naklonjeno bandama ili pouzdano stanovništvo.</p>
<p>— Velike količine rakije koje su se mogle lako.zaple-niti i suviše dugo 
uzdržavanje u pogledu žena dovodili su do ekscesa. Samo najstrože 
komandovanje i najoštrije mere mogli su da to dovedu u snošljive granice.</p>
<p>— Propaganda koja je sa raznih strana vođena protiv Kozačke divizije 
naduvavala je takve prestupe i pronalazila mnoštvo vesti o zverstvima kako bi 
srozala ugled divizije.</p>
<p>— Pod uticaj em vesti sa istočnog fronta kao i zbog kratkog odsustva k-ta 
kozačkog puka, ppuk. Kononova, što su kozaci pogrešno protumačili, u 
nekoliko dana je iz tog puka prebeglo više pripadnika zajedno sa oružjem. To 
je prestalo kada je hitno naređeno da se ppuk. Kononov vrati i kada su izbačeni 
svi nepouzdani elementi.</p>
<p>III — <em>Mere za otklanjanje nedostataka</em></p>
<p>— Angažovanjem se poboljšalo stanje obuke u diviziji, ali bi bilo 
potrebno nekoliko sedmica odmora da bi se sprovela obuka i istovremeno manjim, 
dobro rukovođenim poduhvatima poboljšala borbena snaga.</p>
<p>—Posebnu pažnju treba posvetiti ideološkom odgoju kozaka uz istovremeno 
najstrože komandovanje.</p>
<p>— Organizovanjem specijalnih kozačkih sudova stvoren je sud koji je bio u 
stanju da odmah svim sredstvima stane na put prestupima. Do sada je 12 kozaka 
osuđeno na smrt, 80 kozaka upućeno u logor i isključeno iz oružanih snaga.</p>
<p>— Najstrože komandovanje i zadovoljavajuće snabdevanje jedinica dali su 
poslednjih dana dobre rezultate, tako da su na najbolji mogući način 
otklonjeni nedostaci.</p>
<p>1 Snimak dokumenta (pisanog na mašini) u AVII, NAV-T-135, r. 2281, s. 
227—31.</p>
<p>2 Dopisano rukom.</p>
<p>3 Ova koncentrična dejstva protiv jedinica NOV i PO na Fruškoj gori 
preduzeli su 1. kozačka i delovi 173. divizije s linije Ilok — Petro-varadin 
— Srem. Karlovci — Irig — Vrdnik — Ležimir. Deo 1. srem-skog NOP odreda 
veštim manevrom se izvukao iz obruča. Delovi ovih divizija do 17. oktobra 
1943. masovno su ubijali, hapsili, zlostavljali i pljačkali stanovništvo fruškogorskih 
sela. Potpuno su porušena sela Ra-kovac i Ledinci, dok je samo u s. Neštinu 
ubijen 71, u s. Suseku oko 100 i u ruševinama manastira Đipše 34 rodoljuba 
(tom I, knj. 6, dok. br. 116, knj. 17, dok. br. 125; Žarko Atanacković, 
Vojvodina u borbi 1941—1945, Forum, Novi Sad, 1959, str. 163—172).</p>
<p>4 Reč je o nastavku dejstva „čišćenja terena&quot; 1. kozačke i delova 
173. rez. divizije i policijskih jedinica između r. Bosuta i r. Save. Druga i 
4. vojvođanska NOU brigada i deo 2. sremskog NOP odreda pod borbom su se 
povukli ka r. Savi i zajedno sa GŠ NOV i PO Vojvodine prebacili iz refona šume 
Lisnika (kod Srem. Rače) u istočnu Bosnu. Glavnina 2. sremskog NOP odreda sa 
delom 1. odreda probila se iz obruča u zapadni deo Fruške gore. Ove 
neprijateljske združene snage do 27. oktobra 1943. pljačkale su i terorisale 
stanovništvo u tom rejonu, mučile nedužne ljude i simpatizere NOP-a, a selo 
Jamenu spalile i stre-ljale 30 ljudi (tom I, knj. 6, dok. br. 155 i 166; Žarko 
Atanacković, n.d., str. 164, 168, 170 i 171).</p>
<p>5&amp; Helmut fon Panvic (Helmuth von Pannwitz)</p>
<p>6 Delovi nemačke 187. rez. divizije s domobranskim 5. i 8. lov. pukom otpočeli 
su 7. novembra 1943. napad iz Brčkog u cilju prodora u Gračanicu, Tuzlu i 
Bijelj'inu. Jedinice 16. udarne divizije NOVJ, u ogorčenim odbrambenim borbama 
do 15. novembra, sprečile su prodor neprijatelja i prinudile ga da se povuče u 
pravcu Brčkog (tom IV, knj. 19, dok. br. 43, 99, 109, knj. 20, dok. br. 1).</p>
<p>7 Ovaj napad izveli su Brodska NO brigada 12. divizije NOVJ i Osječki NOP 
odred i tom prilikom, posle 12-časovne borbe, zauzeli s. Gašince kod Đakova 
(tom V, knj. 21, str. 207, 253, 299 i 600).</p>
<p>8 Vidi dok. br. 163.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_161.htm"><b>Prethodni dokument</b></a></TD>
<TD><a href="4_12_3_163.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
