<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_131.htm"><b>Prethodni dokument</b></a></TD>
<TD><a href="4_14_3_133.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ OFICIRA ZA VEZU NEVESINJSKOG KORPUSA OD 28. 
APRILA 1944. O RAZGOVORIMA SA NEMCIMA U VEZI SA IZRUČENJEM ANGLO-AMERlČKIH 
AVIJATIČARA KOJI SU PRINUDNO DOSPELI KOD ČETNIKA1</strong></p>
<p>oficir za vezu komande grupe Četničkih odreda nevesinje—gacko2 28 aprila 
1944</p>
<p>Danas prije podne, kada sam otišao u njemačku komandu, u mestu4, radi svršavanja 
redovnih poslova, ađutant komadanta saopštio mi je sledeće:</p>
<p>»Njemačke vojne vlasti obaveštavane su da se na Odžaku nalaze dva 
engleska padobranca od kojih je jednom ime Ričard. Da se oni tamo kriju kod 
komandanta južnog sektora četnika po nalogu četničke komande kojoj su bili 
predani. Pored ovoga saopštio mi je da je u konjičkom srezu u ruke četnika 
palo 6 padobranaca, da su njemačke vojne vlasti za-htevale od tamošnjeg četničkog 
komandanta da im te ljude preda i da je on odgovorio da će ih uputiti svojoj 
pretpostavljenoj komandi od koje oni treba da ih traže.«5</p>
<p>Na sve ovo odgovorio sam da sumnjam da je to tačno, jer da je bilo nešto 
tako da bih ja bio obavešten, ali da ću za svaki slučaj stvar ispitati i 
podneti tačan izveštaj.</p>
<p>Danas u toku poslepodneva otišao sam kod njemačkog ađutanta sa našim 
političkim pretstavnikom g. Perovićem6 koji je pokušao da nemcima prikaže da 
su u pitanju neki Crnogorci koji su pušteni iz italijanskog ropstva i koji su u 
engleskim uniformama došli u srez nevesinjski sa ispravama njemačkih vlasti, 
pa su zbog nemogućnosti odlaska svojim kućama radi komunista, bili privremeno 
sklonjeni na Odžak. Nakon date izjave gospodina Perovića po ovoj stvari, ađutant 
njemačke komande odgovorio je da gospodin Perović svakome onome kome je 
prijatelj može odlično poslužiti, dok kao neprijatelj može mnogo škoditi, i 
vrlo je opasan.</p>
<p>Posle ovoga uzeo sam reč. Pokazao sam našu dobronamernost prema nemcima, 
razmimoilaženje sa englezima i amerikancima i njihovom današnjom politikom 
koju vode prema nama na korist Tita i komunista, i t.d. Naposletku rekao sam da 
mi nismo obavešteni o bilo kokvim padobrancima koji su pali na našu 
teritoriju, a i da su eventualno pali, to nisu ljudi koji dolaze sa izvesnim 
zadatkom kod nas, već oni koji su morali da se prisilno kod nas spuste i koji 
eventualno mogu da padnu u ruke onih seljaka koji su u stanju da ih za njihovo 
odelo i ono materijala što imaju kod sebe, ubiju, sakriju i zadrže, bez znanja 
ove komande i njezinih ljudi. Rekao sam da ćemo preko našeg komandanta u srezu 
konjičkom nastojat ustanoviti pravo stanje povodom tvrdnje da je tamo palo 6 
padobranaca za koje mi uopšte nismo obavešteni, a da ćemo učiniti sve da se 
uđe u trag i drugim eventualno palim englezima ili amerikancima na našu 
teritoriju i u ruke naših ljudi.</p>
<p>Napominjem da mi je pre podne saopšteno da su naša dva stražara na izlazu 
iz Nevesinja prema Gacku, međusobno razgovarali o dvojici engleza koji su pali 
u Žiljevo i predati četničkoj komandi koja ih je sklonila kod Veljka Sipovca 
na Odžak. U razgovoru posle podne rečeno mi je da će mi se sutra o svemu 
ovome dati detaljniji podaci sa kojima njemačka komanda raspolaže, kako bi sa 
tim podacima lakše pronašao ono što oni traže.</p>
<p>Ja sam nemce uverio da ću preduzeti sve potrebno da dođem do istine i da mi 
je želja da nemcima dokažem našu iskrenost prema njima, te da ću naći načina 
da to učinim. Znači čitava stvar nije svršena, nego je tek u toku.</p>
<p>Moram napomenuti i to da oni svoju sumnju za naše odnose sa englezima 
zasnivaju na činjenici da su primetili da naši ljudi za vreme preletanja 
Englesko-Američkih aviona, signališu bacanjem raketa i drugim svetlosnim 
signalima. G. Perović dokazao da je u pitanju mišljenje naših ljudi da će im 
englezi misleći da su to partizani baciti kakovu spremu, a da u stvari ovo nije 
ništa realno, odnosno ništa što bi moglo potvrđivati izvesnu vezu između četnika 
i engleza. U prilogu ovome ide izveštaj koji sam podneo potpukovniku Keneu kada 
sam saznao da nemci od ovog prave pitanje</p>
<p>g. Perović u toku diskusije rekao je:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>&nbsp;</p>
<p>1)&nbsp; Mi nemamo nikakvih interesa da čuvamo i držimo engleske pilote, a 
njima je u svakom slučaju mnogo sigurnije ići u nemačko ropstvo, nego ostati 
kod nas, jer im mi nismo u stanju pružiti nikakvu zažtitu.</p>
<p>2)&nbsp; Gospodo nemci, obzirom na prilike koje vladaju na ovoj teritoriji a 
koje su posledice Vaše politike od 1941 godine, ko danas garantuje sigurnost vaših 
života ovde osim vaša vlastita snaga, pa kako se kod takvog stanja može od 
nas zahtevati da u svojoj ruci držimo razuzdane narodne mase.</p>
<p>2)&nbsp; Velikodušnost našeg naroda u stanju je da i na svoju štetu, 
reskirajući najveće žrtve, pruži zaštitu svakome ko je od njega traži. 
Postoji verovatnoća da je to slučaj i ovde i da zaista izvesni pojedinci 
ukriva7 taman i same engleske pojedince bez znanja četničkog vodstva.</p>
<p>3)&nbsp; Mi nemcima nismo prijatelji za to što ih volimo, nego zato što nam 
prave usluge, jer danas ljubavi među narodima bez čistog računa nema. Nama 
nemci danas davaju leb, i istovremeno tuku komuniste koje danas englezi oberučke 
pomažu u borbi protiv nas.</p>
<p>4)&nbsp; Tragika srpskog naroda leži u tome što ovde nije stvorena jedna 
politička jedinica pod njemačkom kontrolom odmah nakon kapitulacije 
Jugoslavije. Današnje stanje rezultat je onoga što se ovde zbivalo 1941. 
godine.</p>
<p>Prednje se dostavlja radi znanja.</p>
<p>Moli se ta komanda da potpisanom dadne potrebne direktive za dalji rad i držanje 
u ovoj stvari.</p>
<p>Oficir za vezu, Kosta Dakić</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 232, 
reg. br. 24/16 (BH-X-440).</p>
<p>2&nbsp; Radi se o Nevesinjskom korpusu. Četnici su pred Nemcima krili svoje 
vojne formacije.</p>
<p>3&nbsp; Izveštaj je, verovatno, upućen komandantu Nevesinjskog korpusa.</p>
<p>4&nbsp; Redakcija nije utvrdila na koje se mesto odnosi. Na širem području 
Nevesinja i Gacka, tada su se nalazili delovi nemačke 369. legionarske 
divizije.</p>
<p>5&nbsp; U izveštaju Štaba 2. udarnog korpusa NOVJ od 21. aprila 1944. 
Vrhovnom štabu NOV i POJ o situaciji u Crnoj Gori i napadu na Nemce kod Gacka, 
pored ostalog, piše:</p>
<p>»Od četnika oslobođeno 16 savezničkih avijatičara u Hercegovini. Pet 
avijatičara četnici predali Nemcima-« (tom III, knj. 7, dok. br. 198).</p>
<p>6 Vukašin.</p>
<p>7 Skrivaju.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_131.htm"><b>Prethodni dokument</b></a></TD>
<TD><a href="4_14_3_133.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
