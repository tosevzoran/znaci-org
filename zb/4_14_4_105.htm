<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_104.htm"><b>Prethodni dokument</b></a></TD>
<TD><a href="4_14_4_106.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDE SRBIJE OD 17. NOVEMBRA 1944. POTČINJENIM 
JEDINICAMA ZA PREBACIVANJE NA PROSTORIJU ČAJNIČE—GOBAŽDE1</strong></p>
<p align="center">ŠTAB KOMANDE SRBIJE JUGOSLOVENSKE VOJSKE U OTADŽBINI</p>
<p align="center">O. Br. 35</p>
<p align="center">17. nov. 1944. godine 16 čas. Položaj</p>
<p align="center">ZAPOVEST (sekcije Plevlja, Zabljak, Višegrad, Sarajevo)</p>
<p>Pošto je ispuštanjem Jabuke iz naših ruku promenjena situacija u pogledu 
daljeg pokreta trupa u pravcu Cajniča, to —</p>
<p>NAREĐUJEM:</p>
<p>1.&nbsp; — Trupe koje su sada posada u Pljevljima2 ostaju tu dok ne stigne 
ešelon iz Sjenice, koji će primiti držanje Pljevalja.</p>
<p>Čim u Pljevlje stigne poslednji ešelon, komandant ešelona major Aleksandar 
Mihajlović sa trupama, koje su bile u sastavu ešelona od Sjenice primiče 
obezbeđenje varoši Pljevlje.</p>
<p>2.&nbsp; — Ostale trupe imaju izvršiti pokret ovim redom:</p>
<p>a)&nbsp; Grupa pukovnika Keserovića i grupa potpukovnika Račića — 
komandant ešelona pukovnik Keserović — izvršiće pokret od Pljevalja do 
Goražda sa dnevnim marševskim ciljevima: s. Boljanići, Čajniče i Goražde.</p>
<p>b)&nbsp; Srpski udarni korpus i Južno-moravska grupa korpusa — komandant ešelona 
đeneral Stevan Radovanović — izvršiće pokret od Plevalja do Cajniča sa 
dnevnim marševskim ciljevima: s. Boljanići i Cajniče. U grupu Južno-moravskog 
korpusa za kretanje od Pljevlja ulazi i Mlavsko-smederevska grupa majora Siniše 
Pazarca.</p>
<p>3.&nbsp; — Ešelon pod a) krenuće se odmah po smeni dosadašnje posade u 
Pljevljima, što će regulisati komandant ešelona pukovnik Keserović.</p>
<p>Ešelon pod b) krenuće narednog dana iza ešelona pod a). Vreme polaska i 
sve ostalo regulisaće komandanti ešelona.</p>
<p>4.&nbsp; — Određene marševske ciljeve, kako dnevne, tako i krajnje, ne 
treba razumeti bukvalno, već tu dolazi u obzir i okolina ovih mesta, te da se 
zagarantuje što bolji smeštaj, ishrana i bezbednost.</p>
<p>Naređenja za dalje pokrete izdaću blagovremeno.3</p>
<p>5.&nbsp; — Pre odlaska trupa, koje idu od Pljevalja, imaju se svi teški 
ranjenici i bolesnici nesposobni za pokret peške prebaciti do bolnice, koja se 
ima obrazovati u Goraždu za sve jedinice.</p>
<p>Evakuaciju ranjenika regulisaće komandant Srpskog udarnog korpusa sa svojim 
motornim vozilima.</p>
<p>Komandant ešelona pod a) odrediće mesto za bolnicu u Goraždu. Komandanti 
korpusa, koji imaju lekare hirurge upu-tiće ih u ovu bolnicu na rad. Upravu nad 
bolnicom u Goraždu preuzeće referent Saniteta SUKI-a, kao najstariji 
oficir-lekar.</p>
<p>O ishrani ranjenika u bolnici staraće se komanda mesta u Goraždu. Ranjenici 
u pogledu ishrane dolaze na prvo mesto — pre zdravih.</p>
<p>6.&nbsp; — Pljačkanje i samovoljno oduzimanje od strane pojedinih vojnika 
zabraniti po cenu streljanja pljačkaša.4 Sve nabavke vršiti u prvom redu 
kupovinom. U koliko se ne bi raspolagalo novcem za uzete artikle izdavati 
potvrde. Pri nabavkama uvek nabavljački organi da se obrate na naše odbore, a 
u koliko ovih nema, uzeti u komisiju i članove opštinske uprave, a u koliko i 
ovih nema onda bar viđenije građane.</p>
<p>7.&nbsp; — Veza: Radio veza po dosadašnjem. Kuririma do mene i između ešelona. 
Na ovom pravcu postoji neoštećena telefonska linija, ali nedostaju telefonski 
aparati. Naredio sam da se i oni instaliraju. Komandanti ešelona po stizanju na 
određene marševske ciljeve zainteresovaće se da li u dotičnom mestu i gde 
postoji telefonski aparat. U koliko kod koga komandanta postoji telefonski 
aparat sa njime se priključiti za liniju ako u dotičnom mestu već ne postoji 
instaliran aparat. Pri obavljanju telefonskih razgovora biti obazriv i važnije 
podatke predavati šifrom.</p>
<p align="center">DOSTAVLJENO:</p>
<p align="center">K-tu — đen. Radovanoviću, puk. Keseroviću, ppuk. Račiću, 
Mladeribviću, majoru Mihajloviću, Pazarcu.</p>
<p align="center">EKSPEDOVAO: NAČELNIK ŠTABA — đštabni major,</p>
<p align="center"><strong>Živ. D. Andrić</strong></p>
<p align="center">KOMANDANT</p>
<p align="center">diviziski đeneral, <strong>Miroslav Trifunović</strong></p>
<p align="center">M. P.4</p>
<p>1&nbsp; Original (pisan na mašini, ćirilicom) u Arhivu VII, Ča, k. 21, 
reg. br. 37/3 (S-V-65).</p>
<p>2&nbsp; Na karti 1:100.000: Pljevlja. O zauzimanju tog mesta od strane četničkih 
jedinica vidi dok. br. 95, nap. 6.</p>
<p>3 Osim zapovesti Komande Srbije od . 30. novembra 1944 (vidi dok. br. 110), 
druge zapovesti i naređenja te komande, kojim se re-gulišu dalji pokreti četničkih 
snaga iz Sandžaka na prostoriju Čajniče — Goražde — Foča, nisu pronađeni. 
Njihovo povlačenje na pome-nutu prostoriju trajalo je sve do kraja novembra 
1944. Iz tog vremena sačuvan je izvestan broj naređenja i zapovesti nekih štabova 
korpusa i grupa korpusa. (Vidi Arhiv VII, Ca, k. 54, reg. br. 12/6: zapovest Štaba 
3. grupe korpusa od 16. novembra 1944, k. 45, reg. br. 28/4: naređenje Štaba 
1. šumadijskog korpusa od 16. novembra 1944, k. 45, reg. br. 26/4: naređenje 
istog Štaba od 17. novembra 1944; k. 33, reg. br. 51/5: zapovest Komande 
Sumadijske grupe korpusa od 27. novembra 1944; k. 45, reg. br. 4/5: naređenje 
Štaba 1. šumadijskog korpusa od 27. novembra 1944). U ovoj knjizi vidi dok. 
br. 133 i 137.</p>
<p>4 Okrugli pečat: »Komanda jugoslovenske vojske u otadžbini — Gorski štab 
br. la«.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_104.htm"><b>Prethodni dokument</b></a></TD>
<TD><a href="4_14_4_106.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
