<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 
PRILOG II  
DOKUMENTI VELIKE BRITANIJE 1943. I 1944.  


<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_253.htm"><b>Prethodni dokument</b></a></TD>
<TD><a href="4_14_3_255.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PREDLOG BRITANSKOG AMBASADORA PRI JUGOSLOVENSKOJ 
IZBEGLIČKOJ VLADI OD 26. DECEMBRA 1943. MINISTARSTVU INOSTRANIH POSLOVA VELIKE 
BRITANIJE DA ODBIJE MIHAILOVIĆEV ZAHTEV O POSREDOVANJU U PREGOVORIMA ČETNIČKIH 
I PARTIZANSKIH PREDSTAVNIKA1</strong></p>
<p>(ŠIFROVANO)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
DIPLOMATIJA (POVERLJIVO)</p>
<p align="center">AMBASADOR NJEGOVOG VELIČANSTVA PRI JUGOSLOVENSKOJ VLADI U 
KAIRU — MINISTRU INOSTRANIH POSLOVA</p>
<p>G-din Stivenson Poslato: 8,55 č. GMT 27. decembar 1943. Br. 224 Ponovljeno: 
10,50 č. BST 27. decembar 1943. 26. decembar 1943.</p>
<p>Ponovljeno Moskvi. Hitno</p>
<p>Povodom mog prethodnog telegrama.</p>
<p>Kao što sam već ranije izvestio, izvesno je da Mihailovic oseća da mi 
nameravamo da prekinemo sa pružanjem pomoći.</p>
<p>2.&nbsp;&nbsp;&nbsp; &nbsp;Jasno je da ovaj njegov gest samo znači nameru da 
nas navede na odlaganje donošenja odluke i da tu nema nikakvih drugih motiva. 
Uslov da vlada Njegovog veličanstva mora da jamči za sporazum sam po sebi 
dokazuje pomanjkanje ozbiljnog stava u ovim predlozima.</p>
<p>3.&nbsp;&nbsp;&nbsp; &nbsp;Mihailovic se svojski potrudio da svojim akcijama 
jasno da do znanja da Tita i partizane smatra nezvaničnim i ličnim 
neprijateljima (ovo je i sam naglašavao u mnogobrojnim telegramima koje je 
preko naših kanala slao svojoj vladi). On u svemu tome ima podršku 
jugoslovenske vlade u Kairu.</p>
<p>4.&nbsp;&nbsp;&nbsp; &nbsp;Stoga sam siguran da Mihailovic nema istinsku 
nameru da vodi bilo kakve pregovore. S druge strane, Tito Mihailo-vića smatra 
ratnim zločincem sa kojim on neće ni pod kojim uslovima da vodi bilo kakve 
pregovore.</p>
<p>5.&nbsp;&nbsp;&nbsp; &nbsp;Međutim, ja sam zatražio da se brigadir 
Armstrong oba-vesti da sam dostavio Mihailovićev predlog, u skladu sa 
memorandumom koji su izmenjale vlade Njegovog veličanstva i sovjetska vlada 
(vidite vaše telegrame Br. 123 i Br. 136) a koji se odnosi na njihovu zajedničku 
želju da se nađu osnove za saradnju ova dva pokreta u Jugoslaviji.</p>
<p>6.&nbsp;&nbsp;&nbsp; &nbsp;Ja lično smatram da vlada Njegovog veličanstva 
ne bi trebalo da pristane na predlog da sama rešava ovaj problem. Predlažem da 
se obave konsultacije sa sovjetskom vladom i, ukoliko su oni spremni da zajednički 
razgovaramo sa Titom, tek tada da razmatramo ovaj problem. Ali, čak i zajednički 
pristup problemu teško da bi pokolebao Tita, koji je spreman da u svoje redove 
primi kolone četnika, ali u isto vreme name-rava da strelja Mihailovića i neke 
njegove vođe čim mu dopadnu šaka.</p>
<p>1 Kseroks-kopija u Arhivu VII, PRO, FO, k. 9, 371/37620.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_253.htm"><b>Prethodni dokument</b></a></TD>
<TD><a href="4_14_3_255.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
