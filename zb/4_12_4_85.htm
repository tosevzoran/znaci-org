<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_84.htm"><b>Prethodni dokument</b></a></TD>
<TD><a href="4_12_4_86.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><b>BELEŠKA ZA REFERISANJE GRUPE ABVERA OBAVEŠTAJNOG 
ODELJENJA KOMANDE JUGOISTOKA OD 1. JULA 1944. O SITUACIJI U OKUPIRANOJ 
JUGOSLAVIJI</b>1</p>
<p align="center">POVERLJIVO'.</p>
<p align="center">Grupa Ic/AO</p>
<p align="center">H. Qu, 1. 7. 1944.</p>
<p align="center">12a/VII</p>
<p align="center"><em>Beleška za referisanje 2. 7. 1944.</em></p>
<p>Stanje kod neprijatelja oko i u Evropi okarakterisano je sa: nastavljanjem 
borbi u Italiji i Francuskoj2, početkom velike nove ruske ofanzive na srednjem 
sektoru3, kao i nastavkom ofanzive protiv Finske4, daljom ruskom pripremom na južnom 
sektoru istočnog fronta, prividnim održavanjem turskih odbrambenih mera u 
z.[apadnoj] Anadoliji i Trakiji, kao i sve većim pripremama za desant savezničkih 
jedinica u rejonu Egipta i Levanta.</p>
<p>Ovde u pojedinostima:</p>
<p>...5</p>
<p>Težište neprijateljskog osmatranja u Grčkoj usmereno je na aerodrome. 
Neprijatelj proširuje aktivna dejstva iz južno-albansko-grčkog pograničnog 
prostora sve do glavne železničke pruge grčka granica — Solun — Larisa i 
u prostor Bitolj — Prilep — Prizren.</p>
<p><em>Albanija</em></p>
<p>U južnoj Albaniji sprovodi se operacija »Gamsbok« sa ciljem razbijanja 
područja zauzetog od strane bandi.6 Nepri-</p>
<p>jatelj je pri tome pretrpeo velike gubitke. Do sada je bilo prebrojano, 
odnosno dovedeno, ukupno</p>
<p>1.484 mrtva,</p>
<p>1.098 zarobljenih, 174 prebegla, kao i</p>
<p>bogat plen.</p>
<p>Time su za sada, verovatno, saveznicima oduzete mogućnosti sprovođenja 
neprijateljskih planova protiv južne Albanije i sev.-zapadne Grčke.</p>
<p><em>Bugarska</em></p>
<p>Sem porasta komunističke aktivnosti u poslednje vreme, naročito na 
teritoriji istočno od Vranja, nema nekih naročitih događaja.</p>
<p><em>Srbija</em></p>
<p>Osetno se zaoštrava položaj na jugoistoku Srbije. Ovo se označava kroz:</p>
<p>a)&nbsp;Izgradnja i stroga organizacija komunističkih jedinica uz pomoć 
Engleza,7</p>
<p>b)&nbsp;Pokušaj komunista da zapreče dolinu Ibra i Južne Morave, kao i, 
verovatno, dolinu Timoka, i da se povežu sa komunistima bilo u Šumadiji, bilo 
u severoistočnoj Srbiji. Sve ove akcije preduzete sa ciljem da se stvore 
povoljni preduslovi za sjedinjenje na Ibru sa 2. korpusom iz Crne Gore.</p>
<p>Opšte pomeranje komunista iz jugoistočne Srbije na se-ver i zapad, jake 
borbe komunista na teritoriji Brusa, jači pritisak sa Jastrepca prema Kruševcu, 
napredovanje jedne komunističke grupe od Sokobanje na teritoriju severozapadno 
od Knjaževca jasno potvrđuju ove namere.</p>
<p>Pod nemačkim uticajem, u toku su protumere od strane D. M. Pri tome su prebačene 
iz severoistočne Srbije jake četničke snage i angažovane na teritoriji Knjaževca, 
a sa jugozapada Srbije na Ibar, odnosno na teritoriju severno od Brusa.8 U 
sadejstvu sa našim trupama, uspelo je komuniste da se zaustavi, odnosno da ih 
se potisne, na teritoriji Brusa i severozapadno od Knjaževca. Uprkos povećanih 
poteškoća, treba računati da će komunisti i dalje nastojati da sprovedu u 
delo već jednom usvojene namere. To su: vojnički i politički zauzeti Srbiju, 
kroz sadejstvo komunističkih snaga unutar i van Srbije, i time ostvariti 
neophodne preduslove za stvaranje predviđene federativne balkanske države.</p>
<p>Treba da se utvrdi i to da je u porastu neprijateljski stav četnika prema 
okupatoru u celoj zemlji.</p>
<p><em>Crna Gora</em></p>
<p>Sa ciljem oduzimanja inicijative 2. korpusu i ometanja planiranog upada 
komunista u Srbiju, naše snage provode akcije na teritoriji Bijelo Polje. Ne 
treba da se isključi mogućnost napada komunista na prostoru Pljevlja — 
Prijepolje za zadatkom rasterećivanja.</p>
<p>Nastavljaju se pripreme 2. korpusa za sprovođenje planiranog pokreta prema 
Srbiji.9 Ipak, kako izgleda, komunisti imaju poteškoća po personalnim 
pitanjima kao i u snabde-vanju. Koliko god je to moguće treba da sprečavamo 
pokušaje da se to otkloni prebacivanjem potrebnog osoblja iz Italije, odnosno 
sa Visa, kao i otvaranjem kanala za snabdevanje preko Save prema Sremu.</p>
<p><em>Hrvatska</em></p>
<p>U istočnoj Bosni i dalje ostaju bezuspešni obnovljeni pokušaji komunista 
da preko Majevice prodru u severozapadnu Srbiju. Komunističke snage, u jačini 
od oko 2 divizije, koje su pri tome sudelovale, povučene su u srednju Bosnu 
prema Zavidovićima.10 Trenutno one izbegavaju naše protivzahvate preko 
teritorije južno od Tuzle na istok. Borbena vrednost ovih jedinica treba 
verovatno da je ograničena, s obzirom na oskudicu u ljudstvu i slabu 
snabdevenost. Ove poteškoće trebalo bi, kao što je već ranije pomenuto, da 
budu otklonjene pomoću ponovnog otvaranja kanala za snabdevanje preko Save, iz 
Srema za Majevicu.</p>
<p>Znatno je otežan pokušaj komunista da snage iz srednje Bosne prebace u Crnu 
Goru, zbog naših protuakcija na teritoriji južno od Travnika. Uprkos tome, 
mora se računati sa namerom 1. komunističke divizije11 da se probije prema 
Crnoj Gori. Verovatno je da se kod 1. divizije nalazi štab komunističkog 
korpusa,12 kao i Vrhovni štab Tita.13</p>
<p>Više znakova daju mogućnost da se zaključi da se na Visu vrše pripreme za 
nove pothvate komandosa protiv dalmatinskih ostrva.</p>
<p>Izgleda da su delimično opet u upotrebi kanali za snabdevanje bandita na 
dalmatinskom obalnom pojasu.</p>
<p>Raspolažemo sa više nepotvrđenih izveštaj a o premešta-nju glavnina 
snaga 8. korpusa prema dalmatinskoj obali.14</p>
<p>Javljeno nam je o namerama komunista za napad protiv Livna15, Drvara16 i 
Koprivnice.17 Pripreme neprijatelja za ovo su u toku.</p>
<p>Jaki vazdušni napadi usmereni su naročito na obe železničke stanice u 
Brodu, kao i na železničku prugu Zagreb — Novska — Brod. Diverzantski 
napadi protiv železničkih postrojenja i aerodroma kod Zagreba. Diverzije na 
vozove na pruzi Brod — Mostar opet se preduzimaju; one su dovele do osetnih 
gubitaka lokomotiva.</p>
<p>Težište neprijateljskog izviđanja upravljeno je prema aerodromima i saobraćajnim 
postrojenjima između Mostara i Đerdapa.</p>
<p align="center">Sa molbom za odobrenje predloga18</p>
<p align="center">2. 7. 44. ...19</p>
<p align="center">1. 7.</p>
<p>1Snimak originala (pisanog na mašini) u AVII, NAV-T-311, r. 191, s. 
685—694.</p>
<p>2Detaljnije o tome vidi Grupa autora, Drugi svetski rat, Vojno-istorijski 
institut, Beograd, 1967, knj. 4, str. 479—482, 557—9.</p>
<p>3Reč je o sovjetskoj ofanzivi koja je počela 23. juna na centralnom delu 
sovjetsko-nemačkog fronta, u rejonima Vitebska i Bobrjuska (vidi Grupa autora, 
Drugi svetski rat, knj. 4, str. 286—97).</p>
<p>4Reč je o svirsko-petrozavodskoj operaciji u južnoj Kareliji kao nastavku 
viborške operacije (vidi Grupa autora, Drugi svetski rat, knj. 4, str. 
277—85).</p>
<p>5Redakcija je sa tri tačke označila izostavljeni deo teksta koji se ne 
odnosi na Jugoslaviju.</p>
<p>6Tu operaciju (»Gamsbook« — »Divojarac«) izvodila je 1. brdska divizija 
sa 2. pukom »Brandenburg« i albanskim kvislinškim jedinicama od 6. do 24. 
juna 1944 (AVII, NAV-T-314, r. 663, s. 997, 1154—5 i 1185: skice operacije, s. 
1054—6, 1059—62, 1226 i 1232—3: izveštaj K-de 21. BAK-a od 7, 8, 24. i 
25. juna 1944).</p>
<p>7Taj podatak nije tačan. Pri Glavnom štabu NOV i PO Srbije nalazili su se 
samo članovi savezničkih vojnih misija radi koordinacije dejstava i 
prihvatanja pomoći u naoružanju i drugom materijalu.</p>
<p>8Reč je o prebacivanju četničkih snaga radi učešća u operaciji »Trumpf« 
(vidi dok. br. 84).</p>
<p>9O dejstvima 2. korpusa NOVJ u drugoj polovini juna 1944. vidi Grupa autora, 
ORNJ, str. 223—5.</p>
<p>10Reč je o dejstvima 16. i 17. divizije 3. korpusa NOVJ, koje su, po naređenjima 
Vrhovnog štaba NOV i POJ od 21. aprila i 5. maja 1944, imale zadatak da preko 
Drine izvrše prodor u Srbiju i olakšaju nastupanje 2. i 5. diviziji. U borbama 
koje su potom vođene, 16. i 17. divizija nisu uspele da izvrše nameravani 
prodor, i pored dva pokušaja, pa su, usled snažnih neprijateljskih protivmera, 
morale odustati od postavljenog zadatka (Grupa autora, ONRJ, knj. 2, str. 
200—6 i 233—5).</p>
<p>11Misli se na 1. proletersku diviziju.</p>
<p>12Misli se na Štab 1. proleterskog korpusa NOVJ.</p>
<p>13Vrhovni štab NOV i POJ nije bio tada sa Štabom 1. proleterskog korpusa, 
već se nalazio na Visu.</p>
<p>14Po završetku drvarske operacije, 8. korpus NOVJ imao je zadatak da 
dejstvuje na komunikacije koje iz Zadra, Šibenika, Splita i Ploča izvode ka 
unutrašnjosti zemlje i obezbedi vezu između ostrva i kopna radi prihvata 
materijala iz savezničke pomoći i evakuacije ranjenika. U vezi s tim, 8. 
korpus NOVJ, po naređenju GŠ NOV i PO Hrvatske, naredio je 19. diviziji da 
uputi jače snage ka obali (vidi tom V, knj. 28, dok. br. 41, Grupu autora, 
ORNJ, str. 113).</p>
<p>15Vidi tom V, knj. 28, dok. br. 139.</p>
<p>16Vidi tom IV, knj. 26, dok. br. 139 i 152.</p>
<p>17Koprivnica tada nije napadana, već je 27/28. juna, verovatno, vršen neki 
demonstrativan napad (vidi tom V, knj. 28, dok. br. 144.)</p>
<p>18Ta rečenica dopisana je rukom.</p>
<p>19Dva nečitka parafa.</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_84.htm"><b>Prethodni dokument</b></a></TD>
<TD><a href="4_12_4_86.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
