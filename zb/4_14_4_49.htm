<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_48.htm"><b>Prethodni dokument</b></a></TD>
<TD><a href="4_14_4_50.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVESTAJ ŠTABA 5. JURIŠNOG KORPUSA OD 31. AVGUSTA 
1944. KOMANDANTU 4. GRUPE JURIŠNIH KORPUSA O BORBAMA PROTIV JEDINICA OPERATIVNE 
GRUPE DIVIZIJA NOVJ OD 26. DO 30. AVGUSTA 1944, GODINE1</strong></p>
<p align="center">ŠTAB V JURISNOG KORPUSA J.V. u O.</p>
<p align="center">O. Br. službeno</p>
<p align="center">31 avgusta 1944 godine</p>
<p align="center">Položaj</p>
<p align="center">KOMANDANTU IV GRUPE JURIŠNIH KORPUSA.</p>
<p>Prema dobivenoj zapovesti O. Br. si. od 25-VIU-1944. godine2, uputio sam 
jedan bataljon 25. ov. m. u 19 časova pravcem: sela: Stopanje — Stari 
Trstenik — Tobolac — Vis Štitar k. 324 — Žuti Kam[en] — Pečeni Grob 
— Pogled k. 736. Ovaj bataljon zauzeo je front prema jugu i izviđao sela: 
Leskovicu — Velja Glava — Riđevšticu.</p>
<p>Prema istoj zapovesti korpus je krenuo iz sela Stopanje 26 avgusta u 0.2 časa 
sa zadatkom da izbije na polazni položaj: Vis Papratna k. 904. Istoga dana oko 
5 časova neprijatelj pokušava da osujeti bočni marš i napada sa pravca 
Tr-novaca i Čikera.3 Bataljon određen za obezbeđenje bočnog mar-ša prihvaća 
borbu i zadržava neprijatelja. Sad neprijatelj pokušava napadom preko zaseoka 
Petkovići i Leskovačke kose da osujeti naše izbijanje na polazni položaj. Na 
ova dva pravca upućen je jedan bataljon koji uspeva da zaustavi neprijatelja 
dok glavnina nije izbila na Vis Papratnu u 14 časova. Neprijatelj jačim 
snagama napada ponova na položaj Papratnu odakle je odbijen i potisnut tako da 
su jedinice ovog korpusa sigurno ovladale položajima: Ciker — Petkovića 
zaseok — Leskovač-kom kosom.</p>
<p>27 avgusta u zoru neprijatelj vrši napad na Ciker i Pogled, ali je brzo 
odbijen. Oko 0.3 časa neprijatelj ponovo napada na polazni položaj vis 
Papratnu.4 Posle kraće borbe neprijatelj je odbijen i prema zapovesti od 26 
avgusta jedinice korpusa krenule su u napad u tri kolone:</p>
<p>—&nbsp; selo Latkovac—Staračko brdo—s. Rakije—s. Botunja s. 
Sljivovo.</p>
<p>—&nbsp; zaseok Petkovići—vis Lupoglav—Aleksandrovac s. Šiji— vovo.</p>
<p>—&nbsp; Čiker—s. Velja Glava—s. Drenča—Aleksandrovac—s. 
Stubal—s. Parcin. Za zaštitu celog napada ostavljen je jedan bataljon na 
Cikeru.</p>
<p>Nadirući ovim pravcima neprijatelj je brzo potiskivan i ako je na više 
mesta davao žilav otpor kao na k. 646—Lupoglav —Velja Glava oko kojih je 
borba vođena puna 4 časa i zauzeti su upotrebljavanjem svih raspoloživih 
sredstava, takođe upo-trebljena je i poslednja rezerva. Po padu ovih položaja 
neprijatelj je brzo ostupao tako da su prednji delovi u 15 časova ušli u 
Aleksandrovac. Po padu Aleksandrovca jedinice su produžile u daljem 
napredovanju i zauzeli kote 508—359. U 17 časova neprijatelj vrši sa tri 
bataljona protiv napad i uspeva da preotme k. 359, a jedinice su mi se povukle u 
s. Stanjevo i neprijatelj vrši jak pritisak upotrebljujući i teške bacače. 
Ponova jedinice prikupljam i preuređujem i vršim protiv napad tako da u 20 časova 
ponovo zauzimam k. 359 sve do Novačke reke. Na ovom položaju korpus je i zanoćio.5</p>
<p>28&nbsp; avgusta po zapovesti korpus je krenuo u 0.4 časa u napad. 
Neprijatelj je u početku davao jak otpor a docnije njegovo ostupanje pretvorilo 
se u panično begstvo tako da su jedinice u oko 15 časova izbile preko: s. 
Sljivovo—Dobroljubci— Igroš, a prednji delovi na reku Rasinu.</p>
<p>29&nbsp; avgusta prema dobivenoj zapovesti korpus je krenuo u 16 časova na 
Papratnu. Oko 22 časova po podne jedinice su izbile na Papratnu, gde je se zanoćilo.6</p>
<p>30&nbsp; avgusta u 0.3,30 časova neprijatelj preko Bežanovića i Vrbniče 
napada jakim snagama i zauzima pred stražarski položaj. Odmah vršim protiv 
napad i vraćam izgubljeni položaj, ali ga opet ubrzo gubim. Neprijatelj napada 
na sam položaj Papratnu ali je krvavo odbijen. Na Papratni ostalo se je do 10 
časova, kada sam jedinice povukao po naređenju.</p>
<p>Za vreme ovih borbi jedinice ovoga korpusa imale su gubitaka i to:</p>
<p>—&nbsp; Štabna četa korpusa imala je 1 mrtav (Milorad Mili-ćević); 
Ranjena 3 i to: (Vladimir Cvatanović kaplar, redov Ste-van Luković i redov 
Milivoje Leković),</p>
<p>—&nbsp; 15 Jurišna brigada 3 mrtva i to: (redov Vidoje Milen-tijević, 
Bogoljub Đurović, i Radovan Radovanović. (Ranjeno je 15 i to: redovi: 
Dobrosav Sekulić, Savo G. Obradović, Adam R. Nikolić, p. narednik, Dragojle 
Ilić, Novica Vukajlović, Gojko Jordanović, Đuro Marjanović, narednik Božidar 
Milivojević, redovi Radosav Mihajlović, Milija Manderović, narednik Stra-in 
Nikolić, redov Radomir Gavrilović, Stamatović Blagoj e, Dra-gomir Rajević i 
Jeroslav Vasilijević.</p>
<p>—&nbsp; 16 Jurišna brigada i to: ranjeno 13, poginulo 1, kontu-zovano 2.</p>
<p>Neprijatelj je imao daleko veće gubitke.7 Zarobljeno je 6 neprijateljskih 
vojnika a na pravcu nadiranja izbrojano je preko 16 leševa koje nije imao 
vremena da sahrani. Po iskazu očevidaca neprijatelj je mnogo ranjenika preneo u 
pravcu Brusa.</p>
<p align="center">M.P.</p>
<p align="center">Komandant, major</p>
<p align="center"><strong>Mil.</strong>8<strong> V. Marković</strong></p>
<p>1&nbsp; Original (pisan na mašini, ćirilicom) u Arhivu VII Ča, k. 53, reg. 
br. 8/2 (S-V-6352).</p>
<p>2&nbsp; Vidi dok. br. 40.</p>
<p>3&nbsp; i 4 Reč je o dejstvima jedinica 5. i 17. divizije NOVJ. Opširnije 
vidi Zbornik NOR-a, tom I, knj. 11, dok. br. 89, 95 i 178 i u Arhivu VII, Ca, k. 
53, reg. br. 27 i 29/1: izveštaj komandanta 5. jurišnog korpusa od 26. avgusta 
1944.</p>
<p>5 O tim borbama vidi u Arhivu VII, Ča, k. 53, reg. br. 53/1, 37/1 i 45/1: 
depeše komandanta 5. jurišnog korpusa od 27. avgusta 1944.</p>
<p>6 Komandant 4. grupe jurišnih korpusa je 28. avgusta 1944. izdao zapovest 
prema kojoj su jedinice te grupe i Rasinsko-topličke grupe korpusa dobile 
zadatak da održe teritorije 2upe i Rasine, odmore se i snabdeju opremom i naoružanjem, 
a zatim da preduzmu »opštu akciju« protiv jedinica NOVJ na Kopaoniku i 
Jastrepcu (AVII, Ca, k. 73, reg. br. 41/3). Do realizacije planirane akcije nije 
došlo jer su jedinice Operativne grupe divizija 29. avgusta uveče prešle u opšti 
protivnapad i tokom 30. avgusta ponovo ovladale Župom i Rasinom, a četničke 
snage su bile prinuđene na povlačenje preko Zapadne Morave (Zbornik NOR-a, tom 
I, knj. 11, dok. br. 73, 89, 176—178).</p>
<p>7 Prema Operacijskim dnevnicima, 5. i 17. divizija NOVJ su u borbama od 26. 
do 30. avgusta 1944. imale 13 mrtvih, 61 ranjenog i 6 nestalih boraca (Zbornik 
NOR-a, tom I, knj. 11, dok. br. 89 i 178).</p>
<p>8 Miloš.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_48.htm"><b>Prethodni dokument</b></a></TD>
<TD><a href="4_14_4_50.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
