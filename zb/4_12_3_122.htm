<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_121.htm"><b>Prethodni dokument</b></a></TD>
<TD><a href="4_12_3_123.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>MESECNI IZVEŠTAJ KOMANDUJUCEG GENERALA I KOMANDANTA U 
SRBIJI OD 19. AVGUSTA 1943. KOMANDANTU JUGOISTOKA O VOJNO-POLITIČKOJ I 
PRIVREDNOJ SITUACIJI, ČETNIČKOM POKRETU, SOPSTVENIM PROTIV-MERAMA I 
DIVERZIJAMA U SRBIJI[1]</strong></p>
<p>KTB prilog 78[2]</p>
<p>H. Qu., 19. 8. 1943.</p>
<p>Odelj. Ia, br. 3582/43.</p>
<p align="center">KOMANDUJUĆI GENERAL I KOMANDANT U SRBIJI</p>
<p align="center"><strong>Poverljivo!</strong></p>
<p>Pred.: Izveštaj o situaciji za vreme</p>
<p>od 16. 7. do 15. 8. 1943.</p>
<p align="center">K-DANTU JUGOISTOKA (K-DI GRUPE ARMIJA &quot;E&quot;)</p>
<p align="center">I. POLITIČKA SITUACIJA</p>
<p>Uticaj Nedićeve vlade i njenih upravnih organa, usled povećane nade na 
skoro oslobođenje, je dalje opao. Uprkos tome, treba vladi, naročito ličnosti 
predsednika vlade — Nediću, i danas još pridavati važnost kao značajnom 
faktoru za okupacionu silu.</p>
<p>Na traženje srpske vlade za sređivanje zaoštrenih odnosa u srezu Kruševac, 
odobreno je postavljanje sa naročitim puno-moćjem ministra Oljćana3, koji je 
blizak srpskom dobrovoljačkom pokretu. Za izvršavanje poverenih mu zadataka, 
stavljeno mu je na raspolaganje, radi provere, 2 bat. SDK i tamošnja srpska 
policija. Do sada postignuti uspesi u smirivanju već sada opravdavaju pokušaj.</p>
<p>Saznanje da će dobrom žetvom ubuduće unekoliko biti obez-beđena ishrana 
dovelo je do smirivanja stanovništva u gradovima kao i do daljeg povećanja 
antipatije protiv ustaničkih elemenata, naročito onih koji sabotiraju ubiranje 
letine. —</p>
<p align="center">II. SITUACIJA KOD NEPRIJATELJA</p>
<p>Pokret D. M.4 izgleda da je uglavnom završio svoje mob. pripreme i sada očekuje 
podstrek spolja kako bi započeo sa opštim ustankom.[5] Dok se naspram 
pripadnika okupacionih snaga još suzdržava — npr. pušteni su na slobodu 1 
nemački i 18 bugarskih zarobljenika usled pretnje strogim represalijama — 
započeo je D. M. borbu protiv SDK,[6] pošto je propao pokušaj da ih pridobije 
na svoju stranu.</p>
<p>Borba protiv SDK u rejonu Užice — Čačak i u srezu Kruševac ima za cilj 
kako uništenje ovih jedinica tako i osiguranje oba glavna organizaciona centra 
i centra otpora pokreta D. M. i to:</p>
<p>1.) rejon Tara-planina, Čačak, Užice, Guča, Ivanjica sa zadatkom 
zatvaranje saobraćajnih puteva sever — jug i istok — zapad i izolovanje 
okupacionih garnizona koji se nalaze u tom rejonu;</p>
<p>2.) rejona Kopaonik i Jastrebac kao i novobugarskog re-jona koji se 
nadovezuje prema jugu. Odavde treba, u sadejstvu sa savezničkim vazdušnim 
desantima velikog stila na Kosovu polju, da se prekinu žile kucavice ne-mačkih 
divizija koje vode ka jugu.</p>
<p>Obračunavanje pokreta D. M. sa komunistima se nastavlja i sada kao i pre i 
ono služi za eliminisanje neugodnog konkurenta za vlast u oslobođenoj 
Jugoslaviji kao i za čuvanje stanovništva od mera odmazde, a što se 
automatski isključuje bezobzirnim nadiranjima komunističkih grupa.—</p>
<p>O situaciji kod neprijatelja u pojedinostima i o situaciji u Albaniji, 
uporedi izveštaj Ia, pov. br. 3560/43. od 18. 8. 43. god.[7]</p>
<p align="center">III. SOPSTVENA TAKTIČKA SITUACIJA I NAMERE</p>
<p>Od pokretnih nemačkih snaga koje su na raspolaganju, u toku izveštajnog 
perioda najpre je 297. pd prebačena u Banat i odande, po naređenju, u rejon 
Kos. Mitrovica — Kuršumlija — Po-dujevo. Premeštanje još nije završeno. 
Prvobitna namera da se u toku pokreta prema jugu pročešlja područje bandi na 
Ko-paoniku i Jastrepcu morala se napustiti. Od sredine jula, 1 puk ove divizije, 
uz podršku bugarskih snaga, sproveo je veću operaciju jug.ist. od Valjeva, pri 
čemu je zaplenjena 1 engl. radiostanica i materijal i uhapšena 453 sumnjiva 
lica. Uprkos naj-brižljivijoj pripremi, nije uspelo da se na ovoj tertoriji 
opkole mobilne bande D. M.</p>
<p>1. i 2. SS-pol. oki. gren. puk. preuzeli su osiguranje severoza- padne 
Srbije, zatim Đerdapa i Bora. 1. SS-pol. okl. gren. puku još nedostaju obučeni 
vozači motornih vozila, inače je u per-sonalno-materijalnom pogledu potpuno 
popunjen, dok 2. puk, usled dolaska oko 1000 regruta, nije spreman za dejstvo.</p>
<p>100. lov. div. i 92. mot. puk izvršili su naređeni pokret u rejon Skoplja i 
Bitolja.</p>
<p>1. kralj. bug. okup. korpus je u toku izveštajnog perioda bio aktivniji. 
Sprovedene su operacije većeg obima, najčešće uz učešće jedinica SDK i 
nemačke policije, na planini Jastrepcu jugozap. od Leskovca i jugozap. od 
Lebana i na Rudniku. Dok je na Rudniku nastupilo izvesno smirivanje, dotle 
operacije u jugozapadnoj Srbiji nisu u potpunosti uspele. Poslednjih dana, zbog 
prepada jednica D. M. na bugarske trupe, kojom prilikom su iste imale veliki 
broj mrtvih, započela je veća operacija u rejonu Užice — Čačak u 
sadejstvu sa SDK i ne-mačkom policijom.</p>
<p>Kako je znatan deo bug. Okup. korpusa angažovan na zaštiti fabrika i železnice, 
a neznatne pokretne rezerve potrebne su za nesmetano korišćenje saobraćajnih 
puteva i stalno smirivanje Srbije, i kako, s druge strane, oprema i naoružanje 
korpusa ograničava uspešnu pokretnu upotrebu istog, to će u vezi novog 
regulisanja komandnih odnosa bug. Okup. korpus morati i dalje da bude na 
raspolaganju vojnoupravnom komandantu Srbije za sprovođenje njegovih zadataka. 
(Uporedi dopis k-du-jućeg gen. i k-ta Srbije, Ia, br. 3517/43. pov. od 16. 8. 
43.)[8]</p>
<p>R. Z. K.[9] u izveštajnom periodu nije imao značajnih angažovanja.</p>
<p>S. D. K. se sve više iskazivao kao značajna trupa za borbu protiv mobilnih 
bandi D. M. i komunističkih bandi. Raskid sa pokretom D. M. izgleda da je kod 
većeg dela korpusa odsad potvrđen. Tri bataljona koja su bila angažovana za 
vođenje borbe u pokretu u rejonu Užica i Kruševca u izveštajnom periodu bili 
su stalno u dodiru sa neprijateljem. Uz svojih 28 poginulih, 19 ranjenih i 3 
nestala, uspeli su da u borbi ubiju 143 neprijatelja (od toga 122 pripadnika D. 
M.) i zarobe 41 (od kojih 30 pripadnika D. M.). Mora se imati u vidu da im se 
pokloni veća pažnja i da se povremeno bat. povuku iz borbe radi popune.</p>
<p>Glavnina Srp. drž. straže bila je angažovana na ubiranju letine. Dok je u 
borbi protiv komunista ostala nepokolebljiva, dotle je njena podložnost prema 
pokretu D. M. ponovo porasla. Mnogobrojna obezbeđenja i navodna odvođenja već 
sada pokazuju da su SDS[10] i SGZ[11] nesposobne za održavanje javnog reda i 
sigurnosti u smislu okupacionih snaga. U slučaju nacionalnog ustanka treba računati 
ne samo sa potpunom pasivnošću već i sa prelaženjem ostalih delova SDS i 
SGZ.</p>
<p>Jedinice nemačke policije bile su uglavnom angažovane sa SDS za osiguranje 
žetve i s 1 mot. bat. u stalnoj borbi protiv bandi.</p>
<p>S. D.[12] se i nadalje istakla u borbi protiv bandi i izviđačkoj 
delatnosti. Posebno joj je uspelo da likvidira železničku špijunsku 
organizaciju D. M. u Nišu.</p>
<p><em>Opšta procena:</em></p>
<p>U slučaju iskrcavanja Anglo-Amerikanaca treba sigurno računati sa 
izbijanjem ustanka u Srbiji. Njime će rukovoditi D. M. i biće potpomognut od 
pretežnog dela stanovništva uklj. i od većine činovništva i onda neće biti 
moguće da se spreči da ponegde na najvažnijim objektima i saobraćajnim 
putevima dođe do uspešnih sabotaža. Konfiguracija zemljišta na mnogim 
me-stima omogućava približavanje jačih bandi, koje će navaliti preko slabih 
osiguranja.</p>
<p>Da bi se ovo predupredilo mora se svim sredstvima nastaviti stalno gonjenje 
organizacionih štabova i bandi. Protiv štabova koji se nalaze u nepristupačnim 
planinskim delovima (Homolje i drugim kraškim planinama) isplatilo bi se i angažo-vanje 
padobranskih jedinica.</p>
<p>Smanjenje snaga, kao na primer povlačenje samo jednog dela 1. kralj. bug. 
okup. korpusa, ne može doći u obzir pri sadašnjim okolnostima. Poželjno 
temeljno likvidiranje organizacionih centara, naznačenih u odeljku „Situacija 
kod neprijatelja&quot;, zahteva, usled velikih terenskih poteškoća, angažovanje 
dopunskih pokretnih snaga, po mogućstvu sa planinskom opremom. Dosadašnja 
iskustva pokazuju da samo iz daleka nabačena gusta mreža daje izgled da se 
uhvate organizacioni štabovi, kod kojih se nalaze poznata sredstva 
neprijateljske obaveštajne službe, inače treba računati sa njihovim 
blagovremenim izvlačenjem.</p>
<p>Za odbranu od samog ustanka takođe je potrebno prebacivanje u rejon jedne 
borbeno sposobne divizije trajne formacije, od koje mora najmanje 1 puk da se 
osposobi za pokretna dejstva.</p>
<p align="center">IV. SITUACIJA U VAZDUHU</p>
<p>Nepr. aktivnost u preletanju teritorije od prošlog meseca (19) povećala se 
(29). Težište je bilo u južnom i istočnom srpskom području. 5 preleta 
stiglo je do Beograda. Sa 1 izuzetkom (bom-bardovanje razornim bombama železničke 
pruge u dolini Ibra juž. od Mitrovice) radilo se o angažovanju RAF-a u cilju 
sna-bdevanja.</p>
<p>Naša aktivnost u vazduhu: ukupno je bačeno 560.000 letaka iznad Srbije i 
Hrvatske. Jedno poletanje u cilju borbenog izviđanja mesta sastanka komandanata 
D. M. u Homoljskim planinama. Za protivvazdušnu odbranu Beograda (mesta na Savi 
i Dunavu, aerodroma Zemun) prispeo 1 teš. protivavionski divizion sa 4 teške 
protivavionske baterije, od kojih 3 spremne za dejstvo, i 1 laka btr.</p>
<p align="center">V. SAOBRAĆAJNA SITUACIJA</p>
<p>Povećana aktivnost sabotaža na području hrvatske državne že-leznice 
imala je za posledicu povećani zastoj i na prugama Srbije, uklj. i Banata. Železnički 
čvorovi Beograd, Topčider, Lapovo i Niš su prenatrpani. Da bi se osigurao 
prolaz vojnih transporata, bilo je potrebno da se za izvesno vreme ograniči 
civilni ratni i putnički promet. Zbog preopterećenosti osoblja i materijala, 
porasli su nesrećni slučajevi na radu.</p>
<p>Do prekida saobraćaja došlo je: I usled nesrećnih slučajeva na radu:</p>
<p>a) na glavnoj pruzi Beograd — Grdelica 41 sat</p>
<p>b) na pruzi Lapovo — Kos. Mitrovica 33 sata</p>
<p>c) na uskotračnim prugama 17 sati</p>
<p>II usled neprijateljskog dejstva:</p>
<p>a) na glavnoj pruzi Beograd — Grdelica 8 sati</p>
<p>b)na pruzi Lapovo — Kos. Mitrovica 6 sati</p>
<p>c) na uskotračnim prugama nije bilo.</p>
<p align="center">VI. SITUACIJA U POGLEDU SNABDEVANJA I DOTURA</p>
<p>a) Ishrana: Snabdevanje okupacionih jedinica, uprkos prilič-</p>
<p>nom povećanju brojnog stanja, proteklo je uglavnom bez smetnji. Snabdevanje 
konja slamom i senom obezbeđeno je doturom dok je zrnastom hranom vrlo 
nategnuto.</p>
<p>b) Municija: Uprkos više puta poslatim trebovanjima i usmenim intervencijama 
kod Gen. Qu/Mun,[13] još nije izvršena naređena formacijska popuna. Usled 
nedostatka nekih vrsta municije, postoji delimičan manjak u bojevom kompletu.</p>
<p>c) Naoružanje i oprema: Zahtevi za naoružanje za potrebe zaštite 
svakodnevno se povećavaju. Potrebe u karabinima, pištoljima, mitr. i autom, 
nisu mogle da budu pokrivene. Od vojne opreme pretežno nedostaju poljske 
kuhinje i to-varne kuhinje.</p>
<p>d) Mot. vozila na raspolaganju za sada nema. Od 98 kom. koji se nalaze na 
popravci, jedan, deo će do sredine septembra biti opravljen.</p>
<p align="center">VII. PRIVREDNA SITUACIJA</p>
<p>Snabdevanje važnih vojnoprivrednih preduzeća moglo se već obezbediti sa pšenicom 
nove žetve. Od 8. 8. 43. uvedeno je u Beogradu snabdevanje na karte, na osnovu 
kojih se po glavi za nedelju dana izdaje 2000 g hleba ili 1500 g brašna kao i 
100 g mesa i 60 g masti, kao i za dve nedelje 250 g šećera i 250 g soli. Takođe 
i snabdevanje onih koji se ne mogu samostalno snabdevati u gradovima Nišu, 
Kragujevcu, Jagodini poboljšano je specijalnim davanjima.</p>
<p>Vršidba pšenice, koja je trajala do kraja jula, dala je u Banatu do sada 
60.000 t, na srpskim područjima samo, uz vojni i poli-tički pritisak, 16.000 
t. Od toga je 18.000 t otpremljeno u Rajh, a 10.000 t određeno za potrebe 
Vermahta.</p>
<p>Osiguranje radne snage se i dalje pogoršalo, pošto industrijski radnici, 
zbog boljih mogućnosti za snabdevanje, nastoje da nađu posao na selu a seljaci 
koji rade u radionicama za sada su zaposleni na žetvenim radovima. Angažovanjem 
3.000 mađarskih Jevreja omogućeno je da se pre svega pokrije nedostatak radne 
snage u rudniku bakra Bor.</p>
<p>Vađenje gvozdene rude na srpskoj teritoriji odvija se normalno. Angažovanjem 
novih bušilica povećana je produktivnost kopanja rude u Boru.</p>
<p>Nasuprot tome, kopanje uglja usled nedostatka radne snage je prilično opalo, 
što je dovelo do prekida rada pojedinih industrijskih pogona.</p>
<p>Na području cena nema nekih značajnijih promena. Usled dobre žetve, spale 
su cene na crnoj berzi.</p>
<p>Novčani opticaj se usled finansiranja žetve povećao na 19,5 milijardi 
dinara. Već sada postojeće klirinško potraživanje u korist Srbije od 4,5 
miliona, dalje će se povećati posle isporuke žetvenih prinosa.</p>
<p align="center">VIII. ZDRAVSTVENA SITUACIJA</p>
<p>Zadovoljavajuća, snabdevanje sanitetskim materijalom i sada kao i pre 
zabrinjavajuće.</p>
<p align="center">IX. STANJE KONJA</p>
<p>100. lov. div. dodeljeno je 105 konja iz Armijskog konjskog parka 530 i na 
taj način pokriven je nedostatak.</p>
<p>118. lov. div. ima manjak od 205 konja, čija popuna je zatražena. 297. pd 
primila je iz domovine 2016 konja iz rezerve, tako da je skoro dostignuto 
formacijsko brojno stanje. —</p>
<p>Zdravstveno stanje konja kod 100. i 118. lov. div. zadovoljavajuće, kod 297. 
pd ne zadovoljava.</p>
<p align="center">X.STANJE POPUNE</p>
<p>Dostavljeni su OKH zahtevi za popunu kadrovima potčinjenih divizija.</p>
<p align="center">Za kom. gen. i k-danta Srbije Načelnik štaba</p>
<p align="center">Gajtner</p>
<p align="center">Dostavljeno:</p>
<p align="center">. . . [14]</p>
<p>1 Snimak originala (pisanog na mašini) u AVII, NAV-T-501, r. 253, s. 
147—155.</p>
<p>2 Dopisano rukom.</p>
<p>3 Mihajlo</p>
<p>4 Draže Mihailovića</p>
<p>5 U toku 1941—1943. Draža Mihailović i njegovi komandanti Đujić, Jevđević, 
Drenović, Rokvić, Lukačević, Simić, Kalabić, Jovanović, Radić, Vranješević 
i niz drugih sklopili su sporazume o saradnji s predstavnicima Vermahta i 
italijanskih oružanih snaga u borbi protiv NOVJ. Vidi dok. br. 74, 156, 160 i 
166. Opširnije o toj saradnji vidi AVII, Ča, reg. br. 8/3, k. 207: pismo načelnika 
štaba Komande bosanskih četničkih odreda S. Vranješevića od 2. marta 1943. 
o sastanku u nemačkoj komandi u Banjoj Luci; AVII, Ča, reg. br. 5/1, k. 293: 
depeša majora Ba-ćovića od 21. juna 1943. Draži Mhailoviću da je između četnika 
i Nemaca u rejonu Doboj — Zenica zaključen 30. aprila 1943. sporazum; zatim 
niz sporazuma u 1943. u AVII, NAV-T-77, r. 882, s.&lt; 630907—8 i s. 630919; 
T-314, r. 566, s, 228—30 i 342—3.</p>
<p>6 Srpski dobrovoljački korpus</p>
<p>7 Tim dokumentom redakcija ne raspolaže.</p>
<p>8 Reč je o predlogu u vezi upotrebe i potčinjenosti jedinica za osiguranje 
teritorije Srbije od strane snaga pod komandom komandujućeg generala i 
komandanta u Srbiji i K-de 2. okl. armije (AVII, NAV-T-501, r. 253, s. 124—5).</p>
<p>9 Russisches Schutzkorps</p>
<p>10 Srpska državna straža</p>
<p>11 Srpska granična zaštita</p>
<p>12Sicherheitsdienst (Služba bezbednosti)</p>
<p>13 Generalquartier/Munition (načelnik za pozadinu/[Odelj. za] municiju)</p>
<p>14 Zbog ograničenog prostora izostavljena su imena komandi i ustanova kojima 
je ovaj izveštaj dostavljen.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_121.htm"><b>Prethodni dokument</b></a></TD>
<TD><a href="4_12_3_123.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
