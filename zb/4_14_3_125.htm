<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_124.htm"><b>Prethodni dokument</b></a></TD>
<TD><a href="4_14_3_126.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA ZLATIBORSKOG KORPUSA OD 21. 
APRILA 1944. NAČELNIKU ŠTABA GRUPE RAČANSKIH BRIGADA ZA MOBILIZACIJU ČETNIKA 
I DEJSTVO PREKO DRINE KA SREBRENICI PROTIV JEDINICA NOVJ U VEZI SA NAREĐENJEM 
DRAŽE MIHAILOVlĆA1</strong></p>
<p>Na ličnost</p>
<p>Neizvršenje naređenja kažnjava se smrću</p>
<p>KOMANDA</p>
<p>JUGOSLOVENSKE VOJSKE U OTADŽBINI Gorski štab br. 18</p>
<p>O. Br. 160</p>
<p>21 aprila 1944 god. u 16 č.&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Slobodne srpske planine</p>
<p align="center">NAČELNIKU ŠTABA GRUPE RAČ(ANSKIH) BRIGADA</p>
<p align="center">poručniku Nikoliću</p>
<p>Gospodin Ministar vojske, mornarice i vazduhoplovstva i Načelnik štaba 
Vrhovne Komande radiogramima Br. 358, 359, 360, 361 od 20 aprila tg. dostavio 
je:</p>
<p>»Po dobivenim obaveštenjima na prostoriji Srebreničkog i Vlaseničkog 
sreza nalaze se jedinice III korpusa crvenih. Jačina ovih snaga ceni se na 
3000, većinom nasilno mobi-lisanih. Crveni ovde i dalje vrše mobilizaciju. Da 
bi se ova grupa komunista tukla i razjurila sa ovog terena i sprečila u daljem 
vršenju mobilizacije, naređujem:</p>
<p>1&nbsp; — Ostojić2 da preduzme napad od Sokolovića ka Vla-senici, kako je 
već nameravao;</p>
<p>2&nbsp; — Da kapetan Leko3 sa Majevice izvrši napad pravcem Majevica—Šekovići—Vlasenica;</p>
<p>3&nbsp; — Da Račić4 pređe Drinu sa jednom jačom kolonom u oblasti 
Ljubovije i napada pravcem ka Srebrenici;</p>
<p>4&nbsp; &nbsp;— Da Račić udesi sa dobrovoljcima da i oni pređu Drinu u 
oblasti Drinjače i potom da napadaju pravcem Nova Kasaba—s. Milići. Docnije 
Račićeva grupa i dobrovoljci treba da se prema situaciji uprave u pravcu 
Vlasenice;</p>
<p>5&nbsp; — Da iz grupe Račanskih brigada pređu Drinu kod Ba-jine Bašte 
jedna brigada jačine 300 ljudi i dejstvuje pravcem Bajina Bašta — 
Srebrenica. Za ovu akciju treba biti spreman do 25. aprila.</p>
<p>Mi ćemo upravljati akcijom i to: grupom Ostojić, Leko, Račić. Račić će 
uzeti pod svoju komandu dobrovoljce, i Ra-čansku brigadu. Ostojić, Račić i 
Leko da izveste sa koliko snaga mogu preduzeti ovu akciju. Račić da izvesti 
koliko će dobrovoljaca preći u ovu akciju. Skrećem pažnju Leki da za ovu 
akciju iskoristi svoj zeleni kadar5 koliko je god moguće. Skrećem pažnju 
svima komandantima da je ova akcija vrlo važna i da je sada najpogodniji 
momenat da se crveni očiste sa leve obale r. Drine.</p>
<p>Dalje, akcija treba da bude složna i brza i da se ne da vremena crvenima da 
se snađu i izvuku. Napad treba neizostavno da počne 25 aprila. Račić će 
dostaviti ovo naređenje najhitnijim putem kapetanu Leki i istovremeno staviti 
mu jednu radio stanicu na raspoloženje, pošto Lekina stanica ne radi. Na mesto 
ove stanice dodelićemo Račiću novu radio stanicu. Kraj depeše. Dostavljeno 
Račiću, čika Branku, Kondoru i Leki«.</p>
<p>Prema prednjem naređujem:6</p>
<p>1)&nbsp; &nbsp;Odmah po prijemu ovog naređenja izvršite mobilizaciju svih 
boračkih snaga I Račanske brigade potporučnika Ordagića7, stim da se mobiliše 
najmanje 300 ljudi;</p>
<p>2)&nbsp; Odmah po prijemu naređenja uhvatite vezu sa majorom Račićem;</p>
<p>3)&nbsp; &nbsp;I Račansku brigadu prikupite na prostru s. Perućac;</p>
<p>4)&nbsp; Dana 24/25 aprila u ponoćnim časovima izvršite pre-laz Drine kod 
s. Perućac (preko puta džamije);</p>
<p>5)&nbsp; Sa brigadom preduzmite odmah prodor u pravcu Srebrenice hvatajući 
vezu sa Račićevim snagama;</p>
<p>6)&nbsp; II Račanska brigada ostaje na svom dosadašnjem me-stu.</p>
<p>7)&nbsp; Organizujte prihvat na mestu prelaza i rezervni prihvat kod Baćevaca;</p>
<p>8)&nbsp; Sve pripreme i prelaz izvršiti u najvećoj tajnosti, da komunisti 
preko Drine ne bi doznali za ovu našu nameru.</p>
<p>9)&nbsp; &nbsp;Operacijom I Račanske brigade komandovaće lično poručnik 
Nikolić, stim što će i dalje ostati brigada pod komandom Ordagića.</p>
<p>10)&nbsp; Veza samnom preko Račićeve radio stanice. Prilog ključ šifrovanje.</p>
<p>11)&nbsp; Neizvršenje naređenog povlači kaznu smeti.</p>
<p>12)&nbsp; &nbsp;Ovo naređenje u pogledu datuma prelaza može da izmeni 
isključivo major Račić, skim uhvatiti najhitniju vezu.</p>
<p>Izvestite da ste ovo naređenje primili, razumeli i izvršili.</p>
<p>Ponavljam još jednom uhvatite najhitniju vezu sa Račićem, držite svo 
ljudstvo u ruci i nedozvolite im po cenu najvećih žrtava da Vas komunisti 
nabace na Drinu već se u vidu klina probite kroz njihove redove u pravcu 
Srebrenice a u sastav glavnine snaga majora Račića.</p>
<p>Ponavljam da Vi snosite zajedno sa Ordagićem punu odgovornost za tačno izvršenje 
naređenja.</p>
<p>KOMANDANT, kapetan Radović8</p>
<p>Ključ za sifrovanje:</p>
<p>Vaš nadimak:</p>
<p>k 1: Sa planine vetar duva</p>
<p>k 2: Sine Marko jedini u majke</p>
<p>Sifrovanje horizontalno duplo bez lažnih slova</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 30, 
reg. br. 11/6 (S-V-1963).</p>
<p>2&nbsp; Zaharije. U njegovom naređenju od 25. aprila komandantu Drinskog 
korpusa o zadacima jedinica korpusa, pored ostalog, piše: »U cilju potpunog čišćenja 
Istočne Bosne od komunista i tučenja III korpusa crvenih, danas je otpočela 
kombinovana akcija od Majevice, Drinjače, Ljubovije, Bajine Bašte i Sokolovića. 
U ovoj akciji zajedno sa Bosancima učestvuju braća Srbijanci« (Arhiv VII, Ča, 
k. 163, reg. br. 15/3).</p>
<p>3&nbsp; Stevan Damjanović, komandant Majevičkog korpusa.</p>
<p>4&nbsp; Dragoslav.</p>
<p>5&nbsp; O zelenom kadru vidi dok. br. 67, depešu br. 829.</p>
<p>6&nbsp; Vidi dok. br. 143.</p>
<p>7&nbsp; Dobrosav.</p>
<p>8 Dušan.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_124.htm"><b>Prethodni dokument</b></a></TD>
<TD><a href="4_14_3_126.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
