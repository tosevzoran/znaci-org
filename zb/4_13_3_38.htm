<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIII - DOKUMENTI KRALJEVINE ITALIJE - KNJIGA 3</b><br>

<CENTER><TABLE border="1"><TR><TD><a href="4_13_3.htm"><b>Sadr&#382;aj</b></a></TD>
<TD><a href="4_13_3_37.htm"><b>Prethodni dokument</b></a></TD>
<TD><a href="4_13_3_39.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p style="text-align: center; padding: 0pt 0pt 6pt;"><span class="font2" style="font-weight: bold;">BR. 
38</span></p>
<p style="text-align: center; padding: 6pt 0pt 18pt;"><span class="font2" style="font-weight: bold;">ZABELEŠKA 
VRHOVNE KOMANDE OD 2. MARTA 1943. O RAZGOVORIMA ITALIJANSKO-NEMAČKIH 
PREDSTAVNIKA VOĐENIM NA SASTANCIMA 26, 27. I 28. FEBRUARA U RIMU POVODOM 
OPERACIJA „VAJS&quot;<sup><a name="footnote1"></a><a href="file:///C:/znaci/4_13/4_13_3_38.htm#bookmark0">1</a></sup></span></p>
<p style="padding: 18pt 0pt 0pt 1pt;"><span class="font2">PREPIS</span></p>
<p style="text-align: center; padding: 0pt 0pt 6pt;"><span class="font0" style="font-weight: bold;">VRHOVNA 
KOMANDA I ODELJENJE OPERATIVNO ODELJENJE KOV</span></p>
<p style="padding: 6pt 0pt 9pt 207pt;"><span class="font2">2. mart 1943 —XXI</span></p>
<p style="text-align: center; padding: 9pt 0pt 6pt;"><span class="font0" style="font-weight: bold;">IZVOD 
IZ ITALIJANSKO-NEMACKIH RAZGOVORA VOĐENIH NA SASTANCIMA 26, 27. I 28. FEBRUARA 
U RIMU I ODGOVARAJUĆIH ODLUKA</span></p>
<p style="text-indent: 21pt; padding: 6pt 1pt 0pt;"><span class="font2" style="font-style: italic;">1.&nbsp;— 
Sastanak u palati „Venecija&quot; 26. februara 1943. </span><span class="font2">(Prisutni: 
Duče, fon Ribentrop, general Varlimont, general Am-brozio i ekscelencija 
Bastijanini).<sup><a name="footnote2"></a><a href="file:///C:/znaci/4_13/4_13_3_38.htm#bookmark1">2</a></sup></span></p>
<p style="text-align: justify; text-indent: 21pt; padding: 0pt 1pt;"><span class="font2">Diskusija 
je otvorena sledećim gledištem Firera: ne sme se Četnicima davati oružje za 
borbu protiv partizana; i jedne i druge treba uništiti, jer su i jedni i drugi 
neprijatelji.</span></p>
<p style="text-indent: 21pt; padding: 0pt 1pt;"><span class="font2">Duče 
zastupa gledište da je potrebno prethodno ostvariti pacifikaciju zemlje, pa 
onda razoružati četnike.</span></p>
<p style="text-align: justify; text-indent: 21pt; padding: 0pt 1pt;"><span class="font2">General 
Varlimont izlaže plan nemačke Vrhovne komande za pacifikaciju Balkana, i to: 
završiti operacije protiv komunista a zatim započeti demobilizaciju četnika; 
u bliskoj budućnosti uništiti takođe i pokret Mihailovića.</span></p>
<p style="text-indent: 21pt; padding: 0pt 1pt;"><span class="font2">Zaključeno 
je da se sledećeg dana razmotri plan Varlimonta na sastanku kome će 
prisustvovati samo vojna lica.</span></p>
<p style="text-indent: 21pt; padding: 0pt 1pt;"><span class="font2">2.&nbsp;— 
Razgovori između gen. Ambrozija i gen. Varlimonta 27. 2. u palati 
„Vidoni&quot;.</span></p>
<p style="text-indent: 21pt; padding: 0pt 1pt;"><span class="font2">Ekselencija 
Ambrozio stavlja izvesne primedbe na nemački plan.</span></p>
<p style="text-align: justify; text-indent: 21pt; padding: 0pt 1pt;"><span class="font2">General 
Varlimont insistira da se Višoj komandi oružanih snaga 
„Slovenija—Dalmacija&quot; odmah dostave uputstva za operaciju 
,,Vajs-2&quot; i razoruža van je četnika.</span></p>
<p style="text-align: justify; text-indent: 21pt; padding: 0pt 1pt;"><span class="font2">Utvrđuje 
se način učešća italijanskih snaga u operacijama u dolini Neretve i ,,Vajs-2<sup>!;</sup>. 
Sto se tiče četnika, odlučeno je da se razoružaju posle likvidacije 
partizana.</span></p>
<p style="text-align: justify; text-indent: 21pt; padding: 0pt 1pt;"><span class="font2">3.&nbsp;— 
General Varlimont je dopisom Op. br. 20867 od 27. februara<sup><a name="footnote3"></a><a href="file:///C:/znaci/4_13/4_13_3_38.htm#bookmark2">3</a></sup> 
izvešten o sledećem:</span></p>
<p style="text-align: justify; text-indent: 21pt; padding: 0pt 1pt;"><span class="font2">—&nbsp;daje 
se saglasnost na plan nemačke Vrhovne komande da se četnici razoružaju posle 
likvidacije partizana;</span></p>
<p style="text-align: justify; text-indent: 21pt; padding: 0pt 1pt;"><span class="font2">—&nbsp;dve 
akcije protiv partizana, u dolini Neretve i na području Livna, ne mogu se 
preduzeti jednovremeno;</span></p>
<p style="text-align: justify; text-indent: 21pt; padding: 0pt 1pt;"><span class="font2">—&nbsp;bezbednost 
rejona Mostar i rudarskog područja i dalje garantuju italijanske jedinice;</span></p>
<p style="text-align: justify; text-indent: 21pt; padding: 0pt 1pt;"><span class="font2">—&nbsp;precizira 
se da će zatvaranje područja južno od linije Livno—Mostar biti ograničenije 
nego što je tražila nemačka Vrhovna komanda.</span></p>
<p style="text-align: justify; text-indent: 21pt; padding: 0pt 1pt;"><span class="font2">4.&nbsp;—- 
Dopisom Br. 20868 od 27. februara<sup>1</sup> Višoj komandi oružanih snaga 
„Slovenija—Dalmacija&quot; dostavljaju se direktive u vezi sa iznetim.</span></p>
<p style="text-align: justify; text-indent: 21pt; padding: 0pt 1pt;"><span class="font2">5.&nbsp;— 
General Varlimont zahteva da se održi još jedan sastanak jer nije zadovoljan 
dopisom pomenutim u tač. 3.</span></p>
<p style="text-align: justify; text-indent: 21pt; padding: 0pt 0pt 0pt 1pt;"><span class="font2">Sastanak 
je održan 28. februara.</span></p>
<p style="text-align: justify; text-indent: 21pt; padding: 0pt 1pt;"><span class="font2">Na 
ovom sastanku general Varlimont ukazuje na neophodnost da se, uz učešće 
italijanskih jedinica, preduzmu operacije takođe i protiv Mihailovića. Ovo iz 
razloga što se Mihailovićev centar ne nalazi u Srbiji već u Crnoj Gori, tj. u 
italijanskoj interesnoj sferi. Priznaje da je reč o dugotrajnim operacijama, 
ali ih treba preduzeti kako bi se očistila pozadina.</span></p>
<p style="text-align: justify; text-indent: 21pt; padding: 0pt 1pt;"><span class="font2">Zatim 
je zaključeno da će četnici biti razoružani čim završe operacije protiv 
partizana.</span></p>
<p style="text-align: justify; text-indent: 21pt; padding: 0pt 1pt;"><span class="font2">Sa 
strane Nemaca pospešuje se učešće XVIII armijskog korpusa u operacijama 
„Vajs&quot; Precizira se da je potrebno 8— 10 dana da bi se raspolagalo 
glavnim snagama divizije „Bergamo&quot;. Međutim, neke njene jedinice će moći 
da započnu uvodna dejstva.</span></p>
<p style="text-align: justify; text-indent: 21pt; padding: 0pt 1pt;"><span class="font2">6.&nbsp;— 
Dopisom Br. 20877, a na osnovu naređenja pretpostavljenih, izvešten je general 
Varlimont o saglasnosti sa gledištem da i jedinice Mihailovića predstavljaju 
opasnost i da njih treba napasti i uništiti kada to bude mogućno, a na osnovu 
operativnih planova i učešća snaga koje će sporazumno odrediti italijanska 
Vrhovna komanda i Vrhovna komanda nemačkih oružanih snaga.<sup><a name="footnote4"></a><a href="file:///C:/znaci/4_13/4_13_3_38.htm#bookmark3">4</a></sup></span></p>
<p style="text-align: justify; text-indent: 21pt; padding: 0pt 1pt;"><span class="font2">7.&nbsp;— 
General Varlimont izjavljuje u pismenoj formi da reči „kada to bude mogućno&quot;, 
navedene u dopisu Vrhovne komande Br. 20877, treba shvatiti u smislu da će 
preliminarni razgovori u vezi sa operacijama protiv Mihailovića između Komande 
Jugoistoka i italijanske Vrhovne komande, odnosno njenog predstavnika, započeti 
što pre.</span></p>
<p style="text-align: justify; text-indent: 22pt; padding: 0pt 1pt;"><span class="font2">8.&nbsp;— 
Vrhovna komanda dopisom Br. 20883 potvrđuje izneseno u tač. 7 i zadržava 
pravo da naknadno odredi predstavnika za vođenje razgovora.<sup>6</sup></span></p>
<p style="text-align: justify; text-indent: 22pt; padding: 0pt 1pt;"><span class="font2">9.&nbsp;— 
Dopisom Br. 20886 dostavljaju se Višoj komandi oružanih snaga 
„Slovenija—Dalmacija&quot; direktive za razoruža van je četnika.<sup>7</sup></span></p>
<p style="text-align: justify; text-indent: 22pt; padding: 0pt 1pt 6pt;"><span class="font2">10.&nbsp;— 
U Rim su pozvani Roboti i Pircio [Pirzio] Biroli radi konkretizovanja 
italijanskog gledišta u vezi sa operacijama protiv Mihailovića.<sup>8</sup></span></p>
<p style="text-align: justify; text-indent: 21pt; padding: 0pt 1pt 0pt 2pt;"><sup><a href="file:///C:/znaci/4_13/4_13_3_38.htm#footnote1">1</a>&nbsp;</sup><span class="font0" style="font-weight: bold;"> 
Snimak prepisa dokumenta (pisanog na mašini) u AVII, NAV-T--821, r. 
31/342—344.</span></p>
<p style="padding: 0pt 0pt 0pt 23pt;"><sup><a href="file:///C:/znaci/4_13/4_13_3_38.htm#footnote2">2</a>&nbsp;</sup><span class="font0" style="font-weight: bold;"><sup>8</sup> 
Vidi dok. br. 36.</span></p>
<p style="padding: 0pt 0pt 0pt 21pt;"><sup><a href="file:///C:/znaci/4_13/4_13_3_38.htm#footnote3">3</a>&nbsp;</sup><span class="font0" style="font-weight: bold;"><sup>9</sup> 
Redakcija ne raspolaže tim dopisom.</span></p>
<p style="padding: 0pt 0pt 0pt 21pt;"><sup><a href="file:///C:/znaci/4_13/4_13_3_38.htm#footnote4">4</a>&nbsp;</sup><span class="font0" style="font-weight: bold;">&nbsp;i 
<sup>6</sup> Redakcija ne raspolaže tim dopisom.</span></p>
<p>
<br>
<CENTER><TABLE border="1"><TR><TD><a href="4_13_3.htm"><b>Sadr&#382;aj</b></a></TD>
<TD><a href="4_13_3_37.htm"><b>Prethodni dokument</b></a></TD>
<TD><a href="4_13_3_39.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
