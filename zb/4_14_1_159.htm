<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_158.htm"><b>Prethodni dokument</b></a></TD>
<TD><a href="4_14_1_160.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 159</strong></p>
<p align="center"><strong>IZVEŠTAJ KOMANDANTA BOSANSKIH ČETNIČKIH ODREDA OD 
31. AVGUSTA 1942. GLAVNOM ŠTABU O SITUACIJI U REJONU BANJALUKE I PLANU UČESČA 
ČETNIČKIH SNAGA U AKCIJI NEMAČKIH I DOMOBRANSKIH JEDINICA PROTIV PARTIZANA1</strong></p>
<p align="center">KOMANDA BOSANSKIH ČETNIČKIH ODREDA</p>
<p align="center">31-VIII-1942 g.</p>
<p align="center">GLAVNOM ŠTABU BOSANSKIH ČETNIČKIH ODREDA</p>
<p>Pišemo u grmu u jednoj šumici, kod s. Dobrnje, gde smo primili izveštaj Štaba2 
sa papirom na kome su udareni štambilji, kako je traženo, kao i zapisnik 
zbora,3 boji je održala pozadina u Kulašima. — Raduje nas veličina zbora, a 
već znamo da su naša braća: čika Luka4 i Lalić5 umeli da kažu narodu šta 
je to srpstvo i zašto se borimo i kakav treba da je narod sada.</p>
<p>Neprijatelj se nalazi na liniji: Surjan — Lusići — Pa-vići, a naše 
snage raspoređene su prema njemu tako, da su istima zatvoreni pravci kuda bi 
mogao da prodre dalje.</p>
<p>Neprijatelj je jačine dve Brigade6 i veoma je drzak. Svaku noć se vode 
borbe, koje obično počinju oko 24 časa. Sa stanovništvom postupaju najlepše 
tako da plaćaju sve, govoreći da oni nisu četnički banditi, da pljačkaju, 
mobilišu usput sve što je sposobno, ali kod naroda slab osećaj za njih, jer 
je narod svestan toga što oni donose sobom. Tako, zatekli smo Ne-mce u Kadinoj 
Vodi i oni mlate artilerijom njihove položaje i sela gde se nalaze.</p>
<p>Mi smo predvideli čisto četnički napad za čišćenje prostorije između 
Vrbasa i puta: Banja Luka — Sitnica u pravcu Mrkonjić Grada, a zatim, kao 
drugu fazu borbe, napad od puta B. Luka — Jajce do Sane, da bi time sprečili 
ofanzivne akcije Nemaca, kao nepotrebne pošto nije teško zamisliti kako bi se 
provelo stanovništvo i imovina kuda bi prošli Nemci a za njima Hrvati, pa 
eventualno i ustaše.</p>
<p>Hrvati, doznavši za ovo, t.j. general Brozović,7 taj pas, poslao je po dva 
nemačka oficira pismo nemačkom komandantu koji je u K. Vodi, da nam se ne da 
municija, pošto smo dobili ogromne količine i da mi traženjem municije 
stvaramo samo sebi rezerve za »onaj naš dan« — kako to oni kažu.</p>
<p>Ipak, uspeli smo i Hrvati će morati da pošalju municiju za 2000 četnika i 
sva automatska oruđa-bacače. Razume se da ćemo od ovoga u prvom redu gledati 
da ostavimo nešto za onaj dan, koji nam je danas saopšten. Nemcima smo rekli, 
da nam za Hrvate nije potrebna municija, već samo motke, sa kojima smo im oteli 
i oružje kojim su danas naoružani svi četnički odredi.</p>
<p>Razume se, da nam sada Nemci, momentalno poklanjaju više pažnje nego 
Hrvatima, kako se to jasno da primetiti, — ali znamo dokle bi nas dovela i 
njihova pažnja, ako bi, nedaj Bože, sa njima morali da produžimo poznanstvo i 
dodir.</p>
<p>Razgovarali smo sa Momčilom Regodićem i Nikolom Ni-kodijevićem koji su nam 
pružili podatke o raspoloženju u narodu u ovom momentu.</p>
<p>Za komandanta operacija u prvoj fazi borbe, predviđen je poručnik brat Marčetić,8 
za komandanta leve kolone poručnik Drenović, koji je ovde bez vojske, a za 
komandanta desne kolone brat Azarić.</p>
<p>Komandant sa kap. bratom Pejićem9 ostale ovde sve dok operacije ne uđu u 
odlučnu fazu, pa kad sve sigurno krene na bolje, onda ćemo nazad radi svršavanja 
drugih poslova i priprema za opšte čišćenje od komunista u Grmeču.</p>
<p>Za sada nas najviše interesuje pomoć Trebave i Ozarena koju očekujemo željno. 
Veliki greh nose krivci za ono vraćanje ljudi koji su prvi put bili pošli u 
pomoć.10</p>
<p>U predstojećim operacijama, ako bude čišćen teren pored Vrbasa, Tešanović 
će imati da prelazi Vrbas i da se priključuje levoj koloni.11</p>
<p>Brat Marčetić moli da mu se pošalju lekovi koje mu je poslao komandir iz 
Maslovara i brijač, koji se nalazi u ormaru, a kapetan brat Pejić da mu Đokić 
sačuva stvari i da ozdravi.</p>
<p>Izveštaje slati pomoću relejnih stanica:</p>
<p>—&nbsp;&nbsp;&nbsp; Šnjegotina, preko Mitra Spasojevića</p>
<p>—&nbsp; Skatavica, preko logora Joševačkih četa</p>
<p>—&nbsp;s. Popovac, preko odbora</p>
<p>—&nbsp; Karanovac, preko komandira straže, i</p>
<p>—&nbsp;Štab manjačkog puka.</p>
<p>S verom u boga za kralja i otadžbinu.</p>
<p>31-VIII-1942.</p>
<p align="center">M. P.12</p>
<p align="center">KOMANDANT,</p>
<p align="center"><strong>R. Radić</strong></p>
<p>1&nbsp; Fotokopija originala (pisanog na mašini) u Arhivu VII, Ča, k. 233, 
reg. br. 31/8 (BH-X-535).</p>
<p>2&nbsp; i 3 Tim dokumentima redakcija ne raspolaže.</p>
<p>4&nbsp; Radić.</p>
<p>5&nbsp; Vasilije.</p>
<p>6&nbsp; Odnosi se na 1. i 2. krajišku brigadu.</p>
<p>7&nbsp; General Ivan Brozović je tada bio komandant domobranskog Banjalučkog 
zdruga.</p>
<p>8&nbsp; Vukašin.</p>
<p>9&nbsp; Manojlo.</p>
<p>10&nbsp; Tridesetog jula 1942. komandant četničkog odreda »Manjača« je 
izvestio Glavni štab bosanskih četničkih odreda da je sektor njegovog odreda 
sa tri strane ugrožen jakim partizanskim snagama i zatražio pomoć. Pomenuti 
štab je odlučio da uputi: iz odreda »Borje« i »Obilić« po 150 ljudi, iz 
Trebavskog odreda 100 ljudi i iz Ozrenskog odreda 200 ljudi. Četnici iz 
Trebavskog odreda su se vratili iz sela Liplja (kod Kotor- Varoša) gde su se 
samovoljno zadržali sa motivacijom da im je pri polasku rečeno da ,idu samo do 
tog sela — »na paradu«, a oni iz Ozrenskog odreda vratili eu se po 
pristizanju na desnu obalu Vrbasa. Opširnije o toma, vidi Arhiv VII, Ča, k. 
204, reg. br. 6/2, 15/6, 19/6.</p>
<p>11&nbsp; U borbama protiv partizanskih snaga u rejonu Marajače od 31. 
avgusta do 10. septembra 1942. učestvovali su četnički odredi »Manjača«, 
»Borje« i »Obilić« (Arhiv VII, Ča, k. 204, reg. br. 32/6: naredba 
komandanta Bosanskih četničkih odreda od 12. septembra 1942. o pohvali starešina 
i ljudstva pomenutih odreda).</p>
<p>12&nbsp; Okrugli pečat: »Glavni štab bosanskih četničkih odreda«.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_158.htm"><b>Prethodni dokument</b></a></TD>
<TD><a href="4_14_1_160.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
