<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br>  

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_167.htm"><b>Prethodni dokument</b></a></TD>
<TD><a href="4_14_3_169.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBAVEŠTENJE POLITIČKOG PREDSTAVNIKA KOMANDE 
OPERATIVNIH JEDINICA ISTOČNE BOSNE I HERCEGOVINE OD 29. MAJA 1944. KOMANDANTIMA 
KORPUSA O RAZGOVORU SA NEMCIMA U NEVESINJU1</strong></p>
<p>PEROVIĆ VUKAŠIN</p>
<p>politički pretstavnik</p>
<p>Grupe četničkih odreda Nevesinja</p>
<p>29 maja 1944 g.</p>
<p align="center">KOMANDANTU KORPUSA NEVESINJE</p>
<p>— TREBINJE2. —</p>
<p>27. o. m. telefonom sam obavešten od nemačke divizije iz Mostara3 da bi se 
zapravo u nedelju ili u ponedeljak u Nevesinju, jer se priprema jedan važan 
razgovor o sadanjim prilikama između mene i nemačkih vlasti.</p>
<p>Danas 29 maja iz Mostara je stigao obrlajtnant Kurc, šef l/C odelenja »Vražje 
Divizije«.</p>
<p>Zakazan je sastanak u 1.30 časova u nemačkoj komandi u Nevesinju.</p>
<p>Odazvao sam se pozivu i u društvu Tome Guzine4 otišao u komandu gde sam našao 
Kurca, ađutanta komande Lajtnanta Guskea i jednog podoficira.</p>
<p>Sa jednom kratkom rečenicom g. Kurc mi je rekao da dolazi u ime komandanta 
nemačke divizije sa jednim tekstom ugovora, koji bi trebali odmah da zaključimo.</p>
<p>Napomenuo je da nije došao rukovođen interesima Nemaca, nego interesima 
Srba. Na ovo sam ja dodao da smo mi njima zahvalni i da su oni jedini koji 
efektno pomažu našu borbu protiv komunističko-partizanskog pokreta. 
Raspravljali smo pitanje Hrvatske države5, koju srpski narod uopšte neće da 
prizna iz osnovnih razloga što je ta država zasnovana na isključivoj mržnji 
protiv Srba. Njen politički program se svodi na politiku uništavanja Srba, 
proganjanje Srba ili katoličenje Srba. Srpski narod je svestan toga da je 
Hrvatska država retka tvorevina koja će da živi dok rat traje a da će srpski 
narod u svim krajevima da ostane milion godina. Dodao sam da između našeg 
naroda i Nemaca ne može biti posrednika u licu Hrvatske države. Srpski narod 
ne može se pomiriti nikad sa činjenicom da Hrvatsku državu do juče prizna, 
jer sa priznanjem Hrvatske države bi se solidarisao sa svim onim što su ustaše 
u toku 1941 g. i do sada uradile. Naglasio sam da mi ne možemo da se pomirimo s 
tim da sutra poniženi gledamo krvnike našeg naroda gde se slobodno kreću kroz 
naše krajeve i to blagodareći našoj slabosti, tj. priznajem ustaške države. 
Protivu Hrvatskog naroda mi nemamo ništa a Nemci prave strašnu grešku što 
identifikuju Hrvatsku državu i hrvatski narod. Hrvatska država je 
inkorporirala svojim granicama isključivo srpske krajeve na koje Hrvati nemaju 
ni istoriskog ni etničkog prava. Mi Hrvate u ovim krajevima smatramo 
okupatorima i o priznanju Hrvatske države nema ni govora. Hrvatska država je 
sa danom proglašenja imala nepunih 7.000000 stanovnika, od kojih su 2500000 
bili Srbi. Po sigurnim podacima mi znamo da je program Hrvatske državne vlade 
bio da se 600000 Srba ubije, da se 600000 Srba iseli, a da se 1300000 Srba 
pokatoliči. Na sve moje reči nemački oficiri skočili su strahovito uzrujani 
na ovu moju tvrdnju. Ja sam ih jednim pokretom ruke zamolio da se malo smire, 
jer ja ne želim uzrujavanje. Očigledno bilo im je nepravo kad sam nastavio sa 
izlaganjem u istom tonu. Mi se Srbi borimo za svoju narodnu ideju, bez obzira da 
li će Nemačka iz ovog rata izići pobeđena ili poražena. Naši su 
neprijatelji ustaše i partizani podjednako, jer i jedni i drugi hoće uništenje, 
naše nacionalne celine. Gospodo Nemci, o priznanju Hrvatske države nema ni 
govora i mi smo skloni da podnesemo još pola miliona žrtava, a da ne napravimo 
ovu grešku koja se od nas danas traži da je napravimo. Mi Srbi, danas nemamo 
ni vladu niti odgovorne ministre na koje možemo i u slučajevima grešaka 
političkih baciti krivicu. Ono što danas mi ovde radimo to radi naš srpski 
narod i mi smo tumači njegovog raspoloženja. I molim gospodu da prime k znanju 
da smo mi spremni da dalje produžimo ovaj odnos, kakav je bio do sada, ali 
nikakvu promenu nećemo da trpimo, koja ide na učvršćivanje ustaške vlasti, 
koja je stvorila razbojničku psihozu u kojoj se situaciji Nemci danas ne mogu 
snaći. I ja Nemcima garantujem da će to stanje ostati do kraja rata te da su 
oni nemoćni da to stanje poprave. Mi cenimo nemačka nastojanja i njihove 
ciljeve da se ova zona pacafikuje, ali na žalost verujem da to neće Nemcima 
uspeti sve donde dok na čelu ove države stoji čovek sa amblemom »U« na 
glavi, jer je on esencija duše ustaštva, čiji se program sastoji u ideji uništavanja 
srpstva i pravoslavlja u ovoj zemlji. Sve donde dok se Hravtska država ne 
proglasi protektoratom ili guvernemanom, naš narod u nju nema poverenja, 
odnosno dok se hrvatska vlast potpuno ne povuče iz srpskih krajeva. Na pojedine 
rečenice su reagirali vrlo oštro, kao na pr. da je to upereno protivu Nemačke 
države. U međuvremenu Tomo Guzina davao je izvesna objašnjenja o odnosima 
ustaša prema našem stanovništvu, o pojedinim ubicama i još neobraslim 
srpskim grobovima po našim krajevima. Na to je jedan od nemačkih oficira 
reagirao i dodao: »Mi to bolje znamo od Vas gospodine. Međutim nama Nemcima 
stalo je do toga, da se duhovi ovde smire i da zavlada red i mir i da se 
zaboravi ono što je bilo. Hrvati su voljni da poprave ono što je bilo«, rekao 
je lajtnant Guske, obrativši se meni. Na ove njegove reči rekao sam, da lako 
je Hrvatima zaboraviti što je bilo jer su Srbi poklani i uništeni po 
Hrvatskoj, ali Srbi to neće da zaborave, i to neće nikada zaboraviti. Na ovaj 
razgovor dodao je jednog momenta lajtnant Guske da smo se suviše upustili u 
razgovor, nego je potrebno da se pređe na stvar.</p>
<p>Obr-lajtnant Kurc bio je očito iznenađen mojim odgovorom i rekao: »Mi 
Nemci uzimamo pod našu zaštitu srpske četnike i srpske familije, daćemo 
hranu i municiju i sanitetski materijal svim četnicima koji stupe sa nama u 
ugovorno stanje. Međutim glavni osnov ugovora je priznanje nezavisne države 
Hrvatske i da se pod imenom »Hrvatske borbene skupine« borimo protiv 
partizana, i da izvršavamo naređenja nemačke vojne komande. Ovde je uzeo 
jedan tekst naštampan na nemačkom jeziku iz kojega je ovako [izlazilo].6 »Da 
li su četnici spremni da se bore sa Nemcima zajedno, da li su četnici spremni 
da priznaju Hrvatsku državu i da služe kao pripomoćna skupina hrvatske 
vojske? Dalje, dodao je Kure da bi četnici u tom slučaju pored pomoći koju bi 
im ukazivala nemačka vojska dobivali i od Hrvatske države improvizacione 
stvari a od nemaca municiju, hranu i sanitetske potrepštine, kao i zaštitu s 
tim da plaćaju sve državne dažbine. Druga tačka, da kao borbena skupina služimo 
pod nemačkom zaštitom i po naređenjima nemačke vojske ili uz priznanje 
hrvatskog suvereniteta. Na sva ova pitanja odgovor je bio NE. Saradnju sa 
Nemcima u borbi protiv komunizma i partizanstva želimo da nastavimo kao i do 
sada7 ali uz nikakav razgovor o hrvatstvu, ustaštvu i priznanju Hrvatske države. 
U međuvremenu se raspravljalo o raznim stvarima skoro neznačajnim. Postavio 
sam pitanje ober-lajtnantu Kurcu da li je on voljan, da primi naše uslove koje 
ću mu ja podneti u roku od 2 sata. Na ovo je on odgovorio da se dalji sporazum 
može bazirati samo na onome što je on postavio kao uslov. Na ovo sam ja 
odgovorio: »Na bazi toga uslova nema razgovora«. Na ove moje reči 
ober-lajtnant Kurc je dodao da on želi odmah da napusti Nevesinje i da je 
prijem bio slab. Na ovo sam ja njemu dodao! »Vi dragi gospodine možete se 
slobodno kretati kroz naša sela i naš će Vas narod primiti i pozdraviti, ali 
prvi ustaša koji bude prešao Bakračušu biće napadnut sa naše strane jer mi 
sa ustašama nemamo šta da razgovaramo. Onde gde živi 90% srpskog pravoslavnog 
elementa tu ustaše nemaju što da rade. Na ove reči ustali smo svi sa upadno 
neraspoloženim licem gospode nemačkih oficira, na što je ober--lajtnant Kurc 
pri rastanku rekao: »Oni u Trebinju su pravilno shvatili situaciju i potpisali 
ugovor.« Na ove reči dodao je Tomo Guzina, da će narod u znak nepriznanja 
toga zaključka dati svoju reč. Zatim sam ja dodao! »Mi Vam gospodine uvek 
stojimo na raspoloženju i želimo dalju saradnju«. Na ove reči Kurc se očito 
u licu zajapuren meni obratio sa rečima: »Vođe imaju da vode mase.« Na što 
sam mu ja rekao: »Ne zaboravite gospodine da mi živimo u vremenu gde su mase 
važan faktor.« G. Kurc stežući svoj opasač rekao mi je: »Zakasnili ste na 
voz, gospodine Peroviću i ja ću Vam jednog dana doći s istom krilaticom.« 
Prilikom rastanka rekao sam mu: »Videćemo gospodine.« Sa tim smo se rastali.</p>
<p>Prednje dostavljam na znanje sa sledećim rezimeom: Nemci su došli sa čistom 
namerom da pribave naše potpise na jedan rehabilitacioni ugovor koji bi 
demaskirali odnosno, ponizili četničku srpsku akciju, a nominalnim priznanjem 
Hrvatske države rešili bar da pomine jedan problem na koje Hrvati stalno 
insistiraju. Prema mojim ranijim izveštajima evidentno je da podatci koje sam 
dobio od poverljivih ljudi odgovaraju stvarnosti. Po mom mišljenju suvišne su 
reći o nekakvom priznanju Hrvatske Države. Sta bi Nemci hteli sa time da 
postignu, odnosno, Hrvati preko Nemaca u praktičnom smislu nije jasno. 
Verovatno hteli bi jedni i drugi da putem javnosti obelodane da je hrvatska 
vlast potpuna na čitavoj nazovi hrvatskoj teritoriji. Osim toga uslovi koji su 
danas predmet razgovora bili su obična smicalica u politici vrlo ne-veštih 
Nemaca, a što su im Hrvati nametnuli u svoju korist. Po mom mišljenju danas 
stupiti u izvestan ugovoran odnos sa Nemcima za nas bi značio moralnu propast. 
Ako je srpski narod kroz poslednje 3 godine primio borbu protiv jakog 
neprijatelja vrlo bi škodljivo bilo danas priznati toga istog neprijatelja koji 
je znatno slabiji. Osim toga potrebno bi bilo ove stvari dostaviti na 
najmerodavnije mesto kao ilustraciju naših prilika u ovim krajevima i kao dokaz 
kroz kakve Scile i Haridbe prolazi naš borac četnik. Po mome mišljenju, a po 
logici stvari Nemci bi hteli sa najmanje svoje bruke da napuste ovaj teritorij i 
pokušavaju da se moralno oduže Hrvatskoj ustaškoj državi — njenim 
priznanjem od strane srpskih četnika. Danas kada sva nemačka vojna sila stoji 
u znaku odbrane evropskih granica pažnja koju ukazuju Hrvatskoj državi je na 
periferiji njihovih interesa. Ako nemačka vojna sila nije u stanju i sa našom 
pomoću da likvidira partizanski pokret u ovim krajevima neosporno je da ni 
Nemcima ne konvenira stvarati nove frontove, baš sada kad je uslov za 
poravljenje u šumi povoljniji. Sa poverljive strane obavešten sam, da se Nemci 
nose mišlju povlačenja sa ove teritorije i to po svim izgledima na reku Savu. 
Ovu vest treba primiti na sve neiz-vesnosti i hitno stupiti u vezu sa okolnim 
pokrajinama za svaki slučaj.</p>
<p>Potpisanom je nemoguće lično preduzeti ma kakav put iz obzira čistog 
oportunizma, pošto smatram da bi bilo upadno moje otsustvo iz ovih krajeva bar 
za sada dok su odnosi sa Nemcima korektni. Intimno Nemci nešto pripremaju. Dužnost 
mi je da upozorim na sve okolnosti da nam se ne bi priredilo iznenađenje, jer 
po svim utiscima sudeći ili će se pripremiti iznenađenje na našu štetu ili 
prepuštanje sudbini Hrvatske države samoj sebi bar ukoliko se tiče ovih 
delova.</p>
<p>Ukoliko komandanti korpusa smatraju da je ovo gledište moje ispravno neka 
potrebno preduzme u protivnom neće biti opredeljenja za korak represalija prema 
nama bio štetan i po Nemce i po njihovu stvar u ovim krajevima i mislim da do 
toga neće doći. Međutim u Mostaru i duž čitave pruge do Dubrovnika stalno 
se viđaju pojedini ustaški eksponenti koji su poznati iz doba 1942 godine, te 
pretpostavljam, da će oni nešto i pokušati. Potrebno bi bilo pripremiti i 
narod i vojsku na sve eventualnosti.</p>
<p>Jedina naša velika nedaća mogla bi nastupiti u ovom momentu, ako bi ustaška 
vlast izmenila taktiku, što bi moglo imati samo posledice razbijanja naših 
redova i slabljenja našeg borbenog duha, prema čemu treba podesiti i držanje 
da nebi došlo do paralize borbenog raspoloženja, što bi istovremeno bilo 
razbijanje naše organizacije.</p>
<p>Vukašin Perović.</p>
<p>U jednom momentu u razgovoru naveo sam: »Sve naše loše strane preko Vaših 
organa idu preko Zagreba u Berlin, jer to Hrvati hoće, dok na drugoj strani naše 
dobre strane ne prelaze okvir jedne divizije. Ja razumem Vašu situaciju, jer 
ste Vi podređeni organi, ali s druge strane mi ne možemo dozvoliti takvo 
subjektivno gledanje naše borbe. Hrvatska je država neodrživa i o njoj i 
njenoj politici nema šta da se razgovara«. Na ove reči Nemci su se uzrujali i 
dodali da su oni stvorili Hrvatsku državu i ko neće da prizna Hrvatsku taj je 
protiv Nemaca itd.</p>
<p>Vukašin Perović.</p>
<p>&nbsp;</p>
<p>1&nbsp; Dokument (pisan na mašini, ćirilicom) u Arhivu VII, Ča, k. 232, 
reg. br. 33/16 (BH-V-449).</p>
<p>2&nbsp; Odnosi se na Nevesinjski i Trebinjski korpus.</p>
<p>3&nbsp; Odnosi se na nemačku 392. legionarsku diviziju (»Vražju«).</p>
<p>4&nbsp; Guzina je bio načelnik Štaba Nevesinjskog korpusa.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>5 Nezavisna Država Hrvatska.</p>
<p>6 Dokument je na ovom mestu oštećen i ne mogu se pojedine reči pročitati.</p>
<p>7 O saradnji četnika i Nemaca na području Hercegovine vidi dok. br. 110, 
132, 136, 141, 154 i 162.</p>
<p>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_167.htm"><b>Prethodni dokument</b></a></TD>
<TD><a href="4_14_3_169.htm"><b>Slede&#263;i dokument</b></a></TD></TR></TABLE></CENTER> 

</TD></TR></TABLE>

</body></html>
