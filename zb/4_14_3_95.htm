<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_94.htm"><b>Prethodni dokument</b></a></TD>
<TD><a href="4_14_3_96.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ČETNIČKE KOMANDE KISTANJE OD 21. MARTA 
1944. KOMANDANTU DINARSKE ČETNIČKE OBLASTI O SARADNJI ČETNIKA I NEMACA1</strong></p>
<p>ČETNIČKA KOMANDA</p>
<p>Br. Sl.</p>
<p>KISTANJE.</p>
<p align="center">KOMANDANTU DINARSKE DIVIZIJSKE OBLASTI</p>
<p>KOSOVO</p>
<p>Dana 30. o. m.2 stupio sam na svoju dužnost na koju sam određen od strane 
Dinarske Divizijske Oblasti za mesto Kistanje, i našao sam stanje sledeće: 
Odred četnika od 27 boraca sa privremenim starešinom saradnikom bratom Kostičem 
Lukom. Njemačka jačina do oko 180 ljudi3. Građani većina gleda naše borbe 
krivim okom, računajući valjda na naš minimum.</p>
<p>Danas sam bio izvešten od strane Njemačke Komande da je sva vojska Njemačka 
spremna na pokret u pravcu nepoznatom, te sam naredio bratu Košticu da on sa našim 
četnicima bude također spreman za pokret, iz razloga da svoje ljude nebi 
ostavio na milost i nemilost blitvara. Pokret je trebao da bude u pravcu Bribira 
gde bih sačekali poslatog vam kurira za daljna naređenja Te Oblasti. Kako je 
iznenada obustavljen Njemački pokret obustavili smo i mi naš.</p>
<p>Kako postoji pretpostavka da bi Njemačka Komanda mogla napustiti Kistanje i 
u ma koje doba noći, te bi tako došli u pitanje životi naših boraca i 
njihovih porodica, moli se Ta Oblast da situaciju Kistanja uzme kao 
najozbiljniju i najhitnije izvoli uputiti određenog Komandanta sa 
najpotrebnijim brojem ljudstva kako nebi i po treći put dali mogućnost 
blit-varima da nas otrcavaju i istim podacima ubijaju i nadalje duh naših već 
popravljajućih sela.</p>
<p>Nadam se da će Ta Oblast uvideti hitnu nužnost gore navedenog.</p>
<p>S VEROM U BOGA ZA KRALJA I OTADŽBINU!</p>
<p>21 - III-44 g.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Gnjatović Sava4</p>
<p>&nbsp;</p>
<p>1&nbsp; Original (pisan na mašini, latinicom) u Arhivu VII, Ča, k. 153, 
reg. br. 8/5 (H-V-560).</p>
<p>2&nbsp; Omaška. Dokument je pisan 21. marta.</p>
<p>3&nbsp; Tada su u Kistanju bili delovi nemačkog 1. puka »Brandenburg«</p>
<p>4&nbsp; Gnjatović, sveštenik, je naredbom komandanta 502. korpusa od 6. 
jula 1944. postavljen za nacionalnog poverenika korpusa (Arhiv VII, Ča, k. 153, 
reg. br. 33/7).</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_94.htm"><b>Prethodni dokument</b></a></TD>
<TD><a href="4_14_3_96.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
