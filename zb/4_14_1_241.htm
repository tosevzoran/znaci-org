<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_240.htm"><b>Prethodni dokument</b></a></TD>
<TD><a href="4_14_1_242.htm"><b>Slede&#263;i dokument</b></a></TD></TR></TABLE></CENTER>

<p class=BELITASTER>
<table width="100%">
<tr>
<td vAlign=Top>
<p>
<br>
<b>ODGOVOR DRAŽE MIHAILOVIĆA OD 3. NOVEMBRA 1941. NEMACKIM VOJNIM KOMANDANTIMA U SRBIJI U VEZI SA POZIVOM NA PREGOVORE O SARADNJI U BORBI PROTIV PARTIZANA</b><sup>1</sup><br />
<p><i>Prevod</i><br />
Vojnim komandantima Srbije u Beogradu<br />
Primio sam vaše pismo uz (usmeni) izveštaj moga pregovarača.- Pošto iz toga proizlazi da su bez mog ličnog prisustva isključeni svi dalji razgovori, odgovaram da sam u interesu dobrobiti moga naroda spreman da se odazovem vašem pozivu i lično dođem u Beograd.<br />
S obzirom na stvarnu situaciju u zemlji, koju već nekoliko dana karakterišu borbe većih razmera koje moje jedinice vode protiv komunističkih elemenata i koje se verovatno pretvaraju u opšti sukob, u ovom mbmentu je neophodno da ostanem na svom mestu dok se situacija ne raščisti. Ove borbe se vode u rejonu Užice — Požega — Kosjerić i Ivanjica.<sup>3</sup><br />
U vezi s napred izloženim neophodno je da vaše jedinice ne preduzimaju nikakve akcije na tom terenu. Tačan dan mog dolaska u Beograd javiću preko mog pregovarača.<br />
3. novembar 1941. Pečat Gorskog štaba<br />
četničkih odreda jugoslovenske vojske<br />
Komandant — generalštabni pukovnik pot. Dragoljub M. Mihailović<br />
Za tačnost prevoda, kao zakleti sudski tumač<br />
Matl<br />
kapetan</p><br />
<i><p><sup>1</sup> Snimak originala (pisanog na mašini, na nemačkom jeziku) u Arhivu VII, NAV-N-T-314, r. 1457, sn. 1338.<br />
<sup>2</sup> Vidi u ovom prilogu dok. br. 1 i 2.<br />
<sup>3</sup> O tim borbama, vidi dok. br. 13-18.</p></i>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_240.htm"><b>Prethodni dokument</b></a></TD>
<TD><a href="4_14_1_242.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>