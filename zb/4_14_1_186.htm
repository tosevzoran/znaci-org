<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_185.htm"><b>Prethodni dokument</b></a></TD>
<TD><a href="4_14_1_187.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 186</strong></p>
<p align="center"><strong>IZVEŠTAJ DR ISMETA POPOVCA OD 3. NOVEMBRA 1942. DRAŽI 
MIHAILOVlĆU O RADU NA ORGANIZACIJI MUSLIMANSKIH ČETNIČKIH JEDINICA1</strong></p>
<p>Uvaženi Gospodine Ministre!</p>
<p>U smislu Uputstava datih mi od Vas preko Gospodina Vojvode Jevđevića2 moji 
prijatelji i ja u poslednjih mesec dana nastojali smo da uradimo što više za 
našu narodnu stvar kako bi s jedne strane opravdali Vaše povjerenje, a s druge 
strane aktivirali sve one elemente u Muslimanskom dijelu našega naroda koji 
imaju naše gledište na našu narodnu stvar, ali koji iz bilo kojih razloga 
nisu mogli ili smjeli za nju raditi. Ja sam obišao u posljednje vrijeme Konjic, 
Prozor, Mostar, Trebinje, Gacko i Stolac, Blagaj pored Nevesinja u kome sada 
stalno živim. U neka od ovih mjesta išao sam bilo sa našim prijateljima 
Muslimanima, bilo sa G. G. Baćovićem ili Jevđevićem. Pored toga uspostavio 
sam vezu sa našim prijateljima Muslimanima iz Sarajeva, Tuzle i nekih krajeva 
ostale Bosne. Muslimani u gore spomenutim mestima Italijanskih zona po mojoj 
procjeni imadu nešto preko 3.000 pušaka, ali je nezgoda u tome što Muslimani 
nemaju ni od koga odobrenja za javno nošenje oružja, dok pravoslavni imaju za 
to odobrenje Italijanskih vlasti. Bila je potreba da se u tome pogledu postigne 
jedna ravnoteža pa smo u sporazumu sa G. Jevđevićem i mi ponudili saradnju 
Italijanima u antikomunističkoj akciji tražeći da se oružje kod naših 
prijatelja Muslimana legalizira pod istim onim uslovima kao što je legalizirano 
i kod pravoslavnih. Uslov je da ni jedan čovek koji je bio Ustaša ili blizak 
Ustašama pa bilo uopće ako je i malo sarađivao sa Hrvatskom Državom ne može 
dobiti niti oružje nite legalizaciju putem naših organizacija. Ovaj uslov 
gotovo da i nije potreban, jer su gotovo sve Ustaše i njihovi saradnici iz ovih 
krajeva do sada već pobjegli iz gore navedenih mjesta i sre-zova, dok još 
jedan malo preostali deo hrvatskih simpatizera gleda na ovu akciju sa njihovog 
gledišta ispravno t.j. antihr-vatskom je smatraju i ne pristupaju joj. Sa našeg 
gledišta ova eventualna saradnja sa Italijanima, koja je svakako prividna kao i 
ona pravoslavnih može se još lakše pravdati jer mi na taj način Muslimane 
odvajamo od Hrvatske Države što je držim najvažnije, a zatim Muslimani u ovu 
saradnju sa Italijanima ulaze dugo vremena iza pravoslavnih, pa iz toga razloga 
ovaj posao je faktički jedno otvoreno pristupanje Muslimana u saradnju sa 
pravoslavnim. Do danas međutim Itali-jani ovu saradnju nisu potpunoma 
prihvatili i u odlučivanju na nju pokazuju se jako rezervisani. Mi međutim i 
ne čekajući na to pod vidom da pripremamo tu navodnu saradnju, organizovali 
smo svoje ljude i naoružali ih u srezovima Neve-sinje, Stolac, planinski dio 
sreza Konjic (Glavatičevo, Homo-ljani), Blagaj, dok su se ponudili nama za 
saradnju Muslimani iz Gacka i Bjelimića (srez Konjic) koju saradnju mi nismo 
mogli prihvatiti uslovljavajući im da moraju ono još nekoliko Ustaških 
zaostataka iz svojih krajeva likvidirati. Tu se ne radi o velikom broju ljudi, 
ali mi ne hitamo iz razloga toga u koliko ih i primimo želimo im odrediti za 
Komandante ljude potpuno sigurne i sa strane, a takvih još u dovoljnom broju 
nemamo.</p>
<p>Kako sam u novije vrijeme izvješten od ljudi koji dolaze iz Bosne ovamo, za 
ovu našu akciju je veliki interes i simpatije među tamošnjim Muslimanima, dok 
na ovom užem terenu u kojem radimo imamo strašne smetnje i podmetanja od 
strane Hrvatskih vlasti, koji svaku pogrešku četnika nastoje iskoristiti da bi 
postavili jaz između Muslimana i pravoslavnih. U prilog tomu su im došli neki 
pojedinačni ispadi četnika kao i nekadašnji nepotrebni i više od Italijana 
inscenirani pokolj izvjesnih nedužnih i nevinih Muslimana u prozorskom srezu.3 
Mi nastojimo da ovu propagandu suzbijemo kao i ove neke stvarne ispade svojom 
kontrapropagandom ublažimo. Sa naročitom pohvalom moram Vam istaći prisnu 
saradnju Muslim'ana i pravoslavnih u srezu Stolačkome iz kojega je zajedničkom 
borbom Muslimana i pravoslavnih izbačen vas hrvatski živalj, koji je dobrim 
dijelom bio ustaški raspoložen. Na taj je način od Gabele do Mostara očišćena 
cijela lijeva obala Neretve, a broj izbeglica cijeni se na 12.000 ljudi. U tome 
radu gotovo su se više istakli Muslimani nego pravoslavni, kojom prilikom su 
Muslimani imali nekoliko žrtava među kojima je vrijedni nacionalni radnik 
pravnik Mustafa Kapić iz sela Aladinića. U borbama se istakao jedan seljak 
Musliman prezimenom Rahić iz Sevaš Njiva, koji je u jednom danu ubio trojicu 
Ustaša. Tamo je saradnja pošla onako kako je mi želimo i zamišljamo i da 
nije bilo toga događaji u Prozoru bi nam u mnogome omeli rad i radi njih bi 
mnogo više izgubili u narodu.</p>
<p>Rad mojih prijatelja i moj je u današnje vrijeme jako težak, otežan raznim 
elementima, dok je s druge strane i mnogostran. Mi smo rad počeli posle dosta 
međusobnih nezgoda između Muslimana i pravoslavnih kojom prilikom su kao za 
nesreću gotovo uvijek po pravilu stradali oni koji su najnedužniji i čije se 
stradanje ne da opravdati nikakovim niti razlozima pravde niti razlozima osvete. 
Na drugom mjestu kod Muslimanskog elementa zato što faktički nije vidljivo i 
direktno u cjelini progonjen od Hrvatske države nedostaje onaj ele-menat 
samoodbrane koji je potreban za spontane pokrete širokih, narodnih masa. Na trećem 
mjestu radi neobazrivog postupka četnika prema najnevinijim Muslimanima u 
mnogim krajevima postoji prosto strah od četnika. Trebalo je mnogo truda, objašnjenja 
i uvjeravanja da se ovaj strah razbije, a on bi se još lakše razbijao kad bi 
se pojedini četnici malo humanije u svojim nastupima vladali. Bilo bi potrebno 
da se u tome smislu izdaju uputstva, a u pogledu zlikovaca i onih koje treba 
kazniti držim i uvjeravam Vas da u Muslimanskom svijetu postoji jednodušno mišljenje 
da je to potpuno opravdano, ali je te krivce potrebno odvojiti od nevinog 
svijeta. Držim da bi mnogo pripomogli i što češći propagandni govori preko 
Radi-a, a najviše bi pripomoglo kad bi u previše drastičnim slučajevima pljačke 
i grabeža pojedini izvršioci toga kako sa jedne tako i sa druge strane bili kažnjeni 
najstrožije i to narodu objavljeno.</p>
<p>Naš rad u glavnom ide u dva pravca: na prvom mjestu je odvraćanje Muslimana 
od Hrvatske Države i propagiranje pune sloge i saradnje Muslimana i 
pravoslavnih, na drugom mjestu je naoružavanje Muslimana koji su za ovu 
saradnju i formiranje Muslimanskih jedinica od takvih elemenata na čelu sa 
Komandantskim osobljem koje je potpuno naše orijentacije i koje je pripravno 
izvršiti sve naše zadatke. Ovako Koman-dantno osoblje će dalje nastaviti rad 
i propagandu po našim intencijama. Za ovo kratko vrijeme i pod danim 
okolnostima ja sam više nego zadovoljan sa postignutim rezultatima.</p>
<p>Nadam se Gospodine Ministre da ću Vam u drugom izvještaju moći se 
pohvaliti sa mnogo konkretnijih uspjeha, a Vas molim da sa svoje strane 
pomognete me prema gornjem izveštaju u mome radu.</p>
<p align="center">S vjerom u boga za kralja i otadžbinu!</p>
<p align="center">Nevesinje, 3 novembra 1942. godine</p>
<p align="center"><strong>Dr Ismet Popovac</strong></p>
<p>1&nbsp; Original (pisan na mašini, ćirilicom) u Arhivu VII, Ča, k. 226, 
reg. br. 5/7 (BH-P-722).</p>
<p>2&nbsp;Vidi dok. br. 174.</p>
<p>3 Vidi dok. br. 174, nap. 4.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_185.htm"><b>Prethodni dokument</b></a></TD>
<TD><a href="4_14_1_187.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
