<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br>
PRILOG IV -   
DOKUMENTI NEMA&#268;KOG RAJHA 1943. I 1944.  


<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_272.htm"><b>Prethodni dokument</b></a></TD>
<TD><a href="4_14_3.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ VOJNOUPRAVNOG KOMANDANTA JUGOISTOKA OD 15. 
JULA 1944. KOMANDI GRUPE ARMIJA »F« O RAZGOVORU SA KAPETANOM NEŠKOM NEDIĆEM 
U KRUŠEVCU1</strong></p>
<p align="center">POVERLJIVO</p>
<p>Vojnoupravni komandant Jugoistoka Ic. pov. br. 5330/44</p>
<p>H. Qu., 15. 7. 1944</p>
<p>14. VII 44. u 9.00 časova pre podne vodio sam razgovor u Krajskomandanturi 
Kruševac sa merodavnim četničkim komandantom Neškom Nedićem iz štaba Draže 
Mihailovića. Razgovor je vođen na molbu pomenutog Nedića. Neško Nedić je 
sada načelnik štaba četničke grupe3 koja se sa nama bori u akciji »Trumpf«4 
i čija se jačina može proceniti na oko 10.000 ljudi.</p>
<p>U uvodnom izlaganju Nedić je napomenuo da su četnici u Englesku izgubili 
svako poverenje, pošto su ih Englezi izdali i sada Titovim bandama liferuju 
naoružanje i municiju usled čega četnici moraju da krvare i da umru. Pošto 
su oni sami u borbi protiv komunizma i suviše slabi, uvideli su da moraju tražiti 
oslonac u nemačke oružane snage kojima će se bezuslov-no potčiniti sa puno 
poverenja. Oni su spremni da se bore protiv komunizma svuda tamo gde bih ih ja 
postavio. Na drugoj strani, Nedić je molio ponovnu pomoć u vidu isporuke 
municije i naoružanja, a naročito teškog naoružanja. Ćet-nici su spremni da 
daju svaku garanciju da će se isporučeno naoružanje i municija upotrebiti 
samo protiv komunizma. On je molio dvostruki borbeni komplet pešadijske 
municije koja se treba izdati pod kontrolom Štaba za vezu Vajel5, na primer uz 
povraćaj praznih čaura, dalje je molio isporuku nekoliko italijanskih teških 
minobacača. Molio me je za odluku.</p>
<p>Ja sam ukazao na štetu koju su pripadnici Draže Mihailo-vića naneli nemačkim 
oružanim snagama na drugom mestu, a naročito u Beogradu i na severoistoku, a 
isto tako i na neprijateljsku propagandu koja se upražnjava u novinama i na 
drugim mestima. Ja sam priznao lojalno držanje četnika koji se bore, a kojima, 
međutim, nasuprot stoji sasvim drugi četnički duh, a naročito u Beogradu. 
Preduslov za bolji odnos je da se ovde izvrši temeljna promena. On Nedića sam 
zahte-vao da ovo i kod svojih najviših komandi jasno stavi do znanja. On je ovo 
obećao i naglasio još veliku mržnju svih četnika prema Engleskoj. U ovom osećanju 
mržnje našli bi se, štaviše, spremni da se stave na raspolaganje sadašnjoj 
srpskoj vladi kao legalni četnici. Ovo je, međutim, neizvodljivo iz političkih 
razloga, pošto bi onda kod mentaliteta jednog velikog dela srpskog naroda važili 
kao izdajnici u nacionalnoj stvari i mnoge Srbe oterali u ruke crvenih, koji bi 
se onda, bez sumnje, postavili kao jedini spasioci otadžbine. Neško Nedić je 
još jednom molio za poverenje ne samo ovdašnjih nemačkih komandi nego i čitavog 
nemačkog naroda, kao i za priznanje srpskog naroda kao najvećeg neprijatelja 
komunizma na Balkanu. Kao dokaz svog unutrašnjeg raspoloženja, ponudio se da 
se lično dalje bori na istočnom frontu posle čišćenja Srbije od komunizma i 
siguran je da bi to slično njemu učinio i jedan veliki broj četnika.</p>
<p>Ja sam obećao da ću ispitati želje. Međutim, brzu odluku ne mogu da 
donesem, pošto je odnos prema četnicima u velikoj meri politička stvar u 
kojoj treba da učestvuju još i druge merodavne nemačke komande.</p>
<p>Moj lični utisak je da se ovog puta radi o potpuno ozbiljnoj ponudi četnika 
koju treba prihvatiti. Po mom mišljenju, ovde se pruža poslednja šansa i ako 
se ne iskoristi, moglo bi značiti propust sa teškim posledicama. Ako četnike 
ponovo odbijemo, teramo ih, bar delimično, u logor crvenih. Nemački oficir za 
vezu major Vajel, nosilac krsta viteškog reda, koji se od pre dužeg vremena 
nalazi kod četnika, izrazio mi je isto shvatanje o ozbiljnosti ponude.</p>
<p>Felber6</p>
<p>General pešadije</p>
<p>Dostavljeno:</p>
<p>GrA »F«&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
=2&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Poslaniku Nojbaheru7&nbsp;&nbsp;&nbsp;&nbsp;&nbsp; = 1</p>
<p>Hoh. SS u Pol. Fhr8&nbsp;&nbsp;&nbsp;&nbsp;&nbsp;&nbsp;&nbsp; &nbsp;= 1</p>
<p>Uprav [nom] štabu&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
= 1</p>
<p>Načelniku&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;= 1</p>
<p>Ic&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
=1</p>
<p>Ia/KTB&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;= 1</p>
<p>1)&nbsp; To mora DM sam da kaže i to zvanično.9</p>
<p>2)&nbsp; Ponuda i želje nisu ništa novo.</p>
<p>3)&nbsp; Četnicima u južno Srbiji Tito se nalazi na vrhu. Stoga oni to 
prihvataju</p>
<p>4)&nbsp; Svi Srbi su prevrtljivi</p>
<p>&nbsp;</p>
<p>1&nbsp; Snimak originala (pisanog na mašini) u Arhivu VII, NAV-T--311, r. 
195, s. 725-6.</p>
<p>2&nbsp; Zbog ograničenog prostora izostavljen je pečat sa brojevima i 
slovima koja označavaju kome je sve poslat dokumenat</p>
<p>3&nbsp; Odnosi se na 4. grupu jurišnih korpusa.</p>
<p>4&nbsp; O operaciji »Triumf« vidi tom XII, knj. 4, dok. br. 84.</p>
<p>5&nbsp; Reč je o majoru Vajelu (Weylu).</p>
<p>6 Hans Gustav.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>7&nbsp; Herman.</p>
<p>8&nbsp; Hoherer SS und Polizeifuhrer (komandant SS i policije). 9 Ovaj i 
dalji tekst dopisan je rukom.&nbsp;</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_272.htm"><b>Prethodni dokument</b></a></TD>
<TD><a href="4_14_3.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>