<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRAŽE MIHAILOVI&#262;A - KNJIGA 1</b><br>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_23.htm"><b>Prethodni dokument</b></a></TD><TD><a href="4_14_2_25.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>


<p><b>BR. 24</b></p>
<p>ZAPOVEST KOMANDANTA LIMSKO-SANDŽAČKIH  ČETNIČKIH ODREDA OD 29. JANUARA 1943. KOMANDANTIMA ODREDA ZA UNIŠTENJE MUSLIMANSKOG ŽIVLJA U FOČANSKOM, ČAJNICKOM I PLJEVALJSKOM SREZU<sup>1</sup></p>
<p>ŠTAB<br>LIMSKO-SANDŽAČKIH<br>ČETNIČKIH ODREDA</p>
<p>str. Pov. O. Br. 115
<br>29 januara 1943 g. u 24 č.
<br>POLOŽAJ</p>
<p>ZAPOVEST (Sekcija 1 : 100.000 Plevlje — Žabljak — Vardište — Višegrad) </p>
<p>Zverstva Muslimana, komunista i Ustaša u Čajničkom, Fočanskom i pljevljanskom srezu prema Srpskom življu prešla su sve granice.
<br>Da bi se jednom za svagda Srpski živalj spasio narodnih izroda i izdajica, preduzeće se akcije za njihovo uništenje.<sup>2</sup></p>
<p>NAREĐUJEM:
<br> U vezi sa ovim, —</p>
<p>1) <b>I ODRED</b>
<br>Komandant,  kapetan  Lukačević Vojin.<sup>3</sup> Štab 148<sup>4</sup></p>
<br>
<p><i>Sastav:</i></p>
<br>
<p><i>I kolona:</i></p>
<p>Komandant,  poručnik Kalajitović Vuk,
<br>Višegradska brigada 200 boraca,
<br>Pribojska brigada 400 boraca,
<br>Novovaroška brigada 200 boraca.
<br>Svega 800 boraca.</p>
<br>
<p><i>II kolona</i>:</p>
<br>
<p>Komandant, poručnik  Šoškić Aleksandar. </p>
<br>
<p>Prijepoljska brigada 100 boraca,
<br>Pljevaljska brigada 200 boraca,
<br>Bjelopoljska brigada 300 boraca,
<br>Leteći odred 150 boraca
<br>Svega: 800 boraca</p>
<br>
<p><i>UKUPNO:</i> 1600 boraca.</p>
<br>
<p><i>I kolona</i> vrši prikupljanje na prostoriji: s. Zabrdski Toci. Prikupljanje završiti 3. februara do 18. časova.
<br><i>Zadatak:</i> 5. ovog meseca u 24. časa preduzima napad opštim pravcem: s. Zabrdski Toci — s. Zabrđe — Gajeva pl. — Paravačke strane /k. 1118/ — s. Strgačina.
<br><i>II kolona</i> vrši prikupljanje na prostoriji s. Bučje. Prikupljanje završiti 3 februara do 18 časova.
<br><i>Zadatak:</i> 5 ovog meseca u 2 časa preduzima napad opštim pravcem: s. Bučje — s. So-čice — s. Đakovići — s. Kovačevići — s. Hladilji.
<br><i>Zadatak:</i> Prva kolona snažnim, drskim i energičnim napadom na svome pravcu što pre ima izbiti na reku Drinu.
<br>Druga kolona ima manevarsku ulogu da iz pozadine udari na snage ispred prve kolone i da se najvećom brzinom što pre pojavi na reku Drinu.
<br>Jednim malim delom snaga sa severa sprečiti izlazak Turaka iz Metaljke, ne napadajući Metaljku, pošto se tu nalaze Italijani.</p>
<br>
<p>2) <b>II ODRED</b>
<br>Komandant, major Vesković Andrija sa svojim štabom.</p>
<br>
<p><i>Sastav:</i></p>
<br>
<p><i>III kolona:</i></p>
<br>
<p>Komandant, kapetan Pavićević Miloš,</p>
<br>
<p>Beranska brigada 300 boraca,
<br>Kolašinska brigada 450 boraca,
<br>Štabski jur. bataljon 350 boraca.
<br>Svega: 1100 boraca.</p>
<br>
<p><i>IV kolona:</i>
<br>Komandant, poručnik Jelovac Jovan,<sup>5</sup> </p>
<br>
<p>Pljevaljska brigada 550 boraca
<br>Svega 550 boraca.</p>
<br>
<p><i>UKUPNO:</i> 1650 boraca.</p>
<br>
<p><i>III kolona</i> prikupiće se na prostoriji sela Gotovuša (jugozapadno od druma). Prikupljanje završiti 3 februara do 18 časova.
<br><i>Zadatak:</i> 5 ovog meseca do 5 časova ovlađuje Kovač Planinom.
<br>Sa jurišnim bataljonom i Beranskom brigadom vrši demonstracije u pravcu Metaljke, vezujući njene snage za sebe.
<br>Sa Kolašinskom brigadom preduzima napad u 5 časova pravcem Kovač pl. — Rajčevo Brdo, gde će uhvatiti vezu sa [II] kolonom.
<br>Po potpunom ovladavanju Bukovicom, preduzima napad pravcem: Rajčevo Brdo — Borovine — Koprivni Do — Debelo brdo — selo Miljeno — s. Kopači.
<br>Sprečiti svako otstupanje Bukovičkih snaga ka Metaljci.</p>
<br>
<p><i>IV kolona</i> prikupiće se na prostoriji: s. Nange 3. februara do 18 časova.
<br><i>Zadatak:</i> 5 februara u 2 časa preduzima napad pravcem: s. Nange — s. D. Dubac — Rajčevo Brdo, gde se sastaje sa Kolašinskom brigadom i po tom u sastavu iste preduzima napad njenim pravcem.
<br>Ova kolona treba da izvrši demonstrativan pritisak na širokom frontu na snage Bukovice, da time skrene pažnju na sebe i omogući izvršenje manevarskog zadatka Kolašinske brigade i V kolone.</p>
<br>
<p>3) <b>III ODRED</b>
<br>Komandant, major Kasalović Zdravko,</p>
<br>
<p><i>Sastav:</i> </p>
<br>
<p><i>V kolona:</i>
<br>Komandant, kapetan Bojović Nikola,</p>
<br>
<p>I Durmitorska brigada 450 boraca.
<br>Svega: 450 boraca.</p>
<br>
<p><i>VI kolona:</i>
<br>Komandant, kapetan Ružić Ivan,</p>
<br>
<p>II Durmitorska brigada 450 boraca,
<br>Čelebićski bataljon 150 boraca
<br>Svega 600 boraca.</p>
<br>
<p><i>UKUPNO:</i> 1050 boraca.</p>
<br>
<p>Ceo odred 4 februara do 18 časova se prikuplja na prostoriji: s. Vikoč — s. D. Papratno, odakle 5 februara:
<br>V kolona preduzima napad opštim pravcem: s. Tvrđkovići — s. Rujevica — Rajče vo Brdo.
<br>Ovaj napad preduzima 5 februara u 5 časova pre podne.
<br><i>Zadatak:</i> udarom na bok i pozadinu snaga Bukovice, iste što pre uništiti. Onemogućiti povlačenje Bukovičkih snaga na Metaljci i Cajniču.
<br>VI kolona preduzima na pad 5 februara u 3 časa op štim pravcem: s. Tvrdkovi- ći — s. Madžari — Crni Vrh — Banjuš — s. Kopači.
<br><i>Zadatak:</i> Da se neopaženo provuče kroz srpska sela u pozadinu neprijateljskih snaga severozapadno od Ifsara i iz pozadine slomi otpor ovih snaga, izvršujući potpuno opkoljavanje sa kolonom, koja će ići duž r. Drine. Naređenje za dalji rad primiće u toku operacija.
<br>Komandant odreda major Kasalović Zdravko ide sa VI kolonom.</p>
<br>
<p>4) <b>IV ODRED</b>
<br>Komandant, koga odredi K-nt. Drinskog korpusa.<sup>6</sup></p>
<br>
<p>Sastav:</p>
<br>
<p>Snage Drinskog korpusa:
<br>snage na položaju i
<br>kolona jačine 500 boraca.</p>
<br>
<br>
<p>Prikupiće se 4 februara do 18 časova na prostoriji: s. Gabelići — s. Drugovići — s. Hodorovići, sem snaga koje se nalaze na položaju.
<br><i>Zadatak:</i> 5 februara u 4 časa izjutra preduzima napad opštim pravcem: desnom obalom r. Drine s tim, da najenergičnijim dejstvom što pre posedne prelaze na reci Drini do s. Kopači i tako onemogući komuniciranje Muslimana i Ustaša preko Drine.
<br>Snage, koje su sada na položaju vrše u početku samo demonstrativni napad, a po ispoljavanju uspeha kolone pored Drine i ove snage preduzimaju snažno nadiranje pravcem: Grahovišta — Paljika — Jarčišta. Naređenje za dalji rad primiče u toku operacija.
<br>5) Beranska i kolašinska brigada i štabski jurišni bataljon krenuće 30 januara u 12 časova pravcem: Kolašin — Mojkovac — Cer — Barice — Kosanica — s. Kakmuži — s. Brvenica — s. Gotovuša.
<br><b>Prenoćišta:</b> na Mojkovcu 30/31 januara, Barkama 31/1 februara u 1/2 februara, Kosanica 2/3 februara i Gotovuša 3/4 februara.
<br>Bjelopoljska brigada krenuće 30 januara u 12 časova pravcem Kolašin — Mojkovac — Stožer — Kovren, gde će primiti dalji pravac kretanja od kapetana Lukačevića Vojina.
<br><b>Prenoćišta:</b> Lepenac 30/31 januara, Stožer 31/1 februara. Na Kovrenu će se u toku 1 februara javiti kapetanu Lukačeviću Vojinu radi prijema naređenja o daljem pokretu.
<br>Snage I i II Durmitorske brigade prikupiće se na Žabljaku 1 februara i zajedno krenuti sa Zabljaka 2 februara na prostoriju prikupljanja pravcem: preko Tepaca ili Sćepan Polja (zavisi od mogućnosti kretanja) na Čelebić, gde ulazi u sastav Čelebićski bataljon, tako da na prostoriji prikupljanja budu 4 februara do 18 časova.
<br><i>Oružje.</i> Svaki komandant poneće sobom svo automatsko oružje i bacače sa kojim raspolaže. Poneti na pušku najviše po 50 metaka.
<br>Skrenuti pažnju na čuvanje municije, a komandanti I i II Durmitorske brigade o ovome će naročito voditi računa.
<br><i>Ishrana:</i> Biće na terenu.
<br><i>Veze:</i> za sve vreme mora postojati međusobna veza. Održavaće se kuririma i radio vezom I i III odreda sa Glavnim Štabom.<i>7</i> Karakteristike i ključevi isti sa kojima već raspolažu komandanti. Vreme rada u 6, 9.30, 13, 16.30 i 19.30.
<br>10) Sanitetske mere:
<br>Sa I odredom odlazi dr. Šoškić Vukman u sastavu Bjelopoljske brigade.
<br>sa II odredom odlazi dr. Vujisić i sanitetski pomoćnik Popović u sastavu Kolašinske brigade.
<br>v) Sa III odredom odlazi dr. Milan Đurišić u sastavu I Durmitorske brigade.
<br>g) U Šahovićima ostaje Dr. Jovanović, koji će vršiti prihvat ranjenika.
<br>d) Ranjenike I i II odreda evakuisati u Šahoviće, a I odreda na Žabljak, IV odreda u Foču ili Žabljak.
<br><i>Obezbeđenje:</i> I odred preduzeće mere za obezbeđenje od muslimanskih sela u Pribojskom srezu. II odred od Muslimana u Podpeći, od Italijana u Čajniču i na Metaljci.
<br><i>Postupak;</i> Italijane ne napadati. Sve borce Muslimane, Ustaše i komuniste ubijati. Žene i decu ne ubijati.<sup>8</sup>
<br>Zaplenjeno oružje evakuisati: I odred u s. Bučje, II odred na Meljak, III i IV odred na Čelebić. Bukovicu spaliti. Ostala sela ne paliti u koliko to taktički obziri ne nalažu.
<br>13) Ja ću se u toku operacija nalaziti sa štabom na pl. Kovaču (žandarmeriska stanica) gde će mi komandanti slati izveštaje neizostavno ujutro, u podne i na veče.
<br>M.P.
<br>KOMANDANT, Major,
<br><b>Pav. M. Đurišić</b>
<br>Dostavljeno:
<br>N-ku štaba Vrh. komande . . . (1),
<br>K-tima odreda (4),
<br>K-tima kolona (6),
<br>Za arhivu štaba (1).
<br>Svega 12 k-da,
<br>30. januara u 2 časa.
<br>Načelnik štaba
<br>kapetan
<br><b>Rad. M. Popović</b><sup>9</sup>
<br>Odobreno ML<sup>10</sup></p>
<br>
<br>
<p><sup>1</sup><b class=medtxt> Original (pisan na mašini, ćirilicom, umnožen na šapirografu) u Arhivu VII, Ča, k. 132, reg. br. 18/3 (CG-V-71).</b>
<br><sup> 2</sup> <b class=medtxt>Vidi dok. br. 2, 25, 28 i 34. Opširnije: »Neretva — Sutjeska 1943«, str. 510—519.</b>
<br><sup> 3</sup> <b class=medtxt>Vojislav.</b>
<br><sup> 4</sup> <b class=medtxt>Verovatno se odnosi na Gorski štab.</b>
<br><sup>5</sup> <b class=medtxt>Jelovac je bio komandant Pljevaljske brigade. Poginuo je 10. aprila 1944. u borbi protiv pripadnika NOP-a</b>
<br><sup>6</sup><b class=medtxt>Bajo Nikić je bio komandant Drinskog korpusa.</b>
<br><sup>7</sup> <b class=medtxt>Odnosi se na Štab Limsko-sandžačkih četničkih odreda.</b>
<br><sup>8</sup> <b class=medtxt>U toj akciji ubijeno je oko 8.000 žena, dece i staraca i popaljene sve muslimanske kuće, vidi dok. br. 37.</b></p>

<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_23.htm"><b>Prethodni dokument</b></a></TD><TD><a href="4_14_2_25.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body></html>