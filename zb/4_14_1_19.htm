<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_18.htm"><b>Prethodni dokument</b></a></TD><TD><a href="4_14_1_20.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 19</strong></p>
<p align="center"><strong>IZVEŠTAJ KOMANDANTA VIŠEGRADSKOG ČETNIČKOG ODREDA OD 1. NOVEMBRA 1941. MAJORU BOŠKU TODOROVIĆU O PREGOVORIMA SA KOMANDANTOM ITALIJANSKIH OKUPACIONIH JEDINICA U VIŠEGRADU <sup>1</sup></strong></p>
<p align="center">IZVEŠTAJ IZ GLAVNE KOMANDE LIČNO KOMANDANTA OPSADE VIŠEGRADA</p>
<p>1.) Želimo ostati u najboljim odnosima sa okupatorskim italijanskim vlastima. &#8212;</p>
<p>2.) Mi se borimo samo za proterivanje ustaša, koji su toliko zločina počinili nad srpskim narodom. &#8212;</p>
<p>3.) Preduzete su hitne mere, da dođe g. major Todorović, Komandant
  Bosanskog četničkog odreda, pa molimo, da se njegov dolazak sačeka, i
  sve prijateljski reši.<sup>2</sup> &#8212;</p>
<p>4.) Ni jednom Hrvatskom vojniku ni oficiru ne će se ništa dogoditi po zauzeću Višegrada. &#8212;</p>
<p>5.) Italijanski Komandant je lično rekao Komandantu četničkog odreda
  opsade Višegrada g. Kamenku Jeftiću u Dobrunu, da će italijanske trupe
  postaviti se na liniju Bjelo brdo &#8212; Rudo, i tu sačekati pad Višegrada,
  a da četnici preduzmu zaštitu srpskog življa u ostalim krajevima, i
  rade slobodno na osvajanju Višegrada. &#8212;</p>
<p>6.) Četničke jedinice nemaju veze sa partizanima, koji rade za svoj
  račun i kreću se verovatno prema kretanju italijanskih trupa. &#8212;</p>
<p align="center">KOMANDA VIŠEGRADSKOG ČETNIČKOG ODREDA Str Pov. Br. služb. 1.XI.41.g.</p>
<p>Pljačkanje i paljenje ma čijih kuća (sem onih iz kojih bi se davao
  ma kakav otpor) i ubijanje lica bez sudske odluke ovog štaba koja se
  pokoravaju, najstrožije se zabranjuje, a tko protivno ovom naređenju
  postupi kazniće se na licu mesta smrću. &#8212;</p>
<p>Vojna lica neprijateljska kao i policiju, i ostala naoružana lica
  odmah razoružati, i pod sigurnom stražom sprovesti na zato određeno
  mesto s tim da se ne smiju ista maltretirati niti ubijati, sem onih,
  koji se ne bi pokoravali naređenjima i davali ma kakav otpor. &#8212;</p>
<br>
<b class=medtxt><p><sup>1</sup> Prepis originala (pisan na mašini, ćirilicom) u Arhivu VII,
  Ča, k. 223, reg br. 8/1. Original se nalazi u Arhivu CK KPJ, reg. br.
  2039.</p>
<p><sup>2</sup> Major Boško Todorović se 11. novembra 1941. sastao sa
  komandantom 11. alpinskog puka u Višegradu i sa njim sklopio sporazum
  (vidi dok. br. 31 i Arhiv VII, Ca, k. 231, reg. br. 10/5).</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_18.htm"><b>Prethodni dokument</b></a></TD><TD><a href="4_14_1_20.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>