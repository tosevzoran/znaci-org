<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_52.htm"><b>Prethodni dokument</b></a></TD>
<TD><a href="4_14_4_54.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE ŠTABA CERSKO-MAJEVIČKE GRUPE KORPUSA OD 
1. SEPTEMBRA 1944. KOMANDANTU JADRANSKE BRIGADE ZA UNIŠTENJE PRIPADNIKA I 
SIMPATIZERA NOP-a I NJIHOVE IMOVINE NA TERITORIJI BRIGADE1</strong></p>
<p align="center">ŠTAB</p>
<p align="center">CERSKO MAJEVIČKE GRUPE KORPUSA JUGOSLOVENSKE VOJSKE U OTADŽBINI</p>
<p align="center">O. Br. Službeno.— 1 septembra 1944 godine Šuma</p>
<p align="center">KOMANDANTU JADRANSKE2 BRIGADE.</p>
<p>Komandantu IV grupe jurišnih i Cersko-majevičke grupe korpusa major g. Račić, 
depešom svojom Br. 691 od 31 avgusta 1944 godine, dostavio je: Hitno! Pre 
svega!. —</p>
<p>»Ako u roku od deset dana ne uništite sve komuniste na terenu, staviću pod 
preki sud tebe sa svima starešinama. Organizujte opštu poteru, ubijajte 
njihove jatake i palite im kuće.« Račić.—</p>
<p>Dostavljajući prednji telegram, preduzmite najhitnije me-re na svojoj 
teritoriji da se komunističke grupe pronađu i unište. Bez poštede ubijajte 
jatake i palite im kuće, došlo je vreme kada treba ovo stanje jednom raščistiti. 
Do sada u ovom smislu izdavao sam Vam više naređenja, ali rezultati su ostali 
negativni. Dostavljali ste mi spiskove sumnjivih njihovih jataka, prema kojima 
niste ništa preduzimali, već mi se samo obraćali, smatrajući da ste svoju dužnost 
izvršili.</p>
<p>Ovo naređenje smatrajte, kao poslednju i najozbiljniju opomenu, jer ćete za 
svaku labavost biti lično odgovorni, a naročito starešine Pocerske brigade3 
koji su do sada ostali skroz i skroz neaktivni.</p>
<p align="center">»S VEROM U BOGA ZA KRALJA I OTADŽBINU«.—</p>
<p align="center">M.P.4</p>
<p align="center">ZASTUPA KOMANDANTA,</p>
<p align="center">Kapetan I klase,</p>
<p align="center"><strong>Stan.</strong>5 <strong>M. Vasić</strong></p>
<p>1 Original (pisan na mašini, ćirilicom) u Arhivu VII, Ča, k. 77, reg. br. 
45/3 (S-V-11304).</p>
<p>2 Ta reč je na originalu dopisana mastilom. U Arhivu VII se pod istim 
registarskim brojem nalaze i primerci dostavljeni komandantu Azbukovačke 
brigade i komandantu azbukovačkog sreza. Ova brigada zvala se Jadranska, mada 
je trebalo da se zove. Jadarska (po jadar-skom srezu).</p>
<p>3&nbsp; Ta brigada se češće pojavljuje kao Cerska brigada.</p>
<p>4&nbsp; Okrugli pečat: »Komanda Jugoslovenske vojske u otadžbini — 
Gorski štab br. 86« (Cerski korpus).</p>
<p>5&nbsp; Stanimir, komandant Cerskog korpusa.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_52.htm"><b>Prethodni dokument</b></a></TD>
<TD><a href="4_14_4_54.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
