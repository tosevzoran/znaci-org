<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_141.htm"><b>Prethodni dokument</b></a></TD><TD><a href="4_14_1_143.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 142</strong></p>
<p align="center"><strong>OBAVEŠTENJE ŠTABA MAJEVIČKE ČETNIČKE GRUPE OD 10. AVGUSTA 1942. NEMAČKOJ KOMANDI U TUZLI O USLOVIMA ČETNIČKO-NEMAČKE SARADNJE<sup>1</sup></strong></p>
<p align="center">ŠTAB MAJEVIČKE ČETNIČKE GRUPE</p>
<p align="center">Pov. Broj službeno 10. Avgusta 1942 godine</p>
<p align="center">POLOŽAJ</p>
<p align="center">ZAPOVJEDNIKU IV. BOJNE 8 PJEŠAČKE PUKOVNIJE (ZA NJEMAČKU KOMANDU)</p>
<p>Gor. Tuzla.&#8212;</p>
<p>U vezi vašeg izvještaja broj, 753 /Taj. od 9. VIII. 1942. godine
 izvještavamo vas, da smo da pristanemo na sve postavljene uslove.<sup>2</sup> i da
 nas raduje što je Njemačka vojna sila preuzela zapovjedničtvo nad
 hrvatskim domobranstvom, legijom, oružništvom, ustašama i građanskim vlastima, jer to je najbolji znak da će se poći jednim boljim i pravednijim putem.&#8212;</p>
<p>Mi želimo da sačuvamo svoju teritoriju od uništenja, i da u njoj
 održimo red i mir, ali oružje za sada niukom slučaju ne možemo predati,
 jer je ono jedina garancija za naše živote i srestvo pomoću koga možemo
 zaštititi našu srpsku nejač i našu imovinu. Pod ovakovim prilikama mi
 ćemo radije izginuti svi do jednog s oružjem u ruci, nego dozvoliti da
 nas muslimani<sup>3</sup> goloruke hvataju, kolju i pljačkaju.&#8212;</p>
<p>Oružje bi mogli jedino u tom slučaju predati ako bi sve &#187;divlje&#171;
 ustaše i muslimane bili razoružani. Mi smo uvjereni, da bi nas
 muslimani napali istoga dana kada bi oružje predali i dok bi Njemačka
 ili domobranska zaštita stigla nigdje nijednog Srbina ne bi bilo niti
 bi se znalo za srpska sela. Sa njima imamo vrlo rđavo iskustvo i mi im
 više ne možemo vjerovati ni jednog časa.</p>
<p>Što se tiče Hrvatske vojske, ona je do danas prema nama bila korektna i u nju ima povjerenja.</p>
<p>U Njemačku vojnu silu imamo potpuno povjerenje i spremni smo sa njom
 potpuno lojalno sarađivati, samo ako su naši životi i imovina
 obezbeđena.</p>
<p>Do danas nije zabilježen nijedan slučaj napada sa naše strane na
 Njemačku vojsku ne samo na Majevici, nego i u cijeloj Bosni, a
 garantujemo da se to ni u buduće neće desiti.<sup>4</sup>&#8212;</p>
<p align="center">Komandant: </p>
<p align="center"><strong>Vojvoda Majevički</strong>:<sup>5</sup></p>
<b class=medtxt><p><sup>1</sup>&nbsp; Prepis originala (pisan na mašini, latinicom) u Arhivu VII, Ča, k. 233, reg. br. 29/2 (BH-X-488/2).</p>
<p><sup>2</sup>&nbsp; Pomenuti izveštaj redakcija nije pronašla, ali se uslovi vide iz dok. br. 125.</p>
<p><sup>3</sup>&nbsp; Odnosi se na Muslimansku miliciju i na Muslimane pripadnike ustaških jedinica ili proustaški orijentisane.</p>
<p><sup>4</sup>&nbsp; O daljem zbivanju u vezi sa četničko-nemačkom saradnjom,
 vidi dok. br. 144 i Arhiv VII,Ča, k. 210, reg. br. 22/2: Zapisnik sa
 sed-nice komandanata bataljona Majevičke četničke grupe od 13. avgusta
 1942.</p>
<p><sup>5</sup> Radivoje Kerović. </p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_141.htm"><b>Prethodni dokument</b></a></TD><TD><a href="4_14_1_143.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>
