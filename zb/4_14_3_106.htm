<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_105.htm"><b>Prethodni dokument</b></a></TD>
<TD><a href="4_14_3_107.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA 3. BRIGADE KORPUSA GORSKE GARDE 
OD 3. APRILA 1944. O BORBAMA PROTIV PRIPADNIKA NOP-a KOD UMČARA1&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</strong></p>
<p>štab 3 brigade</p>
<p>grupe korpusa gorske garde nj. v. kralja petra ii</p>
<p>Str. Pov. Br. 112</p>
<p>3 aprila 1944 godine</p>
<p>Slobodne Srpske planine</p>
<p>Ovaj štab raspolaže sa sledećim podacima i to:</p>
<p>1. — Na dan 2 ov. mes. potpisati sa svojom štabnom četom, 2 i 4 
bataljonom ove brigade krenuo je u 20 časova iz Br. 432 za Br. 1053. Kada je došlo 
čelo na Varovnice otvorena je vatra od strane komunista&quot; sa kose od pravca 
Šepšina a u neposrednoj blizini naše kolone. — Borba je primljena. Posle 
kraćeg vremena izvršen je juriš na komuniste. Kako je ova strana bila nadmoćnija 
to su se komunisti dali u panično beg-stvo i isti su se izgubili u pravcu Umčara. 
Kako im se nije moglo više ući u trag to je potpisati naredio pokret u pravcu 
Br. 105 u cilju predviđenog zadatka. Za vreme ove borbe koja je trajala oko 2 
sata nestalo je 25 vojnika iz 4 bataljona koji su bili na desnome krilu i najjače 
ugroženi od vatre komunističke. Ovo se ljudstvo izgubilo iz razloga jer je 
bila noć a i usled nemanja komandira čete. Od ovih 25 vojnika danas se je 
jedan javio i kaže da je noćio u Šepšinu u jednoj šaši i kaže da je ostao 
na položaju sve dok je imao municije a kad mu je municije nestalo zaostao je i 
tu je izgubio vezu. Veruje se da će i ostali doći u toku današnjeg i sutrašnjeg 
dana. Upućeni su kuriri da im dadu vezu jer su svi iz Kovačevca i V. Krsne.</p>
<p>Jačina komunista bila je do 60 ljudi koji su raspolagali sa većom količinom 
municije jer su pucali a istu nisu štedeli, dok ova strana otvarala je vatru 
samo kada je cilj videla;</p>
<p>Rezultat borbe: sa ove strane nije bilo mrtvih ni ranjenih a nestalo 24, za 
koje se veruje da nisu zarobljeni. Sa njihove strane mrtvih nije bilo a za 
ranjene nepoznato je.</p>
<p>2.&nbsp; — Noću 31 pr. mes. naišla su u selu Vlaška nekoliko naoružanih 
lica na seosku stražu koja je bila postavljena kod kolibe Stevana Brkića prema 
Duboni, stražare izudarali poskidali im odeću i obuću i najurili ih kući, 
zapretivši im da će ih ako ih još koji put nađu na stražarskim mestima, bez 
ikakvog izgovora na licu mesta streljati i kuće zapaliti,</p>
<p>3.&nbsp; — Narednik Šnajder, tumač pri nemačkom Gestapou u Mladenovcu 
gotovo svakodnevno prima neka pisma na Srpskom jeziku sa potpisom M. S. — 
Rukopis je ispisan i vrlo čitak. Pisma odmah prevodi na nemački jezik a 
originale spaljuje.</p>
<p>4.&nbsp; — Nemački pukovnik koji je bio na osustvu vraća se danas u 
Mladenovac5 radi preuzimanja dužnosti, a kapetan Vilke 5 ov. mes. odlazi na 
osustvo.</p>
<p>5.&nbsp; — Iz sela Vlaške pobeglo je oko 150 ljudi u varoš bez ikakve 
potvrebe samo da bi izbegli pozive i službu u našoj vojsci.</p>
<p>6.&nbsp; — Nalazim se u Br. 105. i radim na prikupljanju ljudi i oružja 
kao i čišćenju izdajnika.</p>
<p>M. P.6</p>
<p>Komandant potporučnik A. J.7</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 28, 
reg. br. 25/1 (S-V-1486).</p>
<p>2&nbsp; i 3 Šifrovane oznake za neka mesta (sela) na prostoru dejstva 
bri-gade (srez mlađenovački), verovatno sela Donja Dubona i Badljevica.</p>
<p>4 Verovatno delovi Kosmajskog NOP odreda.</p>
<p>5&nbsp; Redakcija nije utvrdila o kome je reč.</p>
<p>6&nbsp; Okrugli pečat: »Komanda Jugoslovenske vojske u otadžbini — 
Mladenovačka brigada«.</p>
<p>7&nbsp; Arsenije Jovanović.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_105.htm"><b>Prethodni dokument</b></a></TD>
<TD><a href="4_14_3_107.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
