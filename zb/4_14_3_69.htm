<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_68.htm"><b>Prethodni dokument</b></a></TD>
<TD><a href="4_14_3_70.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVOD IZ KNJIGE POSLATIH DEPEŠA ŠTABA DRAŽE 
MIHAILOVIĆA U VREMENU OD 23. JANUARA DO 4. FEBRUARA 1944. GODINE1</strong></p>
<p align="center">23. januara 1944 god.</p>
<p>653&nbsp; &nbsp;Bi bi. Nastavak2. Isto tako ne treba mu3 dozvoliti da bude u 
Vašoj blizini, gde se vode borbe sa komunistima. 4 Bri-gadira Armstronga 
vratite u Dragačevo ili na Goliju da Vas tamo čeka. Brigadiru Armstrongu saopštite 
da ćete se odmah vratiti na svoj teren čim raščistite sa komunistima i da ćete 
produžiti izvršenje zadatka rušenja komunikacija. Kraj.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>654&nbsp;&nbsp;&nbsp; Bi Bi (Persi). Uputstvo za Vas u vezi sa brigadirom 
Armstrongom: Ne treba se žuriti sa povratkom na svoj teren da bi se još za 
izvesno vreme odložio napad na komu-nikacije. Uvek nalazite izgovor akcijom 
protiv komuni-ta. Kad budete opštili sa brigadirom Armstrongom, pri tome uvek 
izražavajte svoju spremnost za izvršenje za-datka, čim otsranite opasnost od 
komunista. Armstronga držite što dalje od borbi sa komunistima.</p>
<p>655&nbsp;&nbsp;&nbsp; Leon. Cvetić 22 o.m. sa korpusom pošao u pravcu 
Draglice u poteru za komunistima.5 Nastanite da što pre stupite u vezu sa njim. 
Uložite sve svoje snage i napor za uništenje ove komunističke grupe.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>656&nbsp;&nbsp;&nbsp; Azed, Misa. Najenergičnije dejstvujte protiv komunističke 
grupe u srezu zlatiborskom. Nemojte ih ostavljati do njihovog uništenja. Održavajte 
vezu sa susedima. Cvetić 22 pošao u pravcu Draglice u poteru za komunistima.</p>
<p>662 Dal Dal. Veza Vaš br. 665—698.6 Vrlo dobro ste izveli manevar napada 
na komuniste u dolini Cetine. Samo manevrima i napadima komunisti se mogu tući. 
Nastanite da od zaplenjenog oružja pojačate svoje odrede. Pohvaljujem rad leteće 
šatorske brigade i 3. bataljona cetinske brigade, kao i 1. i 2. bataljon 
kosovske brigade. Nastavak.</p>
<p>663 Dal Dal. Nastavak. Ukažite borcima na junačku smrt Nikice Ćućuza i Dušana 
Berića i istaknite njihov slučaj za primer ostalim borcima. Zaplenjenu arhivu 
od komunista iskoristite za propagandu protiv komunista i ukažite narodu na 
ciljeve njihove borbe. Više će njih pokositi bolest i glad nego li narod. 
Produbljujte odnose srpskog i hrvatskog stanovništva na jugoslovenskoj osnovi i 
bratskoj saradnji. Nastavak.</p>
<p>664 Dal Dal. Nastavak. Produžite sa akcijom čišćenja komunista po planu 
kako ste predvideli. Ponavljam njih ćete uništiti samo napadom i manevrima. 
Nastanite da preko naših ljudi u Sušaku i Trstu da naše oficire upućuju u 
odrede u Liku kod Vas i u zapadnu Bosnu. Izvestili smo vladu o ruševinama u 
Zadru, Šibeniku i Splitu. Kraj.</p>
<p>665 Aero. Naše oficire, koji prelaze u Jugoslaviju upućivati da se jave našim 
odredima u Lici i zap. Bosni. Naše oficire upućivati na Trst, preko tamošnjeg 
pravoslavnog sveštenika ili na Sušak preko puk. Grinjola.7</p>
<p>667 Laz Laz. 8 Situacija: Cvetić izvestio da je 22 o.m. sa kor-pusom pošao 
u pravcu Draglice u poteru za komunistima. Dača izvestio da je pošao iz Dragačeva 
21. o.m. u 18h u pravcu Katića. 9 Naredio sam da što pre uhvati vezu sa Cvetićem 
i produže napad na komuniste. Brigadir Armstrong, nestrpljiv pošao ka Cvetiću. 
Ovo javlja Cvetić. Javio sam Cvetiću da se Armstrong vrati u Draga-čevo ili 
na Goliju. Nikako da ga ne zadržava kod sebe, niti u blizini odakle Bi pratio 
našu borbu sa komunistima. Nastavak.</p>
<p>668 Laz Laz. Nastavak. Preporučio sam Cvetiću da kaže Arm-strongu da će 
pristupiti rušenju mostova,10 čim otkloni opasnost od komunista, ali da se 
mnogo ne žuri za povratak. Piniram11 javlja da je i Pavle12 pošao sa juga u 
pravcu komunista u zlatiborskom srezu, jer im ova grupa smeta za akciju u pravcu 
Crne Gore. Komunisti u pravcu sreza nevesinjskog suzbijeni.13 Nevesinjci ih 
gone. Komunisti otstupaju u pravcu Bileće. Bilećkoj brigadi naređeno da ih sačeka. 
Nastavak.</p>
<p>670 Laz Laz. Nastavak. Ja sam javio Đujiću da preko naših ljudi u Sušaku 
i Trstu prihvate naše oficire koji idu iz Italije i upućuje u Liku i zap. 
Bosnu. Ovo sam javio i našima u Rim.14 Kap. Đaković15 javlja da su Nemci 
pobili oko 14000 partizana na prostoriji Crikvenica — Sušak — Rijeka, od 
kapitulacije Italije do danas. Kondor se žali na ppuk. Stranjakovića da mu se 
meša u posao. Ne znam kakav ste zadatak Stranjakoviću dali. Kraj.</p>
<p align="center">24. januara 1944 god.</p>
<p>678&nbsp; &nbsp;Dal Dal. Primljene Vaše depeše od br. 699—717.16 
Nastanite da što više ojačate našu organizaciju i stvorite što više oružanih 
odreda. To je najbolja garancija za naš rad i uspeh. Preduzeo sam potrebno za 
prikupljanje oficira. Učiniću sve što budem mogao da Vam pošaljem oficire. 
Znam da Vam ide teško snabdevanje novcem. Ako imate nekoga da pošaljete u 
Srbiju. Javite mi, pa bi Vam po njemu poslao nešto novaca. Nastavak.</p>
<p>679&nbsp; &nbsp;Dal Dal. Nastavak. Javite mi za Kostu Mirkovića gde bi mogli 
pronaći u Bgdu. Nedićeve snage još nikuda nisu pošle iz Srbije. Izgleda da 
će Sandžak i Crna Gora biti priključeni Srbiji. Nastanite da utičete na Mana 
Rok-vića da ne zauzima neprijateljski stav prema nama. Ima on dosta drugih 
neprijatelja protiv kojih se može da bori. Nastavak.</p>
<p>680&nbsp;&nbsp;&nbsp; Dal Dal. Nastavak. Gledajte da odvojite ljudstvo od 
njega. I nama se odavno ne javlja Mitranovićeva stanica. Izgleda da su 
komunisti kod Banje Luke pretrpeli veliki poraz. Nemamo nikakvih podataka za 
oficire o kojim ste javili u depeši 711 i 712. Održavajte što tešnju vezu sa 
majorom Kapetanovićem i Vojom Došenovićem i izveštavajte nas o situaciji u 
Bihaću i na Krajini. Kraj.</p>
<p>681&nbsp;&nbsp;&nbsp; Nav Nav. Veza Vaš br. 54—58.17 Da li su već stigli 
u Crnu Goru neki Nedićevi ili Ljotićevi odredi i kuda. Neće oni prestavljati 
veliku opasnost za nas. Jedinstvo srpstva treba i sa naše strane što više da 
se ističe i ne-razdvojivost Crne Gore i Srbije. Borbu protiv komunista moramo 
voditi svim srestvima. Nastavak.</p>
<p>682&nbsp; &nbsp;Nav. Nav. Nastavak. Odgovor na postavljena pitanja. Prvo. u 
propagandi prema okupatoru treba zauzeti neprijateljski stav. Takav je naš stav 
oduvek bio i mora ostati. Drugo: Zelenaši brojno ne prestavljaju nikakvu 
opasnost. Njih treba uvlačiti u nacionalne redove, da ne bi upali u naručje 
Nemaca ili komunista. Treće: Sa Ljo-tićevcima treba taktizirati, ali mi ne možemo 
ići njihovim putem. Četvrto. Prema narodnoj upravi na Cetinju zauzeti stav 
prema njenom radu na terenu. Mi narodnu upravu ne možemo otvoreno pomagati. 
Nastavak.</p>
<p>683&nbsp; &nbsp;Nav Nav. Nastavak. Peto: Svi komandanti, sa malim izuzetkom, 
sigurni su ljudi. Ako se na drugi način ne može doći do oružja izvesni 
delovi mogu stupiti u žandarmeriju, stim da polože zakletvu i pobegnu u 
pogodnom momentu. Šesto: Naši intelektualci treba da pokreću ilegalne listove 
i da kroz njih propagiraju i šire našu ideju. Ovo je vrlo važno i hitna je 
potreba da što pre i što više nikne ilegalnih listova. Nastavak.</p>
<p>684&nbsp;&nbsp;&nbsp; Nav Nav. Nastavak. Sedmo: Naš ilegalni rad treba da 
vodi računa i o kvalitetu i o kvantitetu ljudstva. Moramo nastati da što više 
okupimo narodne mase i što čvršće ih vežemo za borbu protiv okupatora i 
protiv komunista. Osmo. Upoznajte Mitrovića18 sa propagandnim materijalom koji 
ste do sad od nas dobili i ostalim uputstvima koja ste do sad od nas primili. 
Nastavak.</p>
<p>685&nbsp; &nbsp;Nav. Nav. Nastavak. Posle Narodnog kongresa javićemo što 
bude bilo potrebno.19 Neka novinar Mitrović stupi u vezu sa majorom Savom 
Vukadinovićem. Vukadinović se nalazi negde u Zeti. Grupa Jurao 701 treba da što 
više okupi omladinaca oko sebe i da stupi u vezu sa Jurao 808. Neka nam se 
javljaju i preko majora Save Vukadinovića. Kraj.</p>
<p>686&nbsp;&nbsp;&nbsp; Nav Nav. Veza Vaš br. 59.20 Pukovnik Beli našim 
kanalom upućen je ka Vama. Beli treba da se prebaci u Italiju. On je već pošao 
od Lukačevića ka Vama. Javite čim stigne kod Vas. Pre njega je pošao ka Vama 
kapetan bojnog broda Šaškijević21 sa jednom grupom mornara. I Šaškijević 
treba da se prebaci u Italiju. Javite kad stigne kod Vas. Nastavak.</p>
<p>687&nbsp;&nbsp;&nbsp; Nav Nav. Nastavak. Neka Janičić22 održava što tešnju 
vezu sa Ružićem. 23 Ružić je već u vezi sa Pavlom. Javili smo našoj vladi 
za bombardovanje Mostara. Neka Momčilović24 stupi u vezu sa Draškovićem, 
koji se nalazi negde u oblasti Čajniča. Za Momčilovića imamo jednu stanicu. 
Neka pošalje kurira i radiotelegrafistu preko Draškovića i dalje na Ostojića. 
Kraj.</p>
<p>692 Bi Bi. Veza Vaš br. 51.25 Sa Dačom i Vašim korpusom .. produžite 
najenergičnije gonjenje komunista. Imajte u vidu da se komunisti nalaze u mnogo 
težem položaju nego Vi.</p>
<p>693 II IZ. Veza Vaš br. 20—23.26 Vrlo dobro što ste zarobili učitelja 
2iku Popovića. Čistite i dalje ostatke komunista. Pazite dobro da Vam Zika 
Popović ne pobegne ako ga već niste likvidirali. Najbolje bi bilo da on svoje 
saslušanje napiše svojeručno, ukoliko je on u životu.</p>
<p>694 Hans. Pijo dostavlja. Gospodinu Ministru i C.N.K. — Preteške prilike 
ovog naroda ne dozvoljavaju mi da lično učestvujem na Narodnom kongresu. Molim 
da se ima stalno u vidu da se Bosna bori već dve i po godine sa svima 
neprijateljima, bez ičije pomoći za goli život i nacionalni opstanak i da 
Bosnu treba pomoći u prvom redu i odmah.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
. '</p>
<p>704&nbsp; &nbsp;Hans. Kod mene vazd. kap. Kornelije Filipović, moj klasni 
drug. Otac mu Srbin, majka Rumunka. Rumunski konzul u Beogradu, brat od strica 
njegove majke. Filipović došao zbog veze sa Rumunima. Izgleda da ovu vezu želi 
rumunska vlada čiji je posrednik rumunski konzul u Beogradu. Iz razgovora sa 
Kornelijem vidim da Rumune interesuje naš stav prema Nemcima i Nediću. Naročito 
ih interesuje naš stav prema Mađarima. Ja sam rekao Korneliju da je naš stav 
neprijateljski prema svima. Kapetanu Filipoviću dao sam punomoćje pod mojim 
potpisom da hvata vezu sa prestavnicima Rumuna. Nastavak.</p>
<p>705&nbsp; &nbsp;Hasn. Nastavak. Rekao sam mu: Dok se ne uspostavi veza i ne 
vidimo ko su ti ljudi ne možemo ništa konkretno da predložimo. Naglasio sam 
da nas naročito in-teresuju ova tri pitanja. 1. — Saradnja za borbu protiv 
Nemaca. 2. — Stvaranje nacionalnog bloka protiv komunista, ali ne protiv Rusa. 
3. — Kakvi su izgledi da nam dadu oružja. Za put u Rumuniju dao sam Filipoviću 
tri zlatne funte. On će putovati sa konzulom, svojim rođakom. Dao sam mu i šifru. 
Po pitanju veze sa Rumunima i dobijanja oružja od njih ima jedan izveštaj od 
čika Ace, koji sam poslao po Vidaku. Kao posrednik nudi se Aćimović. Videćete. 
Pozdrav Mirko.27 Kraj.</p>
<p align="center">25. januara 1944 god.</p>
<p>707&nbsp;&nbsp;&nbsp; Bi Bi. Veza Vaša br. 51 i 52.28 Nije smelo da dođe do 
toga da se konstatuje da je gonjenje komunista uzaludno. Možete da se vratite 
na svoj teren, ali u oblast Javora. Nije isključena mogućnost da se sa te 
strane ubace izvesni komunistički delovi na Vaš teren. Đen. Arm-strongu 
objasnite da ćete u oblasti Javora čistiti komunističke delove. Nastavak.</p>
<p>708&nbsp; &nbsp;Bi Bi. Nastavak. ... koji su zaostali i koji su se naknadno 
tamo ubacili. U pogledu đen. Armstronga već sam Vam ranije javio. Đen. 
Armstronga uputite u Dragačevo ili u studenički srez, odakle će se produžiti 
izviđanje objekata u dolini Ibra. Vi sa svoje strane takođe produžite izviđanje 
objekata. Kraj.</p>
<p>710 Willy. Veza Vaš br. 390.29 Pošto se major Trifković nije pokazao 
dovoljno energičan u čišćenju terena avalskog korpusa od komunista a kapetan 
Lazović30 je pokazao vrlo veliku aktivnost,31 zato sam privremeno stavio gro-čanski 
srez pod Lazovićevu komandu. Ovako će da ostane dok se komunisti potpuno ne raščiste 
i srez ne uzme potpuno u naše ruke. Naređujem najtešnju saradnju u čišćenju 
komunista sa kap. Lazovićem.</p>
<p>715&nbsp;&nbsp;&nbsp; Mihovil. Vaš broj 46 i 47 primljen.32 Viktoru je 
skrenuta pažnja da vodi računa o represalijama Bugara. Naši četnici da nisu 
bili pijani ne bi bili uhvaćeni i platili su glavom što su bili pijani. Sa 
svoje strane i Bugari, prijatelji naše organizacije treba da pokažu više 
iskrenosti i gotovosti za bratsku saradnju između nas i Bugara. Stupite i Vi sa 
svoje strane u vezu sa Viktorom.</p>
<p>716&nbsp; &nbsp;Felix. Veza Vaš br. 27 i 43.33 Po ovome stupite neposredno u 
vezu sa Čičom,34 pošto je tamo. Obavešteni i Devis i major Zika Vukosavljević. 
Po majoru Vukosav-ljeviću data uputstva za Janića. Neka Janić stupi u vezu sa 
Žikom Vukosavljevićem.</p>
<p>723 Lola. Primljen Vaš br. 46 i 47.35 Obavestićemo vladu. Puk. Beli ide po 
nalogu svoje vlade, odnosno po njegovom nalogu. Ne znamo šta je bilo sa dopunom 
podataka koje smo poslali po Lukačeviću. Mi smo ih poslali Luka čeviću. Ako 
ne uspete da se prebacite pre puk. Belia, onda bi mogli sa njim da se prebacite. 
On će sigurno tražiti za sebe prevozna srestva pošto je odneo sa sobom i 
radio stanicu.</p>
<p align="center">26 januar 1944 god.</p>
<p>749 Misa. Primljeni Vaši br. 6 i 8.36 Izgleda niste pokazali neku veliku 
aktivnost u borbi protiv komunista koji su otstupali ka zlatiborskom srezu. 
Trebalo je vršiti napade a ne održavati dodire sa njihovim zaštitnicama. Da 
ste postupali po izdatom naređenju o slanju kurira za vezu kod Azeda imali 
biste vezu sa svima.</p>
<p align="center">27. januar 1944 god.</p>
<p>779 Mihovil. Veza Vaš br. 51—54.37 Preduzmite najenergičnije mere za čišćenje 
komunista i budite i najtešnjoj vezi sa svima susedima. Komuniste treba da 
jurite u stopu i da im ne dozvolite nigde da stanu. Ovu zimu moramo da 
iskoristimo za njihovo uništenje.</p>
<p>785 Hans. Grinlis mi saopštio. Puk. Beli stigao u Kalinovik 20. januara. 
Nada se da će u Trebinje stići oko 26. januara. Đen. Armstrong 21. pošao da 
traži Cvetića. Žali se da mu kap. Krsmanović nije ukazao pomoć. Armstrong 
kaže da ne može doći na kongres dok ne vidi izvršenje operacija. Pozdrav 
Mirko. Bolje neka se on ljuti., nego mi.</p>
<p align="center">&nbsp;28. januar 1944 god.</p>
<p>786 Pijo. Treba potsticati naše na što veću aktivnost protiv komunista. 
Treba iskoristiti njihov poraz kod Tuzle i Živinice.38 Držite što čvršću 
vezu sa majevičkim korpusom. Uhvatite vezu i sa ozrenskim korpusom. Šta je sa 
Hugom.</p>
<p>789 Dal. Dal. Neki Peran, rođen u Sinju ili Grahovu došao u Beograd sa 
delegacijom od 10 članova.39 Navodi da je Vaš jaki saradnik. U Valjevu održao 
predavanje i mnogo napao našu organizaciju a naročito oficire. Za sebe rekao 
da je još pre rata bio »zboraš«. Kaže da je i sada sa popom Đujićem. 
Otputovao natrag. Ovo je verovatno neki od onih za koje ste nam javili da su došli 
u Beograd. Prednje primite znanju.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>795 Nav Nav. Nastavak. Naredite svima intelektualcima, koji su u našoj 
organizaciji da ne smeju da napuštaju teritoriju i beže u Srbiju.40 Ne znamo 
ko je taj major Lazarević.41 Lazarević i Andrija Đurašković treba da se 
jave majoru Savi Vukadinoviću. Za organizaciju u Crnoj Gori određen je 
potpukovnik Pavle Đurišić. On će uskoro tamo upasti. Lašić ima pod svojom 
komandom Crnu Goru i Sandžak. Nastavak.</p>
<p>796 Nav Nav. Nastavak. Sve one koji Vam se jave iz Crne Gore uputite na 
majora Sava Vukadinovića i potpuk Lašića. Pavle ima vezu sa njima. Vi 
nastanite da držite dobro u ruci Hercegovinu. Akcije u Crnoj Gori uskoro će 
otpočeti. Da li ste očistili onu grupu komunista, koja je upala u gatački i 
nevesinjski srez. Uskoro će se pro-tiv komunista preduzeti akcija u Crnoj Gori 
i Sandžaku. Budite pripravni. Kraj.</p>
<p>803 Berta. Baćović javlja da kod njega dolazi svaki dan veliki broj 
Crnogoraca. Kod njega se nalaze major Lazarević i kap. Đurašković. Baćović 
kaže: svi se nalaze u žici, a neko mora da bude u šumi, koji će voditi našu 
organizaciju. Narod gubi veru u našu organizaciju. Prednje se dostavlja na 
znanje. Javite kakvim Vi podacima raspolažete. Čuvajte se broja 11.</p>
<p>806&nbsp; &nbsp;Zenit, Georgi, Vi Vi, 42 Mihovil, Minčo. 43 Na prostoriji 
Ni-šava — Zaječar — Sokobanja ima svega oko 400 komunista44 i pored 
tolikih naših odreda na ovoj prostoriji. Naređujem da se pristupi najenergičnije 
uništenju ovih komunističkih grupa. Dosadašnja akcija nije dala najbolji 
rezultat zato što se snage naše prikupe na jednom mestu, pa onda vrše napad 
na komuniste a komunisti izbegavaju borbu i izvlače se. Nastavak.</p>
<p>807&nbsp;&nbsp;&nbsp; Zenit, Georgi, Vi-Vi, Mihovil, Minčo. Nastavak. Napade 
treba kombinovati tako da se izvrše koncentrični napadi sa svih strana i posle 
da se gone komunisti u stopu. Za siguran uspeh u borbi osnova je dobro razvijena 
obaveštajna služba i održavanje što tešnje veze sa svima susedima. Ovu vezu 
organizovati slanjem kurira kod svih suseda i potčinjenih jedinica, odnosno 
pretpostavljenih starešina, kao što je to već odavno naređeno. Dostavljeno 
puk. Pavloviću, puk. Radojeviću45, potpuk. Jo-vanoviću,46 majoru Mladenoviću 
i majoru Brani Petroviću.47 Kraj.</p>
<p>826 Hans. Đurić javio da mu je šef engleske misije saopštio da će od 28. 
preduzeti sabotaže, bez obzira na našu pomoć.48 Javio sam Đuriću da ne 
dozvoli Englezima vršljanje i da akcije sabotaže ne mogu vršiti bez nas. 
Preporučio sam Đuriću da od njih traži izvršenje obećanja pre 4 meseca za 
naoružanje i formiranje letećih korpusa.&nbsp; &nbsp;</p>
<p align="center">30. januara 1944 god.</p>
<p>855 Sto-Sto. Veza Vaš br. 37 i 44.49 Vodite računa o Nemcima i Bugarima i 
iskoristite njihovu akciju protiv crvenih do krajnjih mogućnosti. Napad na 
Pljevlje iskoristite za napad s leđa na komuniste. I nama se Hugo ne javlja 
odavno.</p>
<p>865 Lola: Pisma za Ajzenhauera, Ruzvelta i Donovena pre-data su Vam u Priboju 
kao i podaci naknadno poslati. Lukačević je kod Baćovića da izvidite stvar s 
njim.</p>
<p align="center">1 februar 1944</p>
<p>922 Lola. Potpukovnik Sajc, Hadson i ostali Englezi prešli su Lim sa 
komunistima kod Rudoga 22 januara. Kod Rudoga došlo do svađe i tuče između 
Engleza.50 Tom prilikom jedan Englez ranjen. Izgleda da je došlo do svađe između 
Hadsona i Sajca. Neznamo uzrok. Izgleda da je Sajc ranjen u ruku. Ove podatke 
smo dobili od žene u čijoj su kući bili Englezi prilikom prelaska Lima. 
Upoznajte sa ovim Mensfilda.</p>
<p>928&nbsp;&nbsp;&nbsp; Pijo. Uhvatite vezu sa Hasandedićem u Sarajevu. 
Pre-duzmite potrebne mere za napad na komuniste. Treba iskoristiti njihovo 
razbijanje i goniti ih do uništenja. Ako se ne gone do uništenja opet će se 
pojaviti i opet se morate boriti sa njima na svojoj kući. Damjanović se 
povratio iz Sarajeva. P. poručnik Vujičić51 javlja da je tamo svršio sve 
najbolje.52 Komunisti se na Majevici stalno predaju. Po Vujičiću smo vam 
poslali novu šifru.</p>
<p>929&nbsp; &nbsp;Dum-Dum, Tanev53 , Feliks, Švarc. Jedna grupa crvenih od 150 
nalazi se u Trudelju i Zagradu srez Rudnički.54 Naši vrše napad na komuniste. 
Budite pripravni da ih sačekate ako se pojave kod vas.</p>
<p align="center">2 februara 1944</p>
<p>955&nbsp; &nbsp;Jan-Jano.55 Primljen vaš br. 1—356. Preduzmite sve da što 
pre očistite Majevicu i Semberiju. Nastanite da naše Srbe puštite iz 
Hrvatskih zatvora. Iskoristite akciju Ne-maca za čišćenje Majevice, kao i 
raspoloženje naroda protivu komunista. Dobro je što vam se stavio pod komandu 
vođa zelenog kadra.57 Nastanite da ga što čvršće vežete za sebe. Ko je vođa 
zelenog kadra? Nastavak.</p>
<p>956&nbsp;&nbsp;&nbsp; Jan-Jano. Nastavak. Nastanite da formirate što pre 
leteće brigade, koje nisu vezane za teren i koje se svugda mogu upotrebljavati. 
Organizujte i muslimanski zeleni kadar i Tuzlansku i Zvorničku Legiju. Čim 
budemo u mogućnosti poslaćemo vam oficira. Protivu koga mobilišu Hrvati i sa 
kakvim ciljem. Izveštavajte nas stalno o situaciji.</p>
<p>958&nbsp;&nbsp;&nbsp; Hans. Nastavak. Juče mi je Grinlis saopštio sledeću 
depešu od Armstronga: molim vas izvestite gospodina Ministra sledeće: sledio 
sam Cvetića do Negbine, ali Cvetić je bio više za napad. Nisam video da su 
komunisti napali četnike. Nisam video ništa strašno. Nema zapaljenih sela. 
Jasno je da su partizani napali osovinu u Ivanjici i posle su partizani bili 
gonjeni. Nastavak.</p>
<p>959&nbsp;&nbsp;&nbsp; Hans. Nastavak. Tačno je da četnici, Nemci i Bugari 
napadaju partizane blizu Zlatibora. Niži Cvetićevi oficiri zaboravljaju Nemce 
i mesto Nemaca oni misle da su partizani neprijatelji. Molim da gospodin 
Ministar naredi da se odmah potpukovnik Keserović i Major Cvetić vrate za 
napad na pruge prema direktivama. Kraj depeše od Armstronga. Grinlis juče saopštio 
da je Kairo javio da se radijo London složio sa našim traženjem da se o nama 
ništa ne govori. Nastavak.</p>
<p>960&nbsp;&nbsp;&nbsp; Hans. Nastavak. Situacija: Laza Trklja stigao kod 
Osto-jića sa 20 delegata iz Hercegovine i Bosne.58 Moli da bude primljen. Javio 
sam Lazi da dođe kod Ajdačića. Osto-jić javlja: iz Rogatičkog sreza prešlo 
na desnu obalu Drine 1700 žena, dece i staraca bez igde ičega. Usput ih opljačkali 
i komunisti. Sem toga jedan zbeg nalazi se u Devetaku. Traži da se ukaže pomoć 
ovim izbeglicama. Javio sam Ostojiću da ćemo im ukazati pomoć. Nastavak.</p>
<p>961&nbsp;&nbsp;&nbsp; Hans. Nastavak. Od Sokolovića pod pritiskom Nemaca 
komunisti se povukli do Goražde koju su zauzeli.59 Zauzeli i mostobran kod Goražda 
na desnoj strani Drine. Cilj komunista prebacivanje u Sandžak. Upućena Čaj-nička 
brigada u pravcu Goražda. 31 u oblasti Jabuke severno od Goražda čula se jaka 
borba. Verovatno Švabe i crveni. Javio se Voja Lukačević od Baćovića. Sastaće 
se sa Savom Vukadinovićem i dogovoriti se za povezivanje akcije protivu 
crvenih, iz Sandžaka, Hercegovine, istočne Bosne i Crne Gore. Kapetan Leka 
dostavio iz-veštaj.60 Putovao kao sveštenik. Nastavak.</p>
<p align="center">3 februara 1944 godine</p>
<p>965 Long, Lida. Zbog čega hoćete da smenite kapetana Stojanovića. Imam 
izveštaja da pojedini vaši komandanti vode pregovore sa Nemcima. Kapetan Cakić61 
dočekao Nemce sa razvijenom Jugoslovenskom zastavom prvog planinskog puka. 
Proslava Sv. Save obavljena u rudniku Ravna Reka u prisustvu 30 Nemaca. Hitno me 
izvestite po ovome.</p>
<p>973&nbsp; &nbsp;Berta. Veza vaš broj 14—19.62 Da li znate zbog čega su 
odustali Nedićevci da idu u Crnu Goru.63 Ja mislim da vam oni ne bi mnogo 
smetali tamo. I nama se retko javlja Lašić i Vukadinović. Izgleda da su im 
slabe stanice. Dobro je što ste uputili Savi64 kurira za jedno vremenu akciju 
protivu komunista. Iskoristite one komandante koji sarađuju sa Nemcima u Crnoj 
Gori za borbu protivu komunista. Vrlo dobro je što Vukčević65. Nastavak.</p>
<p>974&nbsp; &nbsp;Gojnić66, Jovović67, Sava i Lašić nemaju veze sa 
Nem-cima.68 Da li je to sigurno da nedolaze ni Ljotićevci ni</p>
<p>Nedićevci u Crnu Goru. Ako bi došli izvesni odredi iskoristite ih za borbu 
protivu komunista i preduzmite potrebno za bušenje njihovih redova. Verujem da 
je Ljuba Lazarević pesimistički posmatrao stvar. Onaj iz-veštaj od Ljube 
Lazarevića ja sam ti dostavio.69 Pozdrav Mirko.</p>
<p>975&nbsp; &nbsp;Berta. Kapetan Radonjić mesto Save Vukadinovića dostavio 
depešu. Sava otišao ka Boki radi upućivanja Mornara u Italiju. Kapetan 
Radonjić izvršio dva napada na komuniste. Jedan u pravcu Vojnika, drugi u 
pravcu Zle Gore. Borba vođena 17 i 18 januara. U borbi Ružić lakše ranjen od 
bombe. Zarobljeno 20 komunista i veći broj poginuo.</p>
<p>4-II-44</p>
<p>27 He-He. Englezi koji su kod Vas, a koji insistiraju toliko da sami vrše 
sabotaže može te ih pustiti da sami to vrše, ali da ih apsolutno niko od naših 
ili iz naših jedinica nesme osiguravati u toku tih njihovih sabotažnih akcija. 
Veza Vaš br. 89 i 9070 Kakav položaj zauzima kod Vas por. Aleksandar Simić.</p>
<p>&nbsp;</p>
<p>1&nbsp; Original (pisan olovkom, ćirilicom) u Arhivu VII, Ča, k. 276, reg. 
br. 3/1.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>2&nbsp; Prethodni nastavci su pocepani i deo nedostaje tako da ih je&nbsp;nemoguće 
pročitati.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>3 Odnosi se na Armstronga.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>4 i 5 Vidi dok. br. 67.</p>
<p>6 Reč je o izveštajima koje je putem depeša Đujić uputio Vrhovnoj 
komandi 17. januara 1944. U njima se govori o »ofanzivi« nemač-kih trupa i četnika 
protiv jedinica 20. divizije NOVJ u Dalmaciji. Đujić, pored ostalog, izveštava: 
»U toj ofanzivi učestvovalo je sa komunističke strane 7.000 boraca, a sa naše 
strane 5.000, od kojih je samo 1.000 učestvovalo u glavnoj bitci u dolini reke 
Cetine, između Svilaje, Kozjaka i Dinare.« Dalje, izveštava o sastavu 
jedinica NOVJ, njihovoj opremi, naoružanju i vezama sa saveznicima; o borbama 
Mosećke, Cetinske, Šatorske i dva bataljona Kosovske brigade u dolini r. 
Cetine krajem decembra 1943. i početkom januara 1944, napominjući da su u toj 
borbi učestvovale i nemačke trupe za koje kaže »... u povlačenju dočekali 
ih 11 i razjurili u pravcu Livanjske doline«. Iznosi da se u borbi naročito 
istakla Šatorska i Cetinska brigada i da je poginuo Ni-kica Ćućuz, komandant 
bataljona Cetinske brigade. Takođe, izveštava o pomeranjima nemačkih trupa u 
Dalmaciji i Hrvatskom primorju, njihovoj nameri da unište NOVJ u Lici. Zatim o 
bombardovanju Splita, Šibenika i Zadra od strane savezničke avijacije. Izveštava 
o namerama . da pokrene akciju za oživljavanje četničkih organizacija na 
području Like, Gorskog kotara i Korduna, gde su četnici posle kapitulacije 
Ita-lije doživeli potpuni slom (Arhiv VII, Ča, k. 276, reg. br. 12/1).</p>
<p>7&nbsp; Italijanski fašistički pukovnik Tomazo Grinjoli (Grignola) radio je 
u Štabu italijanske 2. armije, gde je bio zadužen za rad sa četnicima u Lici, 
Dalmaciji i Gorskom kotaru. Posle kapitulacije Italije priključio se nemačkim 
trupama u Rijeci i dalje je ostao da radi na tzv. četničkom pitanju, pokušavajući 
da obnovi i ojača četničke organizacije, naročito u Lici. Bio je lični 
prijatelj vojvode Momčila Đujića i mnogih drugih četničkih komandanata u 
jugozapadnoj Hrvatskoj. Ostao je uz četnike do kraja i sa Đujićem se 1945. 
povukao u Italiju.</p>
<p>8&nbsp; Pseudonim za Dražu Mihailovića, dok se krajem januara i početkom 
februara nalazio u s. Ba. Za to vreme poslove operativne prirode u Štabu 
Vrhovne komande obavljao je potpukovnik Mirko Lalatović.</p>
<p>9 Vidi dok. br. 67.</p>
<p>10 Vidi dok. br. 64 i 67.</p>
<p>11 Vojislav Lukačević.</p>
<p>12&nbsp; Đurišić. Vidi dok. br. 67.</p>
<p>13&nbsp; Na tom prostoru dejstvovale su jedinice 29. NOU divizije (tom IV, 
knj. 11, dok. br. 119).</p>
<p>14&nbsp; U Rimu je tada bio Dobrosav Jevđević (Aero).</p>
<p>15&nbsp; Dušan.</p>
<p>16 i 17 Vidi dok. br. 67.</p>
<p>18&nbsp; Mitar.</p>
<p>19&nbsp; Reč je o kongresu u s. Ba, održanom od 25. do 28. januara 1944. 
Pojavljuje se i pod imenom Ravnogorski, odnosno Svetosavski kongres. Odluke 
Drugog zasedanja AVNOJ-a nanele su težak politički udarac pokretu Draže 
Mihailovića, koji je u ovom periodu i u inostranstvu raskrinkavan kao izdajnički 
i kolaboracionistički. Draža i njegovi saradnici shvatili su da im u takvoj 
situaciji može pomoći samo jedan manevar, kojim bi uz pomoć unutarnje i 
spoljne reakcionarne propagande uspeli da svoj pokret prikažu kao pokret širokih 
narodnih masa, koji je, tobože, usmeren protiv okupatora. Draža je još 
ranije, pod pritiskom razvoja unutrašnje i međunarodne situacije, prihvatio 
saradnju sa reakcionarnim političarima iz srpskih građanskih partija i da se 
poveže sa Hrvatskom seljačkom strankom i Mačekom u Hrvatskoj, kao i sa građanskim 
partijama u Sloveniji, naročito s klerikalcima. Kontakti sa građanskim političarima 
naročito su pojačam u Beogradu uz vrlo aktivno učešće Zivka Topalovića, 
koji je bio u dosluhu sa Milanom Aćimovićem. Ideja za održavanje kongresa vođena 
je u prvoj polovini decembra 1943. O prisustvu delegata na kongresu u četničkim 
dokumentima postoje različiti podaci: kreću se između 274 i 302 delegata. 
Najverovatnije je da je prisustvovalo 274, a ostali broj do 302 nije na vreme 
stigao u s. Ba. Učesnici kongresa bili su, u stvari, oprobane pristalice četničke 
organizacije, građanski političari i ostali reakcionarni elementi, koji su 
mogućnost za svoju egzistenciju videli jedino u restauraciji buržoaske 
Jugoslavije. Referat na kongresu pod-neo je Zivko Topalović, a pored ostalih 
govorili su Draža Mihailović, Mustafa Mulalić, inž. Vladimir Predavec, Anton 
Krejči i drugi. Kongres je pozdravio kapetan armije SAD Đorđe Musulin, dok je 
britanski brigadir Armstrong odbio da prisustvuje. Na kongresu je donesena 
rezolucija i poslati telegrami, između ostalih, Ruzveltu, Staljinu i Čer-čilu. 
Opširnije o pripremi i radu kongresa vidi Arhiv VII, Ča, k. 12, reg. br. 21/4; 
k. 13, reg. br. 2/1; k. 15b , reg. br. 28/4; k. 163, reg. br. 45/1; k. 226, reg. 
br. 10/11—3; k. 254, reg. br. 50/1—2, 25/3—10, 51/3—2, 34/4—8; k. 260, 
reg. br. 2/1—1, 12/1—1, 46/7; k. 276, reg. br. la/l, depeše br. 276 i 821; 
k. 276, reg. br. 9/1, depeša br. 12395; k. 276, reg. br. 12/1, depeše br. 830, 
920, 921, 971, 1173 i 1286; k. 276, reg. br. 13/1, depeše br. 1482, 1424 i 
1481.</p>
<p>20&nbsp; i 25 Vidi dok. br. 67.</p>
<p>21&nbsp; Vladimir.</p>
<p>22 Ivan.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;.</p>
<p>23&nbsp; Ivan.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>24&nbsp; Milorad.</p>
<p>26 Siniša Ocokoljić je, 22. januara 1944, izvestio Vrhovnu komandu da su 
delovi Mlavskog korpusa 22. januara uhvatili Žiku Popovića Radeta, komandanta 
Požarevačkog NOP odreda da ga saslušava i da će saslušanje dostaviti. Posle 
saslušanja i mučenja Zika Popović Rade je streljan (Arhiv VII, Ca, k. 276, 
reg. br. 12/1, depeša 1098—1101).</p>
<p>27&nbsp; Lalatović.</p>
<p>28&nbsp; Vidi dok. br. 67.</p>
<p>29&nbsp; Šaša Mihailović (Wily), komandant Beograda, 21. januara 1944. 
zamolio je Dražu Mihailovića da povuče svoju naredbu od 15. decembra 1943, 
kojom je Avalski korpus stavljen pod komandu Šaše Mihailovića, jer u praksi 
Avalski korpus i nije pod njegovom komandom. Takođe ga izveštava da se 
komandant Avalskog korpusa major Sve-tislav Trifković, sa odredom od 300 četnika, 
nalazi u srezu gročanskom radi uspostavljanja organizacije (Arhiv VII, Ča, k. 
276, reg. br. 12/1, depeša br. 1105).</p>
<p>30&nbsp; Živan.</p>
<p>31&nbsp; Vidi dok. br. 58 depešu br. 507 i 509 i dok. br. 67, depešu br. 
1298.</p>
<p>32&nbsp; Ljuba Mihailović (Mihovil) 23. januara 1944. izvesti© je Vrhovnu 
komandu da su četnici pod komandom Mladena Mladenovića (Viktor) razoružali 40 
bugarskih vojnika, zbog čega su bugarski vojnici »ubili 20 četnika, koje su 
zatekli pijane«. Dalje, pored ostalog, javlja: »-Prijatelji naše 
organizacije, kao pukovnik Ivanov i ostali gotovi su da veruju u našu 
neiskrenost« (Arhiv VII, Ca, k. 276, reg. br. 12/1, depeša br. 1111). Draža 
Mihailović je 1. februara javio Mladenoviću: »Obavešten sam sa pouzdane 
strane da ne postupate po datim vam instrukcijama za vezu sa Bugarima, već 
naprotiv ometate plodan rad. Veoma sam nezadovoljan ovakvim negativnim 
delovanjem. Ministar vojske Draža Mihailović« (Arhiv VII, Ca, k. 276, reg. 
br. 13/1—2).</p>
<p>33&nbsp; U tim depešama Zvonimir Vučković pita ko je Hans za koga, kako kaže, 
stiže sve veći broj depeša. Takođe, izveštava da je Dušan Janjić 
organizovao štampariju i da je pukovnik Nikolić (Devis) suviše eksponiran kod 
Nemaca (Arhiv VII, Ca, reg. br. 12/1—24 i 36).</p>
<p>34 Draža Mihailović se tih dana nalazio u s. Ba, gde se održavao kongres.</p>
<p>35 Borislav Tođorović je, 23. januara, dostavio Vrhovnoj komandi depešu 
koju je uputio kapetan Mensfild. On traži da Vrhovna komanda izvesti izbegličku 
vladu u Kairu da kapetan Todorović dolazi u Kairo kao delegat Vrhovne komande i 
oficir za vezu sa stranim vojnim misijama. Moli da izbeglička vlada ne obaveštava 
američke predstavnike u Kairu pre njihovog dolaska tamo. Moli objašnjenje u 
kom svojstvu i kojim putem izlazi iz zemlje pukovnik Bejli (Arhiv VII, Ča, k. 
276, reg. br. 12/1, depeša br. 1136 i 1137).</p>
<p>36&nbsp; Miloš Marković (Miša) izvestio je, 19. januara 1944, Vrhovnu 
komandu da su delovi 2. udarnog korpusa NOVJ u Beloj Reci i da su na r. Katušnici 
porušili most. Zatim da se sa Ariljskom i Požeškom brigadom nalazi u Bjeluši 
i Visokom, kao i da je u stalnom borbenom dodiru sa jedinicama NOVJ (Arhiv VII, 
Ca, k. 276, reg. br. 12/1, depeša 1179).</p>
<p>37&nbsp; U izveštaju Ljube Jovanovića od 26. januara 1944. o borbama protiv 
pripadnika NOP-a u timočkom srezu, pored ostalog, kaže se: »Krstarim sa 1000 
vojnika od Topužnice na bugarskoj granici u timoč-korn srezu. Narod pokoleban 
uticajem ovogodišnjeg rada mošinovaca. Boža (Božidar Miladinović, komandant 
Knjaževačkog korpusa - prim. red.) je u knjaževačkom srezu. Zajednički čistimo 
teren, ali partizani izbegavaju borbu (Arhiv VII, Ca, k. 276, reg. br. 12/1, 
depeša br. 1218).</p>
<p>38&nbsp; O borbama za Tuzlu i Živinice vidi tom IV, knj. 21, dok. br. 56, 64 
i 176.</p>
<p>39&nbsp; Vidi dok. br. 67, depešu br. 1222.</p>
<p>40 Potpukovnik Baćović je, 26. januara 1944, izvestio Vrhovnu ko-mandu da 
»svi intelektualci traže pasoše i beže za Srbiju«.Moli da se ovo spreči 
naređenjem Vrhovne komande. U vezi sa stanjem četničkih organizacija u Crnoj 
Gori, između ostalog, javlja: »Više puta sam istakao da odredite nekoga ko će 
organizovati naš pokret u Crnoj Gori. Ja vidim da se na tome nije ništa 
uradilo. Sve je u žici, neko mora da bude u šumi ko će voditi našu 
organizaciju.-« Dalje, predlaže da se koordinira četnička akcija iz Crne 
Gore i Hercegovine u borbi Protiv NOVJ na tim područjima (Arhiv VII, Ca, k. 
276, reg. br. 12/1, depeša br. 1234—1237).</p>
<p>41 Ljubomir Ljubo, inženjer.</p>
<p>42&nbsp; Mladen Mladenović, major, pseudonim Bene. Vidi dok. br. 67 depešu 
br. 1272.</p>
<p>43&nbsp; i 47 Branko Brane Petrović, major, komandant Deligradskog korpusa.</p>
<p>44&nbsp; Na pomenutom prostoru dejstvovali su Ozrenski partizanski ba-taljon 
i Zaječarsko-timočki NOP odred.</p>
<p>45&nbsp; Milutin.</p>
<p>46&nbsp; Ljubomir Ljubo.</p>
<p>48&nbsp; Vidi dok. br. 67, depešu br. 1228.</p>
<p>49&nbsp; i 50 Vidi dok. br. 67.</p>
<p>51&nbsp; Dušan.</p>
<p>52&nbsp; Vidi dok. br. 67, depešu br. 1152 i 1399.</p>
<p>53&nbsp; Miloš Radosavljević, poručnik, komandant Valjevskog korpusa.</p>
<p>54&nbsp; Verovatno se odnosi na delove Privremene šumadijske brigade.</p>
<p>55&nbsp; Stevan Damjanović, komandant Majevičkog korpusa.</p>
<p>56&nbsp; Vidi dok. br. 74.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>57&nbsp; Vidi dok. br. 67, depešu br. 829.</p>
<p>58 Reč je o delegatima koji su išli na kongres u s. Ba.</p>
<p>59 Goražde su 31. januara zauzela dva bataljona 1. krajiške NOU brigade 
(tom IV, knj. 21, dok. br. 160).</p>
<p>60 O izveštaju Stevana Damjanovića Leke vidi dok. br. 74, depešu br. 1445.</p>
<p>61 Verovatno se odnosi na Mihajla Čačića. Vidi prilog IV, dok. br. 6.</p>
<p>62 i 63 Vidi dok. br. 74 depešu br. 1458.</p>
<p>64 Vukadinović.</p>
<p>65 Vaso.</p>
<p>66 Blažo.</p>
<p>67 Jakov. O njegovoj saradnji sa Nemcima vidi dok. br. 148.</p>
<p>68 Svi imenovani komandanti sarađivali su sa nemačkim trupama u borbama 
protiv NOVJ. Vidi dok. br. 67, depešu br. 1272.</p>
<p>69 Vidi dok. br. 67, depešu br. 1272.</p>
<p>70 Navedenim depešama od 3. februara Radoslav Đurić je izvestio Vrhovnu 
komandu o borbama četnika protiv NOVJ u Toplici i Jablanici. Pored ostalog, 
izvestio je: »Uhvatio sam originalno pismo doktora Petra Cakuljevića iz 
Beograda, upućeno rezervnom poručniku Aleksandru Sirniću kod mene. To je 
direktna veza engleskog poručnika Griniča. U pismu javlja da je uhvatio vezu 
sa turskim poslanstvom u Beogradu i da Englez pošalje novac i direktive. 
Aleksandra Simića sam stavio pod nadzor. Molim kako da se postupi. Mišljenja 
sam da treba staviti pod preki sud za službu inostranstvu i streljati« (Arhiv 
VII, Ča, k. 276, reg. br. 13/1—21).</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_68.htm"><b>Prethodni dokument</b></a></TD>
<TD><a href="4_14_3_70.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
