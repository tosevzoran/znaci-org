<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 2</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 2</b><br> 

<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_84.htm"><b>Prethodni dokument</b></a></TD>
<TD><a href="4_12_2_86.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST 369. PEŠADIJSKE DIVIZIJE OD 7. JUNA 1943. 
POTCINJENIM JEDINICAMA ZA NAPAD U REJONU JELECA I VRBNIČE[1]</strong></p>
<p align="center"><strong>Poverljivo</strong></p>
<p>369 (hrv.) peš. div.</p>
<p>Odelj. Ia.br.9</p>
<p>Div. kom. mesto, 7. 6. 1943.</p>
<p align="center">DIVIZIJSKA ZAPOVEST BR. 47</p>
<p>1.) Neprijatelj se ispred Borbene grupe „Fišer&quot; [„Fischer&quot;] u 
rejonu zapadno od Pljevalja povukao prema jugu preko Tare. Neprijatelj je napao 
118. div. jačim snagama na Tjen-tištu (20 km južno-jugozapadno od Foče).[2] 
Međuprostor između Tjentišta i Graba nije mogao biti zatvoren snagama 118. 
div.</p>
<p>2.) Borbena grupa „Fišer&quot; izvučena je sa sektora Ceotina i nalazi se 
na maršu preko Goražda i Foče u pravcu Jeieča. da bi potom, verovatno, prešla 
preko zone dejstva 118. lovačke divizije u napad prema jugoistoku.</p>
<p>Borbena grupa „Vertmiler&quot; [Wörtmuller] (369. art. div., III/370. 
gren. puka, 369. protivoklopni divizion, 8/369. art. div. i 2 voda 12. tenk. čete 
za specijalnu namenu) je na dan 7. 6. iz rejona Jeleča prešla u napad u pravcu 
Vrbniče, da bi uništila partizane koji se nalaze u tom rejonu.[3] I/370. puka 
je i dalje potčinjen 118. lov. div.</p>
<p>3.) Kraljevski bugarski 63. pešadijski puk stavljen je 6. 6. 43. pod komandu 
komandanta nemačkih trupa u Srbiji sa zadatkom da i dalje obezbeđuje 
komunikaciju i železničku prugu Višegrad — Priboj.[]4</p>
<p>3. četa 202. tenkovskog bataljona stavljena je 6. 6. 1943. pod komandu 
Borbene grupe „Ludviger&quot;. 2 voda 12. tenk. čete za specijalnu namenu potčinjena 
su od 5. 6. 1943. godine 369. div.</p>
<p>4.) Izveštavanje o vežbama u gađanju</p>
<p>Svaku vežbu u gađanju treba 6 dana ranije prijaviti diviziji da bi o tome 
mogla biti obaveštena vazduhoplovna komanda za Jugoistok, odnosno da bi sa tim 
bile upoznate vazduho-plovne uprave.</p>
<p>Svaka komanda koja organizuje gađanje, snosi punu odgovornost za eventualno 
ugrožavanje aviona koji preleću dotičnu teritoriju, ukoliko divizija do sada 
nije dala odobrenje za održavanje gađanja.</p>
<p>U tim slučajevima prilikom preletanja aviona treba obustaviti vatru.</p>
<p>5.) Komandna nadležnost na trupnom poligonu [Slav.] Brod</p>
<p>a) Komandant trupnog poligona je najstariji oficir u garnizonu. Samo je on 
ovlašćen da izdaje odgovarajuća naređenja u pogledu smeštaja, vežbališta, 
stražarske službe i ostalih opštih pitanja garnizona.</p>
<p>b) Za obuku svake trupe odgovoran je trupni komandant U pogledu trupne potčinjenosti 
nema nikakvih izmena.</p>
<p>c) U slučaju opasnosti i elementarnih nepogoda, kada se</p>
<p>zbog hitnosti ne može tražiti prethodna dozvola divizije, komandant 
poligona ima pravo upotrebiti jedinice koje se nalaze na poligonu ili njihove 
delove. O tome odmah treba poslati izveštaj preko komandanture nadležnoj 
diviziji (Ia) i komandantu (Ia). Ovo ovlašćenje treba koristiti samo u 
izuzetnim situacijama, da se ne bi ometala normalna obuka. Partizani još uvek 
ugrožavaju poligon. Neophodne akcije čišćenja komandant poligona ugovara sa 
starešinama jedinica koje vrše vežbanja na poligonu. Komandanti jedinica 
treba da dobiju odgovarajuće naređenje od svojih divizija, da takve akcije 
iskoriste u nastavne svrhe i da udovolje traženjima komandanta poligona, d) 
Svim jedinicama treba dostaviti odgovarajuća naređenja.</p>
<p>6.) Pregled sedmičnih izveštaja je pokazao da je, i kod jedinica koje ne učestvuju 
u borbi, borbeni deo pozadine glomazan. Komandanti treba da izdaju odgovarajuća 
naređenja stare-šinama osnovnih jedinica da borbeni deo pozadine ne ojačavaju 
preko formacijski utvrđene jačine.</p>
<p>. . . [5]</p>
<p>Spisak adresata prema D</p>
<p>1 Snimak originala (pisanog na mašini) u AVII, NAV-T-315, r. 2154, s. 
1489—90.</p>
<p>2 Reč je o borbama 1. i 2. proleterske divizije od 5. do 9. juna 1943. za 
proboj iz doline Sutjeske između Suhe i Tjentišta na Zelen-goru. Vidi dok. br. 
81, 84 i 92.</p>
<p>3 Vidi dok. br. 91.</p>
<p>4 O dejstvima ovog bugarskog puka u bici na Sutjesci protiv jedinica NOVJ, 
vidi dok. br. 83 i 87.</p>
<p>5 Potpis nečitak.</p>
<p>
<br>
<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_84.htm"><b>Prethodni dokument</b></a></TD>
<TD><a href="4_12_2_86.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
