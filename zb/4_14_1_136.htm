

<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_135.htm"><b>Prethodni dokument</b></a></TD><TD><a href="4_14_1_137.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 136</strong></p>
<p align="center"><strong>IZVEŠTAJ ŠTABA ČETNIČKOG PUKA &#187;KRALJ ALEKSANDAR I&#171; OD 5. AVGUSTA
 1942. KOMANDANTU DINARSKE DIVIZIJE O NAPADU NA PARTIZANSKE SNAGE U
 REJONU SRBSKOG KLANCA<sup>1</sup></strong></p>
<p align="center">ŠTAB ČETNIČKOG PUKA</p>
<p align="center">&#187;Kralja Aleksandra I&#171; Str. Pov. Br. 59 5 &#8212; VIII. 1942 god.</p>
<p>Na položaju</p>
<p>Izveštaj o toku započetih operacija,<sup>2</sup> dostavlja</p>
<p align="center">KOMANDANTU DINARSKE DIVIZIJE. </p>
<p>&#8212; Strmica. &#8212;</p>
<p>Po zauzetom položaju na koti Bilek i Ćulum,<sup>3</sup> zadatak je bio ovog Puka da pojača četu Stožišta i da s njima održava vezuo&nbsp; zajedničkom radu protiv neprijatelja, kao i to da onemogući partizanskim hordama napad na sela Stožišta, Mračaj, Zaselaki&nbsp; Strmicu, te svako prebacivanje tih hordi bilo iz Dinare u Borovaču i obratno ili Borovača&#8212;Tiškovac&#8212;Crni vrh i t.d.</p>
<p>Ovaj puk držao je položaje sve od početka ove akcije koja je još u
 toku. U saglasnosti bratom poručnikom Božovićem Žarkom predviđeno je da
 se u opšte nije moglo po zapovijesti Komandanta Divizije za operacije
 ništa preduzeti zbog toga što je po planu bilo predviđeno, da će za ovu
 akciju biti grupisano 300. četnika i da će biti potpomognuta
 artiljerijom iz Strmice i Grahova. Međutim, ovaj puk raspolagao je u to
 vreme sa 70. boraca uključivo i rashod. Puk Gavrila Principa pod
 komandom brata poručnika Sućura Milutina dao je svega 8. boraca, Mračaj
 i Kninsko polje doveli su 26. i Zaselak 13. a Stožišta 30. boraca. Što
 bi značilo svega 147. boraca. &#8212; Od ovog broja trebalo je ostaviti jednu
 desetinu sa puškomitraljezom koja bi štitila u pozadini Štab i kuhinju,
 drugu desetinu sa puško-mitraljezom trebalo je da ostane na koti Bilek,
 koji bi štitila naše levo krilo i održavala vezu sa komandirom čete
 Zaselak, za koga se u ono vreme uopšte nije znalo gde se sa svojim
 borcima nalazi pa i ako je Komandir prve čete ovoga puka više puta urgirao iz-veštajima
 kao i usmeno kod te Komande, da se uspostavi stalna veza bar patrolama,
 što je jedva poslednjih dana uspjelo. &#8212; Jedna jaka desetina trebala je
 da ostane više Trivan-Dola i to sa teškim mitraljezom, koja bi štitila
 naše desno krilo i otežavala neprijatelju napad sa boka i prebacivanje
 u pozadinu. Kada se oduzme ovaj broj znači: Ostaje za daljnju operaciju
 svega 107. boraca, to bi značilo jednu trećinu od predviđenog broja to
 je prva nemogućnost, predviđene akcije. Što se tiče artiljeriske vatre
 ona se po onom može smatrati da uopšte nije bila. To je već druga
 nemogućnost. &#8212;</p>
<p>Drugi dan u jutro brat poručnik Šućur Milutin sa svojom desetinom
 napustio je položaj uzevši sa sobom 4. sanduka municije i 1/2 sanduk
 bombi, 700. konzervi i toliko hljebova i dvopeka, ostavivši Mračajčane
 i Kninjane bez svakog sledovanja.&#8212;</p>
<p>Što se tiče neprijateljskih i terenskih prepreka, koje su stajale
 suprotno nama neprijatelj je skoncentrisan uzduž od Borovače preko
 Tavana i Vrlinc-a,<sup>4</sup> preko Bata-Tiškovac u jačini od 500. boraca, 2.
 teška i 6. puškomitraljeza, što znači 5:1 plus teren koji je prirodno
 neosvojiv usled naglog nagiba i kamenovitih klisura, tako da su
 konačno nepristupačni, što mislim da je to poznato većini stručnjaka
 onih koji su plan za operacije predviđali.</p>
<p>Neprijatelj nas je primorao sa svojom svako-trenutnom vatrom i
 prepadima, da smo morali ostati u defanzivi sve dotlen dok ta Komanda
 nije predvidila da se prvi plan koji se je odnosio na nas kao desno
 krilo delomično izmeni,&#8212;</p>
<p>Drugi[m] izmenjenim planom došla su dva talijanska topa i 35. boraca
 od puka Gavrila Principa pod Komandom brata Vojvode Bogunovića Brane i
 kao operativnih oficira, braće poručnika Cvetićanina Milana i Šućura
 Milutina. 3. VIII. o.g. pod zaštitom artiljeriske vatre, naše desno
 krilo preduzelo je ofanzivu preko sela Trivan-dola da bi izravnali i
 zauzeli položaj čukama ivice Tavana, ali u ovoj akciji bili smo
 suzbijeni jakom neprijateljskom vatrom i tako reći jurišnom borbom
 izgubili smo borca brata pok. Bilića Uroša iz puka &#187;Gavrila Principa&#171;,
 te tako u prvi sumrak naše desno krilo primorano je bilo da se povuče
 na svoj prvobitni položaj. Posle ovog neuspeha moral među borcima, a
 naročito kod puka Gavrila Principa opao je i sami njihovi Komandanti
 saopštili su svojim borcima da se vraćaju svojim kućama odnosno u
 Grahovo.&#8212;</p>
<p>Komandir Kninsko Polje brat Dešić Niko sa svojom desetinom boraca nije ni učestvovao u ovim borbama, pošto je primio za tri dana suhu hranu &#8212; pa istrošivši hranu i zatc vreme dok je
 bio tobože u sastavu ovog puka, nalazio se je u selu i u Grahovu pijući
 i pucajući preko naših boraca, a po noći u pojatama, nakon tri dana
 otišao je sa svojim borcima za Knin ne javivši se ni Komandantu ni
 njegovom Zamjeniku.</p>
<p>Prema napred izloženom smatram da je ovaj puk do poslednje tačke po
 predviđenom planu izvršio ili pokušao izvršiti svoj zadatak, usled toga
 molim Komandanta da naš rad nesmatra kao delo sabotaže i da sve napred
 navedene teškoće uzme u obzir i krivice do kog postoje da se onome i
 pripisuju. U koliko Komandant smatra da je ovaj izveštaj izmišljen ili
 netačan, da se odredi jedna stručna komisija u koju će ući objektivni
 ljudi da stvar konačno ispitaju i da se prema krivcima po
 vojno-četničkim propisima po nadležnosti postupi.</p>
<p>Naš cilj borbe je jedini zadatak ne samo u ovoj borbi već u svim
 operacijama bio je taj: da u svim mogućim sredstvima moralno i
 materijalno pomognemo brata Vojvodu Momčila Đujića i Mirka Marića kao
 i sve ostale četničke organizacije, što smatramo i u buduće na
 pravednoj bazi činiti, jer jedino na ovaj način možemo potpomoći našu
 opštu stvar i našu četničku organizaciju. Nakon izgubljenog svega što
 smo imali pa i same živote zalažemo za Kralja i Otadžbinu, gubeći naše
 hrabre borce i najbolje sinove ove zemlje u borbama, kao što je slučaj
 Tičevo, Peulje, Sajkovići, Kozjak, Promina, Kosovo i Uilica, onaj ko bi
 nas nazvao saboterima, pljačkarima i izdajnicima naše svete četničke
 organizacije, smatramo da bi taj učinio najveći greh koji može da
 počini jedan čovjek. Ovde neiznoseći žrtve kojim smo platili u borbama
 protiv krvoloka Ustaša i Pavelića hordi, započetim od 14. VI. 1941. g.
 Nema onoga kobi nas mogao omraziti i zavesti da napustimo našu svetu
 misao, koja nam je jedina da potpomognemo našeg Kralja, Vrhovnog
 Komandanta Dražu Mihailovića i Srpski narod.</p>
<p>Žao mi je u koliko sam obavešten da su se u čisto naše
 vojno-četničke poverljive i obične prirode stvari umešala nenadležna
 lica, kojima se je dalo povjerovati da borci puka &#187;Kralja Aleksandra
 I&#171;, na položaju u Stožištima, pale kuće, pljačkaju imovinu i čine sve
 što nije dostojno i što se zabranjuje jednom vojniku, jer do danas
 nijedna kuća od strane naših starešina i boraca nije zapaljena. Goveda
 zbog kojih je nastala prepiska, morao sam napustiti glavne i neodložene
 poslove, da se u ovom izveštaju što činim protivno postojećih propisa,
 dotaknem i tog pitanja, smatram da se uopšte nemože nazvati pljačkom,
 jer goveda su oterana ispred straže partizana i od kuća iz kojih su
 partizani pucali na naše borce koji su se spuštili šumama blizu
 partizanskoga sela u cilju izviđanja i kretanja neprijatelja, pa kada je na njih pripucalo, &#8212;
 zagrabili su goveda o kojima je reč, a po ovlašćenju Komandanta puka. U
 koliko se ovo smatra pljačkom i otimačinom, molim da se odredi stručna
 komisija i da izađe na lice mesta o čemu će se moći lično uvjeriti.&#8212;</p>
<p>Nadam se da će Komandant naći za shodno da se sa ovim jednom
 likvidira, a za ubuduće molim da izda stroga naređenja kojih se moramo
 bez razlike svi i po svima pukovima striktno pridržavati, ko protivno
 bude radio protivu njega po vojno-četničkim propisima i u interesu
 organizacije najstrožije po nadležnosti postupiti.</p>
<p align="center">Prednji izveštaj dostavljam Komandantu s molbom na daljnju nadležnost.</p>
<p align="center">Po ovlašćenju Komandanta Komandir I. čete. </p>
<p align="center"><strong>Bran. S. Torbica</strong></p>
<p align="center">M.P.<sup>5</sup></p>
<b class=medtxt><p><sup>1</sup> Original (pisan na mašini, ćirilicom) u Arhivu VII, Ča, k. 151, reg. br. 38/4 (H-V-130).</p>
<p><sup>2</sup>&nbsp; Reč je o četničkoj akciji u rejonu Otrića (Arhiv VII, Ča, k.
 151,. reg. br. 26/4). Akcija nije postigla željene rezultate.
 Opširnije, vidi dok-br. 129; Zbornik NOR-a, tom V, knj. 6, dok. br. 41,
 55 i 56.</p>
<p><sup>3</sup>&nbsp; i <sup>4</sup> Ta mesta nisu nađena na karti 1:100.000.</p>
<p><sup>5</sup> Okrugli pečat: &#187;Štab četničkog puka Kralja Aleksandra I&#171;.</p></b>

</table>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_135.htm"><b>Prethodni dokument</b></a></TD><TD><a href="4_14_1_137.htm"><b>Sledeci dokument</b></a></TD></TR></TABLE></CENTER>
</body></html>
