<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_111.htm"><b>Prethodni dokument</b></a></TD>
<TD><a href="4_12_3_113.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE 369. PEŠADIJSKE DIVIZIJE OD 29. JULA 1943. 
POTČINJENIM JEDINICAMA O POSTUPKU PREMA ZAROBLJENIM PARTIZANIMA NA TERITORIJI 
NDH[1]</strong></p>
<p>369 (HRV.) PEŠ. DIV.</p>
<p>Odelj. Ic, br. 873/43. pov.</p>
<p>Div. kom. mesto, 29. juli 1943.</p>
<p align="center"><strong>POVERLJIVO</strong></p>
<p>Vezo: Komandant nemačkih trupa u Hrvatskoj Ia/Ic, br. 3356/43. pov. od 28. 
7. 43.[2]</p>
<p><em>Sadržaj:</em> Postupak sa banditima</p>
<p>Prema načelnim naređenjima za akcije čišćenja u operativnoj zoni 
Hrvatske — poslednje od 10. 7. 43[3] — svi komunisti (banditi) trebalo je da 
budu streljani, a sumnjivi uhapšeni.</p>
<p>Pri tome su kao banditi tretirani:</p>
<p>a) Ko je učestvovao u borbi i bio zatečen sa oružjem.</p>
<p>b)Kome se komunistička delatnost dokaže.</p>
<p>c) Ko očigledno bez jačeg razloga luta oko naselja. Pod ovim treba 
podrazumevati takođe žene i mlade.</p>
<p>Od sada, prema firerovoj odluci, ove bandite ne treba stre-ljati, već se 
prema njima odnositi kao prema ratnim zarobljenicima.</p>
<p>Razlog je:</p>
<p>1) Da se dobije radna snaga,</p>
<p>2) da se banditima da podstreka da prebegavaju, i</p>
<p>3)suprotstaviti se neprijateljskoj propagandi da Nemci</p>
<p>sve streljaju.</p>
<p>Članove bandi, starosti od 16—55 godina, treba privesti u sabirne 
zarobljeničke logore.</p>
<p>Za mere odmazde ostaje se pri starim odredbama.</p>
<p>Uhapšene za koje se sumnja da su aktivno ili pasivno potpomagali akta sabotaže 
treba privesti radi sprovođenja mera odmazde. Njih treba prijaviti Obaveštajnom 
odeljenju komandanta nemačkih trupa u Hrvatskoj sa podacima o razlogu i mestu 
hapšenja i personalijama, te sa istim izveštajem prebaciti u zarobljenički 
logor u Zenici.</p>
<p>Mere sigurnosti za smeštaj i železnički transport imaju se sprovesti na 
dosadašnji način.</p>
<p>U borbi, strogi postupak protiv komunističkih bandi i dalje je razumljiv sam 
po sebi.</p>
<p>Za komandu divizije: 1. generalštabni oficir pot. Busman [Bussmann] generalštabni 
potpukovnik</p>
<p align="center">Dostavljeno:</p>
<p align="center">Za tačnost:</p>
<p align="center">. . . [4]</p>
<p align="center"><strong>poručnik</strong></p>
<p>1 Snimak originala (pisanog na mašini) u AVII, NAV-T-315, r. 2155, s. 44.</p>
<p>2Tim dokumentom redakcija ne raspolaže.</p>
<p>3 Reč je o naređenju generala Litersa od 10. jula 1943. potčinje-nim 
trupama kako da postupaju sa uhvaćenim partizanima, sumnjivim — simpatizerima 
NOR-a i ostalim licima u čijim se kućama nađe oružje i municija (AVII, 
NAV-T-314, r. 559, s. 374).</p>
<p>4 Potpis nečitak.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_111.htm"><b>Prethodni dokument</b></a></TD>
<TD><a href="4_12_3_113.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
