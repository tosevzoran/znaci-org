<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_74.htm"><b>Prethodni dokument</b></a></TD><TD><a href="4_14_1_76.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 75</strong></p>
<p align="center"><strong>IZVEŠTAJ ŠTABA VOJNOČETNIČKIH ODREDA ZA SREZ NEVESINJSKI OD 28. APRILA 1942. ČETNIČKOM PREDSTAVNIKU PRI KOMANDI 2. ITALIJANSKE ARMIJE O VOJNO-POLITIČKOJ SITUACIJI NA PODRUČJU SREZA<sup>1</sup></strong></p>
<p align="center">ŠTAB VOJNOČETNIČKIH ODR. ZA SREZ NEVESINJSKI</p>
<p align="center">BR. 35</p>
<p align="center">DNE 28/IV 1942 god.</p>
<p align="center"> POLOŽAJ</p>
<p>Dragi Radmilo!<sup>2</sup></p>
<p>Da vam javim o prilikama danas u Nevesinju. Italijani vrše akciju
  desnom stranom rijeke Zalomke t.j. preko Koleška, Slivalja, Dubljevića,
  Jugovića i Fojnice. Sela, odakle nije davan otpor pošteđena su. Sela,
  iz kojih je davan otpor popaljena su.<sup>3</sup></p>
<p>Narod dolazi svaki dan i javlja se četničkoj organizaciji. Izbježaju
  iz njihovih redova i javljaju se nama. Imamo danas oko 700 ljudi.
  Oružje imamo vrlo malo. Još nemamo punih 200 pušaka, a imamo 4
  puško-mitraljeza. Sa municijom ne stojimo dobro. Svaki dana vršimo
  pokrete u manje opasnija mjesta. Rezultati su zadovoljavajući u onim
  mjestima kuda se mi možemo kretati. Razumije se da se mi ne možemo
  kretati u ona mjesta, gdje su njihove snage kud i kamo jače od naših
  sve dotle dok se potpuno ne spremimo i ne naoružamo. Radi toga hitno
  poradite kod generala Luzijana4 i uputite nam oružje i municiju. On je
  nama obećao 200 pušaka, 6 mitraljeza i 2 bacača mina te 20.000 komada
  metaka. Još od toga nije ništa dato.</p>
<p>Poradite na tome da se oružje još sjutra ako ne danas donese u
  Nevesinje tako da se ne bi gubilo dragocjeno vrijeme. Partizani vide
  šta im se događa i nemilosrdno kažnjavaju naša sela u njihovoj zoni.
  Ubijaju ljude, žene pa i djecu. Pljačkaju sav imetak. Ono što ne ubiju
  od familija to nagone da bježe u Nevesinje sa izgovorom: &#187;Idite
  Talijanima da vas oni hrane-&#171;.</p>
<p>Italijani nam davaju hranu redovno kao i njihovim vojnicima. Hljeb davaju oni sami gotov a drugo mi kuvamo.</p>
<p>Molimo vas da ne oklijevate nego odmah stupite energično na posao,
  pošto je akcija kako se vidi iz prednje izloženog hitne prirode.
  Potrebno je da dođe ovamo Jevđević i general Luzijani da se o svemu
  uvjere na licu mjesta.</p>
<p>Nevesinje, 28/4. 1942. g.</p>
<p align="center">BRATSKI VAS POZDRAVLJAMO, </p>
<p align="center"><strong>Jovan Draganić</strong></p>
<b class=medtxt><p><sup>1</sup>&nbsp; Original (pisan na mašini, ćirilicom) u Arhivu VII, Ca, k   232, reg.   br. 5/14 (BH-X-367).</p>
<p><sup>2</sup>&nbsp; Grđić.</p>
<p><sup>3</sup>&nbsp; Reč je o zajedničkoj akciji četnika i delova italijanske
  divizije &#187;Taurinenze&#171;. Opširnije vidi, Zbornik NOR-a, tom IV, knj. 4,
  dok. br. 109, 119, 129, 132 i 133.</p>
<p><sup>4</sup>&nbsp; Alesandro Luzana (Alessandro Lusana).</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_74.htm"><b>Prethodni dokument</b></a></TD><TD><a href="4_14_1_76.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>