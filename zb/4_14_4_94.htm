<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_93.htm"><b>Prethodni dokument</b></a></TD>
<TD><a href="4_14_4_95.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBAVESTENJE ŠTABA KOMANDE SRBIJE OD 31. OKTOBRA 1944. 
POTČINJENIM JEDINICAMA O NAREĐENJU ŠTABA DRAŽE MIHAILOVIĆA ZA ORGAN1ZOVANJE 
GERILSKIH AKCIJA OD STRANE ČETNIKA ZAOSTALIH NA TERENU I UPUTSTVU ZA DRŽANJE 
PREMA PRIPADNICIMA CRVENE ARMIJE1</strong></p>
<p align="center">ŠTAB KOMANDE SRBIJE</p>
<p align="center">Jugoslovenske vojske u Otadžbini</p>
<p align="center">Pov. O. Br. 544</p>
<p align="center">31 oktobra 1944 god.</p>
<p align="center">Slobodne Jugoslovenske planine</p>
<p align="center">KOMANDANTU ---------------------------</p>
<p>Vrhovna komanda pod Br. 643 i 644 od 29 o.m. dostavila je sledeće:</p>
<p>Na terenu je ostalo dosta naoružanog ljudstva. Potrebno je da se od ovoga 
ljudstva oživi gerilska akcija na celom našem terenu. Za ovo odredite i 
uputite pogodno lice na teren, koje će biti pogodno i za propagandu. Određenom 
licu izdaj-te sledeća uputstva za rad:</p>
<p>1.&nbsp; — Nigde ne dozvoliti da dođe do oružanog sukoba sa Rusima.</p>
<p>2.&nbsp; — Razviti što jaču propagandu na terenu u cilju utiranja 
anacionalne propagande partizana. Isto tako i radi podizanja morala kod naših 
ljudi.</p>
<p>3.&nbsp; — Uzimati u zaštitu narod od partizanskog terora.</p>
<p>4.&nbsp; — Zbog Rusa, u propagandi ne napadati komunizam, već rad naših 
partizana.</p>
<p>5.&nbsp; — Ruse svuda tretirati kao naše saveznike i prijatelje.</p>
<p>6.&nbsp; — Sa Rusima, ukoliko se dođe u dodir, apsolutno iz-begavati svako 
politiziranje, jer nam to može naneti velike štete. Pred Rusima partizane ne 
nazivati komunistima, niti ološem koji je sastavljen od Hrvata, Madžara i 
Nemaca it.d.</p>
<p>7.&nbsp; — Ukoliko dođe do toga, borbu sa partizanima pred Rusima tumačiti 
kao nacionalnu tragediju, kao i da svu nadu polažemo u Ruse, da oni reše ovo 
pitanje.</p>
<p>8.&nbsp; — Nemce uvek tretirati kao naše najveće neprijatelje.</p>
<p>9.&nbsp; — Nikakav teror nad narodom ne vršiti, nego se pojavljivati kao 
pravi prijatelj i zaštitnik naroda.</p>
<p>10.&nbsp; — Oživeti na terenu Ravnogorske odbore sa funkcijom koju su i 
ranije imali.</p>
<p>11.&nbsp; — Napominjem da se odredi samo po jedno lice za objedinjenje 
akcija na celom Vašem terenu. A od ljudstva koje je sada u sastavu operativnih 
jedinica ne odvajati nikoga. Dobro bi bilo uputiti i stanicu na teren. Po 
prijemu ovog naređenja odmah pristupiti izvršenju.</p>
<p>12.&nbsp; — Radi lakšeg kretanja, prikrivanja i rada na terenu naredite da 
se ljudstvo obrije i ošiša.</p>
<p>Prednje se dostavlja radi znanja i postupka.</p>
<p>Lice koje će objediniti akciju odrediću naknadno.</p>
<p align="center">KOMANDANT</p>
<p align="center">diviziski đeneral <strong>Miroslav J. Trifunović</strong></p>
<p>1 Original (pisan na mašini, ćirilicom) u Arhivu VII, Ča, k. 21, reg. br. 
36/3 (S-V-64).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_93.htm"><b>Prethodni dokument</b></a></TD>
<TD><a href="4_14_4_95.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
