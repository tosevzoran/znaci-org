<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br>
PRILOG IV -   
DOKUMENTI NEMA&#268;KOG RAJHA 1943. I 1944.  


<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_265.htm"><b>Prethodni dokument</b></a></TD>
<TD><a href="4_14_3_267.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>SPORAZUM IZMEĐU KRAJSKOMANDANTURE U ZAJEČARU I 
KOMANDANTA TIMOČKOG KORPUSA OD 25. DECEMBRA 1943. O SARADNJI U BORBAMA PROTIV 
NOVJ 1</strong></p>
<p>Prepis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
.</p>
<p>Vojna tajna</p>
<p>Teleks&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>I) Izvod iz sporazuma između Krajskomandanture u Zaječaru i vođe DM — 
odreda u okrugu Zaječar, potpukovnika Ljube Jovanovića, od 25. 12. 1943.</p>
<p>1. Primirje u srezovima južno od Jabukovca, Negotina, Salaša, Bor/Zlot, 
Zaječara, Boljevca, Andrijevca i Knjaževca.</p>
<p>Četnici se obavezuju da prestanu sa samovoljnim postupcima prema Nemcima i 
folksdojčerima. U sporazum su uključeni nemački Vermaht, njegovi saveznici i 
domaće jedinice koje se zajedno s njima bore.</p>
<p>2.&nbsp; Primirje treba da bude pretpostavka za zajedničku borbu protiv 
komunista.</p>
<p>3.&nbsp; Jovanović se obavezuje da nijedan pripadnik njemu potčinjenih 
jedinica neće delovati na strani sila koje su u ratu sa Nemačkom. Obaveza 
Jovanovića da izruči sve dezertere i prebeglice nemačkog Vermahta.</p>
<p>4.&nbsp; Puna sloboda kretanja jedinica DM danju i noću na celom području 
na koje se odnosi sporazum.</p>
<p>Ovlašćenje za snabdevanje ovih jedinica na terenu.</p>
<p>Obaveza Jovanovića da onemogući obaveštajne kanale preko kojih bi 
neprijatelji velikonemačkog Vermahta mogli da dođu do informacija o nemačkim 
vojnim pokretima.</p>
<p>5.&nbsp; Obaveza obaveštavanja o većim operacijama. Prilikom učešća nemačkih 
jedinica zajednička komanda pripada po rangu najstarijem nemačkom oficiru. 
Isporuke municije u skladu sa vojnim potrebama.</p>
<p>6.&nbsp; &nbsp;Obaveza Jovanovića da podrži obavljanje radova od strane 
stanovništva koji se vrše po naređenju nemačkih okupacionih vlasti.</p>
<p>7.&nbsp; Držanje sporazuma u tajnosti.</p>
<p>8.&nbsp; Trajanje sporazuma do 31. I 1944. sa mogućnošću njegovog produžavanja 
u slučaju lojalnog sprovođenja.2</p>
<p>Postoji namera da se unese promena u tom smislu da se četničkim odredima 
zabrani pristup na područje rudnika Bor.</p>
<p>II)&nbsp; Sa kapetanom druge klase Mihailom Čačićem, komandantom DM Ravaničke 
brigade sklopljen je usmeni sporazum.3 koji je u osnovi usaglašen sa Jovanovićevim 
ugovorom. Posebne odredbe su:</p>
<p>1.&nbsp; Primirje u srezovima Paraćin, Ćuprija i Despotovac. Obaveza Cačića 
da štiti ugljenokope na svom području</p>
<p>od sabotaža, da putem vraćanja odbeglih rudara poveća proizvodnju i da 
obezbedi zaštitu svih saobraćajnica, električnih centrala, građevina i 
drugih važnijih pogona na njegovom području.</p>
<p>2.&nbsp; Nikakva posebna zaštita rudnika na ugovornom području od strane 
nemačkog Vermahta.</p>
<p>3.&nbsp; Upućivanje jednog nemačkog organa za vezu Čačiću.</p>
<p>4.&nbsp; Rok trajanja predviđen.</p>
<p>Zaštita rudnika i saobraćajnica od strane Cačića već sprovedena.</p>
<p>III)&nbsp; Sporazum sa Kalabićem4 sa rokom do 31. XII. 43. usled posebnih 
okolnosti zasad nije produžen. Do 10. I 44. primirje. Do tog termina ostavljena 
je Kalabiću mogućnost produžavanja pod novim uslovima, inače od 10. I 1944. 
počinje ratno stanje.</p>
<p>IV)&nbsp; Usled učestalih povreda sporazuma od strane četnika namerava se 
da se četničkim odredima ubuduće poveravaju samo tačno određeni zadaci (u 
borbi ili obezbeđenju).</p>
<p>F.d.R. Hinterser, potpukovnik</p>
<p>Viša komanda Jugoistoka</p>
<p>Ic/AO br. 163/88 str. pod. od</p>
<p>7. I 44.</p>
<p>&nbsp;</p>
<p>1 Snimak dokumenta (pisanog na mašini) u Arhivu VII, NAV-T--211, r. 286, s. 
188-9.</p>
<p>2 U dokumentu izvesnog Tilera od 18. februara 1944, pod naslovom »Sporazum 
sa DM«, pored ostalog, piše:</p>
<p>»Na molbu kapetana Jovanovića o uspostavljanju dobrih odnosa između 
Krajskomandanture i DM saopštio je danas major Miler pove-reniku Kulačiću 
sledeći usmeni odgovor koji se dostavlja Jovanoviću preko jednog kurira sledeće:</p>
<p>1)&nbsp; &nbsp;Nemačke jedinice neće napadati DM ukoliko s njihove strane 
ne bi sledovao napad;</p>
<p>2)&nbsp; Major Miler putuje 19. februara 44 u Beograd da bi od vojnog 
za-povednika za jugoistok izdejstvovao odobrenje za jedan tajni sporazum sa DM 
na našem području;</p>
<p>3)&nbsp; Nemačke jedinice dobile su zapovest-naređenje od majora Milera da 
DM ne napadaju u koliko s njihove strane ne bude sledovao napad;</p>
<p>4)&nbsp; Nemačke jedinice dobile su naređenje da na svaki poziv o predaji 
oružja ili pak o ustupanju istog, oružjem uzvrate;</p>
<p>5)&nbsp; Na svaki neprijateljski napad odgovoriće se najoštrijim merama;</p>
<p>6)&nbsp; Smrt-pogibija Menšikova mora biti razjašnjena a ubica mora biti živ 
izručen krajskomandanturi;</p>
<p>7)&nbsp; Povereniku Kulačiću s obzirom na njegovu posredničku ulogu u ovoj 
stvari neće se ništa neprijatno desiti, a njegova bezbednost i od strane 
Gestapoa zajemčena je i</p>
<p>8)&nbsp; &nbsp;Posle razgovora kod zapovednika što će ga imati major Miler 
Krajs-komandantura doneće potrebnu odluku i daljem odnosu prema DM« (Arhiv 
VII, Ča, k. 128, reg. br. 2/247).</p>
<p>3 Vidi u ovom prilogu dok. br. 6.</p>
<p>4 Vidi u ovom prilogu dok. br. 4.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_265.htm"><b>Prethodni dokument</b></a></TD>
<TD><a href="4_14_3_267.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
