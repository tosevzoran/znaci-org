<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_133.htm"><b>Prethodni dokument</b></a></TD><TD><a href="4_14_1_135.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 134</strong></p>
<p align="center"><strong>IZVOD IZ KNJIGE POSLATIH TELEGRAMA ŠTABA DRAŽE MIHAILOVIĆA OD 29. JUNA DO 5. AVGUSTA 1942. GODINE<sup>1</sup></strong></p>
<p align="center">KNJIGA BR. 2/a OTPRAVLJENIH TELEGRAMA</p>
<p>29&#8212;VI&#8212;1942 g.</p>
<p>1&nbsp; Raspis CQ key 9/120:</p>
<p>Izvestite što pre o brojevima i nazivima neprijateljskih jedinica i imena viših k-ta. U obzir dolaze divizije i veće. Važno je.<sup>2</sup></p>
<p>2&nbsp; za 505, 5/150</p>
<p>Veza sa nama neka ide preko Kotraže. Uput br. 5 obuhvata način naše
 organizacije na terenu.<sup>3</sup> Ono Vi je poznato. Ako Vam je što nejasno,
 pitajte. Dolazak nemoguć. Javite šta imate.</p>
<p>Br. 15 za Feliksa, 2/295</p>
<p>Gde je Paloš.<sup>4</sup> Izvešten sam da Paloš stvara neki novi Ravnogorski
 pokret. Proverite i izvestite. Javite Obradoviću i Miloševiću da se na
 Vas naslone u pogledu veza a kuriri za novac da se jave Dragoslavu.
 Obradović nek se služi šifrom Miloševića. Njegov nadimak Oto.</p>
<p>Br. 19 za Ilieva, 8/300</p>
<p>U cilju prikrivanja odreda i sprečavanja razoružanja dozvoljene sve
 prevare. U krajnjem slučaju uzimati Pećančevu firmu. P.puk. Đurić<sup>5</sup> želi
 saradnju sa nama, primiti sa svom oprezom, Aćimovićev<sup>6</sup> rođak. Ništa da ne dozna o našim radovima a
 kupujte od njega sve. Ko je Milutin Dragović i u kom kraju rastura naše
 odrede. Pazite se Đurića. On želi da što više sazna.</p>
<p>30&#8212;VI&#8212;1942. g.</p>
<p>Br. 27 za Rodriga, 6/220</p>
<p>Vaš bivši posilni Mijat Nikić arhivu koju ste mu nekad dali da
 sakrije prodao Nemcima za novac. Sada kao poruč. Ljotićevaca dobio
 naređenje da dođe do mene i donese mi arhivu, u nameri da me ubije.
 Ubiti ga po svaku cenu. U buduće sami zatrpavajte arhivu.</p>
<p>Br. 30 za 505: 6/50</p>
<p>Sve elaborate pošaljite p.puk. Pavloviću preko Milutina Jankovića.</p>
<p>Br. 31 od Rodriga.&#8212; Lazo treba da pošalje više elaborata. Studija o
 budućem uređenju. Sve to dostavite Vasiću u rad. Starajte se da Vasić
 bude na sigurnom mestu, po potrebi u Vašem kraju.</p>
<p>Br. 34 za Raspis, QC, 9/240</p>
<p>Aćimović naredio izvesnom broju okruž. i sres. načelnika da budu
 blagonaklonjeni prema nama kako bi po padu Nemačke preko njih imao sve
 konce vlasti u svojim rukama.<sup>7</sup></p>
<p>Imati na umu ovo, koristiti policiske njuške a ništa ne otkrivati niti im verovati. Obavestite sve susedne komandante.</p>
<p>Br. 35 za Ilieva: 8/192</p>
<p>Aleks. Aksentijević<sup>8</sup> naš odličan saradnik, Požarevac Jugovića 12
 kod kapet. Jovanovića ili Pera Krstić Žabare. Stupite s njim u vezu.
 Ako imate dajte mu 10.000 din. Ja ću Vam to nadoknaditi. Neka nas
 izveštava preko Vas.</p>
<p>Br. 40 za Đovania, via 506:</p>
<p>Dangića upropastili političari. Zabranjujem svaku politiku. Govori
 se da se kod Vas samo zemljoradnici uvode u organizaciju. To nesme da
 bude. Ne zaboravite da ste sada samo oficir. Izvešten sam da je
 Šišković sam kazao da je Dragoljubov<sup>9</sup> čovek. Javite o njemu pošto je
 Vaš bliski saradnik. U okolini Pirota, Dragoljubovi ljudi smetaju nama.
 Pazite da se to ne desi i vama. Od koga ste dobili 100.000 din. i šta
 ste uradili s tim. Pomognite sa 5 hiljada dinara suprugu i dvoje dece
 poginulog poručnika Tome Mišića koja treba da je u Palanci.</p>
<p>1&#8212;VII&#8212;1942 g.</p>
<p>Br. 47 za Đovania. &#8212; Jako se mešate u stvari za koje niste pozvani.
 Suviše preporučujete ljudi iz zemljoradničke a kudite druge partije.
 Zapamtite Vi ste oficir i ako ovako produžite, gubim poverenje u Vas.
 Ovo nije politička partija. Vaši izveštaji često su kontradiktorni,
 kako Vam kada treba. Do skoro Srem potpuno naš, sad komunistički. Zašto
 ne valja kapet. Jovanović, sigurno što nije zemljoradnik. Činite čak i
 predloge višeg komandovanja. To ja bolje znam. Radite svoje stvari, ne
 mešajte se u tuđe. Nadležnost za Jasenički srez je Vaša s tim da budete
 na licu i da svesrdno primite sve, a ne samo zemljoradnike. Za Srem,
 Banat i Bačku uzeo sam Vas da me pomognete a ne rukovodite i stvarate
 razdor. Sta vi preporučujete da zovem Lazu kad je on živ i ima vezu.</p>
<p>Br. 49 za 505.&#8212; Nikakav Kostić iz Takovskog sreza nije Vam odavde javio. Tamo je poruč. Vučković. Kurirska veza preko Milutina.<sup>10</sup> Podela na sektore u Bosni već je izvršena.<sup>11</sup> Na
 Majevici imamo vođu kome nije potreban tutor. Svi su dobili zadatke, ne
 može da se menja. Svako neka radi svoj posao. Neka se radi po svima
 pripremama. Po uputu 5 određivanje komandanta je za stalno a ne samo za
 krajnji cilj i to komandante određujem ja po predlogu. Mitranović može
 da krene ka Romaniji i obradi po uputu 5 srez Sarajevski. Vranješević i
 Dukić sa stanicom odmah da krenu ka Krajini. Svima skrenuti pažnju da
 ne padaju u grešku obrazovanja vlada u Bosni jer nas je to stalo
 žrtava. Samo vojnički i propagandni rad. Od koga bi kupovali municiju
 dok je ne dobijemo sa strane i pošto. Partizane razbiti što pre. Za rad
 u Bosni imam puno realno razumevanje. Bušiti što više hrv. jedinice.
 Javiti Botiću da odmah oduzme punomoć je oficiru koga je uputio radi
 pregovora sa Nedićem i Aćimovićem. Veze s Beogradom prekinuti. Za
 kupovinu oružja staviću sumu na raspoloženje. Pozdrav svima Čiča.</p>
<p>Br. 54 za 505.&#8212; Sadašnje mesto vaše r. stanice i Vas kao centra za
 vezu je vrlo važno. Zato je potrebno da još budete tu a vezu sa
 Majevicom za spuštanje materijala održavaćemo preko Račića. Baćović Vam
 nije podnosio izveštaje pošto je bio pod našom neposrednom komandom.</p>
<p>2&#8212;VII&#8212;1942 g.</p>
<p>Br. 56 za 505.&#8212; Dragi Lazo, imam puno poverenje u Vas, nikog ne
 šaljem da Vas kontroliše ali narod će morati da primi naznačene ljude
 jer naš pokret nije politički već vojnički, kad je Damjanović
 oslobođavao Majevicu, onda nije bilo protesta, sada bolesne ambicije
 progovorile ne samo na Majevicu već u celoj zemlji. Staviti im do
 znanja da se imaju potčiniti ili neka idu. Disciplina mora biti.
 Politikanstvo je upropastilo ceo Dangićev pokret. Tim tragom ne smemo
 ići.</p>
<p>Br. 57 za 506.&#8212; Izvestićemo naše o kanalu koji ste stvorili.<sup>12</sup> Molim
 Vas povedite najozbiljnije računa da ništa tim kanalom ne ide što ne
 bih video, odobrio ili sam podneo. Zato primite na sebe punu moralnu
 odgovornost. Taj kanal može biti opasan ako se šalje nešifrovano.</p>
<p>Br. 61 za Valtera via 506.&#8212; Sve poslove u Sremu, Bačkoj i Banatu uzmite u svoje ruke. Odredite štab za svaku od ovih oblasti da bude mali. Od Vukelića prikupiti sve podatke i
 koristite ih. Potrebno je ubaciti ljudi u svaku od oblasti s tim da
 tamo rade i da pohvataju vezu sa našim ljudima na terenu. Zabranjujem
 svaku politiku, rad da bude čisto vojnički.</p>
<p>Br. 62 za Đovanija via 506. &#8212; Poslove u Vojvodini vodi Žarko Valter.
 U buduće sve podatke za Vojvodinu davati njemu koji celu mrežu već ima
 u rukama.</p>
<p>3_VII&#8212;1942 g.</p>
<p>Br. 64 za Ilieva: Novi Ravnogorski pokret obrazuje u svojoj glavi
 Stojanović.<sup>13</sup> Nema ništa od toga. Komandovanje je centralisano.
 Pavlović obrazuje samo centar za prikupljanje izveštaja kao moj delegat
 tamo. Kapetan Stevanović iz Jasenice počeo je borbu za položaj i
 dosada ništa nije dao. Meni trebaju radnici a ne bolesne ambicije. Neka
 radi što sam mu naredio. Stojanović razbio zimus naše delove i stvorio
 samozvanu Rudničku grupu. On ima šest svojih ljudi pa sa njima nek
 ostane briga nas. Topalović i ostali izvršuju naša naređenja a
 Stojanović zimus nije izvršio moje naređenje. Nedić<sup>14</sup> i Voja<sup>15</sup> da
 gledaju da dobiju premeštaj bliže svom kraju. Stricu<sup>16</sup> Rudnička grupa
 ništa nije potrebna niti mu škodi njeno raspadanje.</p>
<p>4&#8212;VII&#8212;1942 g.</p>
<p>Br. 66 za 505. &#8212; Lica određena od naše strane za organizaciju nisu
 ni nepoznata ni stranci, već većinom Bosanci, poznati narodu i zaslužni
 za naš pokret. Tvoja primedba o nametanju deplasirana. Primetili smo da
 pojedini zemljoradnici koriste naš pokret za politički rad. Ti znaš da
 smo mi iznad partija i da radimo čisto vojnički, tj. Komandantovo<sup>17</sup>
 naređenje i ono mora biti svetinja za svakog našeg saradnika. Ko neće
 ovako sa nama, on je protivu nas. Svi izveštaji i rasporedi imaju se
 odmah izvršiti, a ti podnesi izveštaj o njihovom odlasku na teren.
 Major Ostojić.</p>
<p>Br. 67 za 505. &#8212; Kod Vas još ne funkcioniše dobro kurirska veza za
 svima komandantima u Bosni da bi vi mogli poslužiti kao centar za sve.
 Neka se ovo odmah uradi i o svim našim naređenjima obaveštavajte sve
 komandante na terenu.</p>
<p>Rad na organizaciji po uputu pet ima se završiti u najkraćem roku. Major Ostojić.</p>
<p>Br. 68 za Đorđa. &#8212; Bosanski štab izveštava da postoji nezadovoljstvo
 komandanata bataljona prema kapetanu Damjanoviću na Majevici. Izgleda
 mi da je ovde politika umešala prste. Proveri ovo i neka Damjanović
 preko tebe javi pravo stanje kod njega i da li mu je Trklja dao što
 novca.<sup>18</sup></p>
<p>Pozdrav Ostojić</p>
<p>Br. 69 za Hermana. &#8212; Nenadu javiti da je naš interes da se stvori
 nepoverenje između Nemaca i Italijana. Italijani stvaraju sami lažne
 pobune da bi svoje trupe zadržali na Balkanu. Arnauti se sukobljavaju
 plemenski jer nisu povezani u celinu, a Talijani to predstavljaju kao
 borbu prema germanizmu. Naterajmo Talijane da oslabe Balkan, a i Nemci
 će to .morati, tada ćemo mi raditi slobodno. U ovom smislu neka Nenad
 sastavi izveštaj, o čemu da nas izvesti preko tebe. Žare.<sup>19</sup></p>
<p>Br. 74 za Šašu. &#8212; Uobrazio si da si uopšte onemogućen.<sup>20</sup> Ti znaš da
 si prvi stvorio vezu. Spremi stanicu za tranzit preko vode kao rezervu.
 Moje poverenje uživaš. Odobravam ven-čanje. Primam se kumstva preko
 Velje, i ako on ne može Siniša. Želim svaku sreću. Pozdrav svima, Čiča.</p>
<p>5&#8212;VII&#8212;1942 g. 6&#8212;VII&#8212;1942 g.</p>
<p>Br. 83 za Valtera. &#8212; Đeneral Stojčev moj dobar prijatelj,<sup>21</sup> mati mu
 Srpkinja, čovek Damljana Velčeva. Veza sa njim neobično važna. Što pre
 ostvariti je. Za ovo koristiti Aleksandra Cvetkovića biv. podbana
 Skoplja koji je lični prijatelj Stojčeva. Cvetković je takođe intiman
 prijatelj sad turskog konzula. Preko njega stvoriti kanal za poštu.
 Adresu Cvetkovića uzeti od g-đe Baćović. Prištinska 3/II Lozinka za
 Cvetkovića. &#187;Je li Vaš sin Branko.&#171;</p>
<p>Br. 84 za Valtera. &#8212; Instrukcije za rad sa Stojčevom: Pozdrav u moje
 ime. Što je sa generalom Slave Popovom. Da li Damnjan i Kimon nešto
 rade? Da li postoje organizacije u vojsci i građanstvu? Šta misle da
 urade? Kakva je saradnja sa Plodnevcima? Kakav je odnos prema
 komunistima? Osećaju li opasnost od njih? Njihov plan za zajedničku
 akciju? Sta misle da urade pre početka glavne akcije? Da utiče na
 obustavu zverstava Bugara prema našem življu i progonu mojih jedinica.
 U Toponici ubijeno 700 nevinih ljudi u toku jednog dana. Naše jure oko
 Leskovca. Ja i moji saradnici smo za prijateljstvo sa Bugarima bez
 Borisa. Najhitnije odgovorite o sastanku.</p>
<p>7&#8212;VII&#8212;1942 g.</p>
<p>Br. 101 za 505. &#8212; Izveštavaju nas da četnici u Bosni se bratime i
 slikaju zajedno sa Hrvatskim vojnicima. Izvestite šta je na stvari.</p>
<p>Br. 102 za Rodriga. &#8212; Izvestite čika Vasića da je Nenad stupio u
 vezu sa njegovom udatom ćerkom. Dete je bilo bolesno i prebolesno.
 Supruga i kći još u logoru, čini se sve da budu pušteni. Nemac Matl,
 prof. univerziteta želi sastanak sa njim preko Nenada. Ovo nikako da ne
 bude.</p>
<p>Br. 103 za 505. &#8212; Major Baćović i da je hteo nije mogao da Vam se
 javi. On je sada pod neposrednom komandom Vrhovnog štaba. Sa svojim
 ljudstvom učinio je mnogo i borbom stvorio najpovoljnije uslove za
 budući rad u Bosni. On i dalje ima da produži po specijalnom zadatku a
 njegovo ljudstvo neće od njega da se odvoji ma gde on išao. Vaše je da
 sprečite prelaz partizana u istočnu Bosnu jer on ih goni odovud.
 Pozdrav Čiča.</p>
<p>8&#8212;VII&#8212;1942 g.</p>
<p>Br. 110 za Ljuticu. Javite Glišiću da će Pavle<sup>22</sup> uputiti svoje
 odrede u N. Varoš. Dozvoljeno mu je. Italijani došli po traženju
 Nemaca. Neka Glišić javi ko je došao na mesto Vučka<sup>23</sup> i podnese
 izveštaj o Vučkovoj smrti.</p>
<p>Br. 114 za 505. &#8212; Dok me Nj. V. Kralj naziva svojim vernim
 prijateljem i dok sa sviju strana dobijam čestitanja za čin<sup>24</sup> koji
 nisam tražio ali je znak najvišeg poverenja, a moji saradnici primaju
 to kao sopstvenu nagradu, dotle gospoda: Botić, Vranješević i
 Mitranović zameraju mi, ponavljam zamaraju mi. Ovo je prva zamerka koju
 sam primio od početka zajedničkog rada do sada. Hvala im. Zbogom. Čiča.</p>
<p>9&#8212;VII&#8212;1942 g. Zbog pokreta nije od.[ržavana] 10&#8212;VII&#8212;1942 g.</p>
<p>Br. 115 za Jozefa. &#8212; Javite Andriću<sup>25</sup> ako su ovo njegove depeše da
 sva ekonomska pitanja koja treba tamo da se rešavaju, spadaju u domen
 Vasića, kao i svaka druga pitanja građanske prirode. Vasića neka nađu
 preko poručnika Vučkovića Zvonka.</p>
<p>Br. 116 za Feliksa. &#8212; Javite Vasiću Dragiši sledeće: Andrić u
 Beogradu rešava mnoge ekonomske zadatke koji idu u opseg astronomije.
 Bombarduje nas kilometarskim depešama; i tim putem ne mogu mu
 odgovoriti i molim da ga primite i uputite. Vodite računa da
 nac.[ionalni] centr.[alni] komitet je tajan i Andrić nezna članove.
 Neka Vama Andrić dostavlja svoje elaborate i Vi ih upotrebite, ili
 odbacite. Daleko sam, ali na vrlo korisnom poslu. Pozdr. Čiča.</p>
<p>Br. 122. za Đorđa.<sup>26</sup> &#8212; Poverljivo samo za Vas: Bosanski štab ima
 ljude političkih ambicija. Taj štab imao je čak i Bosansku" vladu,<sup>27</sup>
 težnja mi je da ih razjurim i od njega stvorim vojnički organ. Izuzimam
 Lazu. Ima da mi pomognete. Vi sa severa a ja sa juga. Majevicu da
 podržite što jače pod Vašim uticajem protiv njih ja upućujem ljude u
 oblast Foče i Romanije. Svaki politički rad u Bosni i svuda treba da
 se onemogući. Ponavljam onemogući. Pozdrav Čiča.</p>
<p>11&#8212;VII&#8212;1942 g.</p>
<p>Br. 126 za Orela. &#8212; Dostavite ukratko podatke o zarobljeničkim logorima od kapet. Kolovića.</p>
<p>Činim sve da dobijemo materijal i opremu sa stran&#171;, ima velikih
 teškoća zbog stanja u Egiptu. Vodite računa o neprekidnoj r. vezi: o
 zverstvima Bugara dostaviti izveštaj Londonu.</p>
<p>Br. 130 za Đulia.<sup>28</sup> &#8212; via Feliks. &#8212; Izvestite o poslovima u toku.
 Regulisavajte stvari u Beogradu u pogledu centralnog komiteta da se ne
 otkrije ulaskom brbljivih ljudi. Osećam da Andrić đački gleda na
 stvari. Vi ste na čelu propagande novo formiranog štaba Vrhovne
 komande. Mnogo pozdrava Vama, Markusu<sup>29</sup> i Debelom.<sup>30</sup> Čiča.</p>
<p>12&#8212;VII&#8212;1942 g.</p>
<p>Br. 137 za Jozefa. &#8212; Major Đurić javlja da se u Beogradu stavljaju
 na raspoloženje Života Rajčević stareš. kvarta i njegov pomoćnik Boško
 Manojlović u Sarajevskoj ulici. Preko svojih ljudi stupite s njima u
 vezu. Žele da organizuju policiju za naš račun. Budite obazrivi da nisu
 podmetnuti, od Aćimovića. Ne otkrivajte ništa.</p>
<p>13&#8212;VII&#8212;1942 g.</p>
<p>Br. 140 za Feliksa. &#8212; Dostavite Glišiću preko kap. Pavkovića u
 Požezi sledeće: da Masalović i Ljotić imaju udela u ubistvu Vučka,
 spremaju isto i Vama: likvidirajte ubice Vučkove. Vi se čuvajte. Koji
 položaj sada zauzimate. Sakrijte oružje Sandžačkog i Požeškog odreda.</p>
<p>Br. 141 za Feliksa. &#8212; Potrebno je da se odmah stvore moji dvojnici
 sa naočarima, obrijani, lulom i nekoliko pratioca. Podesiti sve da bi
 narod mogao da veruje da sam to ja. Taj mnogo da ne govori,
 tajanstvenost na prvom mestu. Jednoga spremite Vi u oblasti Maljena a
 drugog Tanasko<sup>31</sup> na Čemernu ili u svom kraju.</p>
<p>Br. 148 za Ilieva. &#8212; U reonu Sokobanje stvorite mog dvojnika; da bude obrijan, sa naočarima, lulom i da ima nekoliko pratioca. Podesite sve da bi narod mogao da poveruje da sam to
 ja. Taj mnogo da ne govori, tajanstvenost da bude na prvom mestu.</p>
<p>14&#8212;VII&#8212;1942 g.</p>
<p>Br. 152 za Hermana. &#8212; Za Nenada: O Stanišiću i Pavlu Đurišiću dajte
 podatke da su slabi u narodu jer se njihov ceo rad sveo samo na borbu
 protiv komunizma uz pomoć Talijana.<sup>32</sup> Ne pripadaju nikome niti hoće da
 imaju veze zbog ambicija kao druga frakcija seperatista u C. Gori.
 Ipak, veze sa Talijanima nisu mnogo srdačne jer ne veruju jedan drugom.</p>
<p>15&#8212;VII 1942 g.</p>
<p>16&#8212;VII&#8212;1942 g.</p>
<p>Br. 159 za Valtera spojene sa 163. &#8212; Dajte podrobnije podatke o licu koje nosi Pavelićeve poruke. Da li je to Mit-rović.</p>
<p>Br. 161 za Jozeja. &#8212; Ko je to Stefanović koga treba uputiti
 Teokareviću<sup>33</sup> za čoju? Rado bi kupovao čoju, novac ću imati u Beogradu.
 Javite koliko može da nam ustupa i po kojoj ceni.</p>
<p>Br. 162 za Ilieva. &#8212; Kad se ne javimo, ili je hitno pokret ili
 nemanje akumulatora. Bog je s nama i u njega se uzdamo. Ne brinite.
 Situacija vrlo povoljna. Nemačka će propasti. Kvaternik<sup>34</sup> je u
 Slovačkoj u poseti, na žalost živ. Topalović<sup>35</sup> neka još ostane do
 povoljnog momenta, komuniste uništavati bez milosti čim se i gde se god
 pojave ne birajući sredstva.</p>
<p>Br. 163 za Valtera. &#8212; Kakva je situacija u Sremu u pogledu komunista. Sta ste preduzeli za njihovo uništavanje.</p>
<p>Br. 166 za 505. &#8212; Dragi Lazo, imam puno poverenje u Vas i sve koji su na liniji, niko me nije krivo obavestio. Baćović je idealan saradnik i jednako moli da ga uputim u Vojvodinu kad
 svrši posao koji sam mu dodelio. Ne sumnjajte na njega. Štabu broj 5<sup>36</sup>
 nisam (ja) izjavio nepoverenje ali sam podelio poslove. Za organizaciju
 u svakom srezu može i treba da ima više ljudi za brz rad. Situacija
 nalaže najbrži rad. Brigu oko izbeglica poverite posebnom odboru,
 vojnički štabovi moraju biti slobodni. U Štabu Vrhovne komande je puna
 sloga i ozbiljnost i ništa se ne radi bez mog naređenja.</p>
<p>17&#8212;VII&#8212;1942 g.</p>
<p>Br. 170 za Valtera. &#8212; Za neko vreme, nemoguća kurirska veza, dok ne
 stvorimo kanal, izveštavajte kratkim depešama. Elaborate čuvajte.</p>
<p>Br. 173 za Ištvana. &#8212; Jevđević neka se upravlja prema prilikama.
 Bolje da izrazi želju da ostanu Italijani a da ne dolaze Hrvati. Sa
 hrvatskom vojskom razgovarati a sa ustašama ne. Preduzeti energično
 bušenje. Važno da se što pre oteraju komunisti i sprovede organizacija.
 Napad na Ćurevo određen za 21 juli.<sup>37</sup> Šaljemo Vam stanicu. Čuvajte je.
 Pozdravite naše tamo. Puno uspeha</p>
<p>Čika Branko. 18. VII&#8212;1942 g.</p>
<p>Br. 176 za Rodriga. &#8212; Bože Dragoslave, šta vam je? Vaš zadatak
 istaknutog dela štaba je vrlo važan, a Vi hoćete u Bosnu.<sup>38</sup> Niti Vi
 niti Feliks ne smete nikuda. Potrebe nema. Situaciju u Bosni ne
 poznajete, ne slušajte begunce. Komandantima koji beže, ne davati
 novac. Bosanska akcija izdržava se preko Laže koji ima para. Radovića
 zadržite dok ne dobijemo podatke o njemu. Mirića takođe zadržite a on
 neka odgovori zašto je napustio Đurića kad mu je bilo naređeno da
 ostane kod njega. Generala Trifunovića uvedite u organizaciju. Položaj
 će mu se odrediti, potreban je. Pozdravite ga. Protiv Mojsilovića
 preduzmite akciju da se onemogući kao lopov i izdajnik a posle ćemo ga
 likvidirati. Kuririma Đurića dajte šifru za Benita koja sleduje. Jeste
 li Vi primili novac i koliko.</p>
<p>19&#8212;VII&#8212;1942 g.</p>
<p>Br. 185 za Rodriga. &#8212; Preko saveza nabavljačkih zadruga neka se
 angažuje hrana za srezove za naše potrebe. U ovom smislu učinite sve i
 izvestite.</p>
<p>Pomognite sa 5000 dinara preko Berna<sup>39</sup> Predraga Đorđevića. Dolari promenjeni kao što Bem javlja.</p>
<p>Javite mi intrigante koji ogovaraju Vučka i Rakovića<sup>40</sup> a njima reći
 da ih smatram za svoje najbolje oficire i da uživaju puno moje
 poverenje. Feliks primio novac. Pavloviću daće Feliks, neka mu se
 obrati. Ristović da ostane a Petrovića poslati.</p>
<p>Br. 186 za Đorda. &#8212; Uredite Majevicu što pre. Komandanti sa Majevice
 tuže Damjanovića kao hrđavog borca i da je ranije podneo molbi za Hrv.
 vojsku. Nedajte da Botić tamo vršlja. Jedini uslov da mi uredimo
 komandovanje tamo.</p>
<p>Br. 188 za raspis svima. &#8212; Bugari u mnogim garnizonima zamenjuju
 Nemce. Podrivati njihove jedinice, propagandom protiv Nemaca i
 zajednicu sa nama u smislu Stamboliskovih ideja da li ćemo ih mi
 spasavati kad Nemačka propadne zavisi, od njihovog sadanjeg držanja.</p>
<p>Br. 189 za Valtera. &#8212; Sa više strana imamo izveštaja o velikim
 neredima u Hrvatskoj. Da li Vam se javlja Novak?<sup>41</sup> Da li je u vezi sa
 Vama Anton Stroman koji je sada u Zagrebu i kažu radi za nas.</p>
<p>21&#8212;VII&#8212;1942 g.</p>
<p>Br. 203 za Đorda. &#8212; Pređite na Majevicu. Nastanite da što pre
 uredite Majevicu po datim upustvima.<sup>42</sup> Sobom ponesite i radio stanicu
 dobro je čuvajte. Ostavite ljude da rade na većem terenu. Za oružje iz
 Sarajeva nije sigurno da ćete ga dobiti, pošto nas stalno izrađuju.
 Pozdrav Lalatović.</p>
<p>25&#8212;VII&#8212;1942 g.</p>
<p>Br. 211 za Ilieva. &#8212; Imamo izvešaj da Bugarski komunisti nameravaju
 da se prebace u Srbiju u avgustu i da preduzmu akciju u mestima:
 Negotinu, Zaječaru, Knjaževcu, Nišu i Leskovcu. Preduzeti
 najenergičnije mere da se prednje osujeti.</p>
<p>Br. 212 za Hermana. &#8212; . . .<sup>43</sup></p>
<p>26&#8212;VII&#8212;1942 g.</p>
<p>Br. 216 za 505. &#8212; Najhitnije me izvestite kakve su sve poruke upućene pretsedniku vlade preko Tupanjanina<sup>44</sup> u Carigrad. Čiča.</p>
<p>Br. 226 za Jozeja. &#8212; K-da štaba br. 2 je Saša. Štab nije jedno lice
 već mnogo lica. Svi ima njemu da se povinuju a on da izvrši
 najkorisniju podelu poslova. Poslove upravne prirode dostavljati
 Dragiši Vasiću.</p>
<p>Br. 227 za Đulia. &#8212; via Feliks. &#8212; U Štabu Vrhovne komande imate
 položaj šefa propagande to smo javili Slobodanu.<sup>45</sup> Molim Vas da sva
 pitanja upravna i budućeg uređenja, koja dolaze sa sviju strana,
 proučavate dajete tačna uputstva i obaveštavate me. Mlađa i Andrić
 obasipaju me mnogim stvarima, često i nemogućim. Uputio sam ih na Vas.
 Vi i Markus kako znate i umete. Daleko sam i u velikom poslu. Javljajte
 mi se preko Feliksa. Stanje svuda vrlo dobro. Veze na sve strane.
 Pozdrav Vama i Markusu.</p>
<p>Br. 242 za Ištvana. &#8212; Šaljemo ti milion lira da se upotrebe za
 odrede, obuću, odeću i stvaranje magacina hrane na tvojoj zoni. Ova
 suma nije za kupovinu dogovorenu sa Jevđevićem. Javi detaljno o stanju
 na frontu i pošalji Voju<sup>46</sup> kod mene. Pantić da ostane kod tebe. Pozdrav
 Branko.</p>
<p>Br. 243 za Mario.<sup>47</sup> &#8212; Šaljemo Vam 300.000 lira za potrebe odreda s
 tim da se ova suma upotrebi za ishranu, obuću i odeću i stvaranje
 magacina hrane na Vašoj teritoriji. Ovo je namenjeno za srezove
 Nikšićki i Boko Kotorski.</p>
<p>Pozdrav Major Ostojić.</p>
<p>Br. 244 za Gojnića.<sup>48</sup>&#8212; Šaljemo ti 400.000 lira da ih upotrebiš za
 potrebe odreda na teritoriji data ti četiri sreza. Treba nabaviti
 hranu, obuću i odeću i stvarati magacine hrane za docnije. Požuri sa
 radom i javi uspeh u radu kao i teškoće. Opšti neposredno sa nama preko
 Voje. Pozdrav Branko.</p>
<p>30 jula 1942 g.</p>
<p>Br. 246 za Raspis svima. &#8212; Naređenje navedenim u spisku. Prema
 sadanjoj situaciji potrebno je: završiti u potpunosti rad na
 organizaciji po uputu pet na dodeljenoj teritoriji. Svaka stopa
 zemljišta mora biti obrađena. Razviti što jaču obaveštajnu službu
 prema svima i svakome. Sve se mora znati na svom reonu i o svemu
 važnijem javiti. Razviti što jaču propagandu usmenu i pismenu. Narod se
 mora uveriti da su mu jedini prijatelji Ravnogorci<sup>49</sup> i da od njih treba
 očekivati slobodu i srećan život. Uhvatiti vezu sa svim susedima i uvek
 se međusobno obaveštavati i potpomagati. Za ovo stvoriti potrebne
 kanale preko sigurnih ljudi. Za vezu utvrditi međusobnu šifru a samo
 putem njih javljati važnije stvari. Obrazovati više trojki od
 najsigurnijih ljudi i vođe istih uputiti kod kapetana Dodića i
 poručnika Manića radi svršavanja kursa za komandose i dobijanje
 uputstva za rad. Odmah potom preći na sistematski rad komandosa radi
 skidanja svih izdajnika na svojoj zoni i prvaka Ljotićevih. Otpočeti
 humanu sabotažu po dobivenim uputstvima. Komuniste trebite bez milosti
 svim sredstvima posredno i neposredno. Od Dodića i Manića uzeti usmena
 uputstva za rad. Preduzeti energično bušenje Ljotićevaca, Pećančevih i
 Bugara. Pomoći susede da završe organizaciju. Naučiti narod da sakriva
 stoku i hranu od okupatora i Dirisa.<sup>50</sup> Princip: ni jedan zalogaj
 neprijatelju i izdajnicima. Stvoriti ručne magacine hrane na svome
 reonu i obezbediti ih. Po svaku cenu sačuvati oružje i municiju.
 Izabrati terene za prijem materijala iz vazduha i javiti ih. Prikupiti
 radio telegrafiste. Izbegavati međusobne sukobe i svađe i živeti i
 raditi u slozi. Samo se tako može postići jaka i jedinstvena
 organizacija. Sve starešine i svi naši ljudi moraju biti potpuno na
 visini svog teškog zadatka u svakom momentu i u svim prilikama. Raditi
 danju i noću i održati duh naroda. Čas slobode je blizu. Pomoć
 saveznika sigurna. Za Ravnogorce zna ceo svet i divi im se. Kralj i
 Otadžbina dostojno će nagraditi sve svoje zaslužene sinove a kazniti
 izdajnike.</p>
<p>Javljati sve značajnije novosti sa svoje zone preko najbliže r. stanice. Pozdrav major Ostojić.</p>
<p>32 juli 1942 g.</p>
<p>Br. 251 Raspis:</p>
<p>Razvite što jaču sabotažu skrivanja žita i namirnica. Neka narod
 upotrebi sva sredstva da se očuva svako zrno i grlo stoke od
 neprijatelja i Dirisa. Saopštite narodu da novac nemački ni Beogradske
 vlade neće važiti ni pare. Prodaja za taj novac znači čist gubitak. O
 ovome hitno izvestite susede.</p>
<p>Br. 253 za Đorđa. &#8212;</p>
<p>Hvala na izveštaju. Produžite najenergičnije na uređenju Majevice i
 okoline uz nju. O donetim odlukama izvestiti. Botića negiram kao da ne
 postoji. Lazu sam pozvao k sebi na objašnjenje. Obojicu smatram
 nevažećim. Saopštite svima. Ako naiđete na r. stanicu uz Botića,
 Vranješevića ili Dukića oduzmite je silom i postavite je na Majevici
 kod našeg komandanta. Stanica uslov za prijem materijala koji mogu
 dobaciti čim veza bude čvrsta.</p>
<p>1&#8212;VIII&#8212;1942 g.</p>
<p>Br. 261 za Ljuticu. &#8212;</p>
<p>Čiča je naredio da Brana bez ikakvog izvora preda odmah Markovu<sup>51</sup> r.
 stanicu Grbecu. On je i onako ne može upotrebiti a dobiće drugu koja
 radi na akumulatore. Javi šta si uradio po ovome. Grbec ima da čuva
 stanicu kompletnu. Pozdrav Čika Branko.</p>
<p>2 avgusta 1942 g.</p>
<p>Br. 269 za Ljuticu. &#8212; Neka Vasić dođe sa telegraf, i pratnjom za 1
 stanicu, neka mu Grbec da pozivne znake i uput za rad. Neka ga veže
 prvo za sebe pa posle prebaci na nas. Gde je Rodrigo.</p>
<p>Br. 282 za Valtera. &#8212; Prof. Grujić nek se naslanja na Ilieva u
 Homolju i preko njega šalje izveštaje. Nikakav sastanak Saše sa
 Zaharijem nije potreban i moguć On je komandant broj 2 i sve što mu
 smeta u štabu neka razjuri. Pismene izveštaje ne mogu primiti dok ne
 ustalim kanal a i to će biti u roku za 20 dana. Nastanite da se preko
 Save i Drave ubace naši organizatori i odredi da bi se narod sačuvao od
 komunista.</p>
<p>Br. 286 za Ilieva: &#8212; Gledajte na svaki način da u oblasti Vidina i
 Belogradčika stvorite vezu sa Bugarima. Materijalna sredstva ne žalite
 tražene veze sa zemljoradnikom Georgom Dimitrova i Zvenarima Damjana
 Velčeva. Hitno je.</p>
<p>Br. 288 za Jozefa. &#8212; Saopštite Mlađi: da sva pitanja upravne prirode rešava Vasić pa njemu i šaljite preko poruč. Vučkovića.</p>
<p>3 avgusta 1942 g.</p>
<p>Br. 289 za Ludviga.<sup>52</sup> &#8212; Vaš izveštaj primljen.<sup>53</sup> Javite o novostima kod Vas i o neredima u Hrvatskoj. Pozdrav. Čiča.</p>
<p>Br. 295 za 505. &#8212; Hrvatske jedinice bušiti. Od Hrv. oficira tražiti
 znatne usluge u obaveštajnoj službi, oružju i municiji, hrani, odeći i
 obući kao dokaz njihove iskrenosti. Na slučaj prelaska njihovih celih
 jedinica ne mešati ih sa našim i čuvati ih za specijalne zadatke dok se
 ne pokažu kakvi su.</p>
<p>Br. 296 za 505. &#8212; Ljudi moje okoline ne postoje već samo ja. Vi ste
 moj delegat. Kritika nije moguća u vojnim operacijama. Svaki vaš
 predlog koji odgovara potrebi organizacije primiću. Dodeljeni reoni i
 dalje važe, za sva postavljenja šaljite predloge. Stupite u direktnu
 vezu sa Baćovićem. Svi nesporazumi moraju se izgladiti u interesu opšte
 stvari. Štab broj pet nema prava da postavlja nikakve komandante
 sektora niti da smenjuje Baćovića. Mitranović da ide na dužnost koju
 sam mu odredio.</p>
<p>Br. 299 za Đorđa. &#8212; Prestavnik za Bosnu nepotreban i štetan.
 Vojničke operacije organizuju se po zonama pod mojom komandom. Botić je
 dobio za rad dovoljnu prostoriju. Štab kome se on samovoljno stavio na čelo počeo je sa kritikom i
 samovoljnim postupcima. Pored stranačkog politiziranja taj štab
 zloupotrebio je novac. Ovo poverljivo za vas. Nije potrebno da sa
 potčinjenim komandantima sklapamo sporazume već moraju da slušaju.
 Botić nije vojnik od zanata što i sami znate te nezna ni da rukovodi
 operacijama većih jedinica.</p>
<p>Br. 301 za Rodriga. &#8212; Javite Dr. Onji<sup>54</sup> da on treba da primi celu
 funkciju Rodrigovu, pošto ću ovoga, kad ozdravi poslati na važnu
 funkciju u Bosnu. Neka se upozna sa poslovima koje je Rodrigo vodio.
 Rodrigo da ga upozna sa svim našim planovima kao i vezama sa centralnim
 komitetom računajući i Dragišu Vasića za novac izdaću ponovo naređenje
 Benitu preko Vas.</p>
<p>5 avgusta 1942 g.</p>
<b class=medtxt><p><sup>1</sup>&nbsp; Original (pisan na mašini, ćirilicom) u Arhivu VII, Ča, k.
 299, reg. br. 3/1. Vidi izvode iz knjige primljenih telegrama iz tog
 perioda, dok. br. 123 i 132.</p>
<p><sup>2</sup>&nbsp; Ti podaci su prikupljani na zahtev izbegličke jugoslovenske vlade (vidi Prilog I, dok. br. 6).</p>
<p><sup>3</sup>&nbsp; Vidi dok. br. 59.</p>
<p><sup>4</sup>&nbsp; Miodrag Palošević Paloš.</p>
<p><sup>5</sup>&nbsp; Živojin.</p>
<p><sup>6</sup> i <sup>7</sup> Milan Aćimović je tada bio ministar unutrašnjih poslova u
 srpskoj kvislinškoj vladi. Četnički pokret pomagao je i sa njim
 sarađivao od maja 1941. U izveštaju predstavnika Draže Mihailovića
 (bez datuma, verovatno s početka 1944) o razgovoru sa Milanom
 Aćimovićem, između ostalog, piše da je Aćimović izjavio:</p>
<p>&#187;Što se tiče mog stava prema nacionalnim ljudima u šumi, navešću
 jedan slučaj: odmah u početku okupacije u toku meseca maja ih4 juna,
 Nemci su bili organizovali jednu veću akciju, da bi očistili naše šume
 od ostataka jugoslovenske vojske, kako su oni sami govorila. Tu se u
 prvom redu mislilo na Dražu i njegove ljude. Ja sam Nemcima isticao
 ne-korisnost i čak štetnost te akcije, govoreći im da će za vreme
 okupacije biti uvek ljudi koji će odlaziti u šumu i bolje da tamo padnu
 pod uticaj jednog nacionalnog i trezvenog čoveka, nego li pod uticaj
 komunista. Nemci su te razloge primili i tako do te akcije nije došlo.</p>
<p>Ja sam stajao na stanovištu da Dražin cilj mora biti i naš cilj. Naš
 rad treba diskretno da koordiniramo a nikako da se sukobljava. Između
 Draže, odnosno njegovih ljudi, i mene bio je stalno kontakt. Trebalo je
 da dođe između nas do jednog sastanka u blizini Valjeva, ali do toga
 sastanka nije došlo, jer su komunisti bili presekli put. Sve je ovo
 takođe bilo pre obrazovanja Nedićeve vlade...&#171; (Arhiv VII, Ča, k. 18,
 reg. br. 49/7).</p>
<p><sup>8</sup> Aleksandar Aca Aksentijević (1886&#8212; ), penzioner, bivši narodni
 poslanik, član četničkog CNK. Avgusta 1945. osuđen na 5 godina robije.
 Nakon dvadesetogodišnjeg mirovanja ponovo suđen zbog neprijateljskog
 rada protiv SFRJ.</p>
<p><sup>9</sup> Dragoljub Jovanović, pre rata generalni sekretar Narodne seljačke stranke.</p>
<p><sup>10</sup>&nbsp; Janković.</p>
<p><sup>11</sup>&nbsp; Vidi dok. br. 123, tel. &#187;Od 505&#171; od 30. juna 1942. </p>
<p><sup>12</sup> Vidi dok. br. 123, tel. &#187;Od 506&#171; od 1. jula 1942.</p>
<p><sup>13</sup>&nbsp; Radovan.</p>
<p><sup>14</sup>&nbsp; Neško.</p>
<p><sup>15</sup>&nbsp; Vojislav Voja Popović.</p>
<p><sup>16</sup>&nbsp; Milan Kalabić.</p>
<p><sup>17</sup>&nbsp; Odnosi se na Dražu Mihailovića.</p>
<p><sup>18</sup> Vidi dok. br. 123, nap. 21 i dok. br. 139. 19 Zaharije Ostojić.</p>
<p><sup>20</sup>&nbsp; Vidi dok. br. 123, tel. &#187;Od Saše&#171; od 4. jula 1942.</p>
<p><sup>21</sup>&nbsp; Vidi dok. br. 123, tel .&#187;Od Valtera&#171; od 5. jula 1942.</p>
<p><sup>22</sup>&nbsp; Đurišić.</p>
<p><sup>23</sup>&nbsp; Vučko Ignjatović.</p>
<p><sup>24</sup> Reč je o njegovom unapređenju u čin armijskog generala (vidi Prilog I, dok. br. 6, tel. br. 46).</p>
<p><sup>25</sup>Dr Vojin. 26 Račić Dragoslav. 27 Odnosi se na Privremenu upravu istočne Bosne (vidi dok. br. 29).</p>
<p><sup>28</sup> Đragiša Vasić.</p>
<p><sup>29</sup> Dr Stevan Moljević.</p>
<p><sup>30</sup> Popović Milivoje, novinar.</p>
<p><sup>31</sup> Vasić Milorad, poručnik, četnički organizator u žičkom srezu.</p>
<p><sup>32</sup>&nbsp; Vidi dok. br. 123, tel. &#187;Od Hermana&#171; od 14. jula 1942.</p>
<p><sup>33</sup>&nbsp; Vlasnik fabrike štofova u Paraćinu.</p>
<p><sup>34</sup>&nbsp; Eugen.</p>
<p><sup>35</sup>&nbsp; Dragomir, poručnik, Mlavski korpus.</p>
<p><sup>36</sup> Gorski štab bosanskih četničkih odreda.</p>
<p><sup>37</sup> Vidi dok. br. 121 i 131.</p>
<p><sup>38</sup> Vidi dok. br. 123, tel. &#187;Od Rodriga&#171; od 17. jula 1942.</p>
<p><sup>39</sup>&nbsp; Isidor Isa Radovanović, učitelj, rezervni major, tada komandant Pećančevih rudničkih četničkih odreda.</p>
<p><sup>40</sup>&nbsp; Predrag, tada legalizovam kod Nemaca (vidi dok. br. 209).</p>
<p><sup>41</sup>&nbsp; Karel Karlo.</p>
<p><sup>42</sup> O radu Dragoslava Račića na Majevici, vidi dok. br. 139.</p>
<p><sup>43</sup>&nbsp; Izostavljeni tekst je isti kao i u prethodnom telegramu, br. 211.</p>
<p><sup>44</sup>&nbsp; Miloš.</p>
<p><sup>45</sup> Jovanović.</p>
<p><sup>46</sup>&nbsp; Vojislav Lukačević.</p>
<p><sup>47</sup>&nbsp; Ilija Trifunović Birčanin.</p>
<p><sup>48</sup> Blažo, major.</p>
<p><sup>49</sup> Pripadnici četničkog pokreta DM nazvanog po Ravnoj gori, prvom sedištu Štaba Draže Mihailovića.</p>
<p><sup>50</sup> Diris &#8212; direkcija za ishranu, organ Nedićeve vlade.</p>
<p><sup>51</sup> Hadson.</p>
<p><sup>52</sup> Karlo Karel Novak.</p>
<p><sup>53</sup> Tim izveštajem redakcija ne raspolaže.</p>
<p><sup>54</sup> Miroslav Trifunović, brigadni general.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_133.htm"><b>Prethodni dokument</b></a></TD><TD><a href="4_14_1_135.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>
