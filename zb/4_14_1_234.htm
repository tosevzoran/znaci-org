<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 
PRILOG I 
Dokumenti britanske i izbeglicke jugoslovenske vlade 1941. i 1942. 


<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_233.htm"><b>Prethodni dokument</b></a></TD>
<TD><a href="4_14_1_235.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 16</strong></p>
<p align="center"><strong>IZVEŠTAJ OTPRAVNIKA POSLOVA IZBEGLIČKE 
JUGO-SLOVENSKE VLADE U BERNU OD 9. NOVEMBRA 1942. MINISTARSTVU SPOLJNIH POSLOVA 
O SARADNJI ČETNIKA SA ITALIJANSKIM OKUPATOROM U BORBI PROTIV PARTIZANA U 
HERCEGOVINI I DALMACIJI1</strong></p>
<p>Šifrovan telegram</p>
<p>Otpravljen iz Berna 9. novembra 1942. god. u 15.30 Primljen u Londonu 10. 
novembra 1942. u 10 časova.</p>
<p>O situaciji u Dalmaciji i Hercegovini u pogledu na borbe koje se tamo vode 
Dinčić2 dao sledeći izveštaj:</p>
<p>»Borbu sa Talijanima vode danas isključivo partizanski odredi u planinskim 
delovima Dalmacije. Ti odredi u kojima podjednako učestvuju Hrvati i Srbi bez 
kompromisa istupaju protiv Talijana i protiv ustaša. Stanovništvo njih 
podjednako pomaže u energičnom stavu prema Italiji i prema nezavisnoj Državi 
Hrvatskoj.</p>
<p>S druge strane četnici u Dalmaciji i Hercegovim — isključivo Srbi — 
sarađuju sa Italijanima u borbi protiv partizana i ne istupaju više protiv 
ustaša. Talijani njih pomažu sa oružjem, municijom i novcem. Njihovu akciju u 
Hercegovini vodi Jevđević, a u Dalmaciji pop Đujić i Niko Novaković.</p>
<p>Oni stalno i javno govore da rade isključivo po naređenju đenerala 
Mihailovića. Koristeći na taj način autoritet ministra vojnog Kraljevske 
vlade, oni vrše presiju na oficire koji se sklonili u Dalmaciju da im se pridruže. 
Istu presiju vrše na te oficire i Talijani pozivajući ih u borbu protiv boljševizma 
po primeru đenerala Nedića i Mihailovića a kao prijatelje Talijana. Ovo je 
vrlo štetno i može imati teške posle-dice. Neophodno je potrebno da 
Kraljevska vlada u ovom pitanju zauzme energičan stav, da spreči bratoubilački 
rascep koji uzima sve više maha«.</p>
<p>Pov. br. 1428.</p>
<p align="center"><strong>Jurišić</strong></p>
<p>1&nbsp; Original (pisan na mašini, latinicom) u Arhivu VII, Ča, k. 275, 
reg. br. 30/2. Na poleđini dokumenta je otisnut četvrtasti pečat Ministarstva 
spoljnih poslova sa brojem i datumom zavođenja (pov. br. 6262, 10. novembra 
1942) i napisana beleška da je parafraza teksta telegrama data predsedniku 
vlade i ministru dvora.</p>
<p>2&nbsp; Menegelo.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_233.htm"><b>Prethodni dokument</b></a></TD>
<TD><a href="4_14_1_235.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
