<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_68.htm"><b>Prethodni dokument</b></a></TD>
<TD><a href="4_14_4_70.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE NAČELNIKA ŠTABA 4. GRUPE JURIŠNIH 
KORPUSA OD 13. SEPTEMBRA 1944. KOMANDANTU 7. JU-RIŠNOG KORPUSA DA SADEJSTVUJE S 
NEMAČKIM TRUPAMA U ODBIJANJU NAPADA 1. PROLETERSKE DIVIZIJE NOVJ NA VALJEVO1</strong></p>
<p>DRAGI VOJO,2</p>
<p>Valjevci izlaze iz sastava trećeg korpusa i ti obrazuješ sedmi jurišni 
korpus. Za tvoga pomoćnika određujem kapetana Miloša Radosavljevića, a za načelnika 
Štaba kapetana Milorada Smiljanića. Za komandanta kolubarske brigade pporučnika 
Marka Kotarca. Za komandanta Valjevske brigade potporučni-ka Milisava Ostojića, 
a za Komandanta Podgorske brigade pot-poručnika Branislava Rafailovića. 
Brigade će krstiti po rednom broju prva druga, treća. Ostale starešine 
rasporedićeš sam po njihovoj stvarnoj borbenoj vrednosti. I u pogledu 
komandanata brigada tvoja stvar je da ih oceniš i da ih po potrebi zamenju-ješ 
sposobnijima.</p>
<p>Tvoj korpus za sada ostaje za akciju prema Valjevu — prema komunističkoj 
grupi dejstvuje u Kolubari.3 Pošto ovu akciju vode uglavnom Nemci to će tvoja 
uloga biti da naslonom naših i u sporazumu sa njima izvršiš tučenje crvenih 
sugerišu-ći Nemcima najpogodnija rešenja. Od Nemaca ćeš neposredno da se 
snabdevaš municijom, a glavni zadatak ti je da prisustvom uz neniačke trupe 
goniš i hvataš komuniste koje oni razbijaju.4</p>
<p>Radi ovoga izvršićeš marš sutra — 14-og septembra t.g. u 6 časova 
pravcem selo Grabovica, gde ćeš stupiti u dodir sa ne-mačkim Komandantom u 
Valjevu, kome ćeš dati pismeno naređenje štaba četvrte grupe za neposredno 
snabdevanje municijom za saradnju sa njima.5 Pored ovoga zadatka ti ćeš 
obratiti pažnju na to da se sa korpusom nađeš u reonu Valjeva da brzo 
prigrabiš vlast ako bi Nemoi napustili Valjevo odnosno da se naslonom na njih u 
ovoj gužvi naoružaš izvlačeći od svakog sve što se može.6</p>
<p>Na disciplinu ljudstva obratiti naročitu pažnju i ne dozvoli da se ma i 
najmanja zapovest ne izvrši.</p>
<p>Prema tome ti nisi više moj zastupnik nego si faktički komandant Valjevskog 
korpusa i ti ćeš neposredno naređivati svima potčinjenim organima kao 
komandant Valjevskog korpusa.</p>
<p>Za vezu sa mnom — sa Štabom četvrte grupe koristićeš stanicu kapetana 
Miličića,7 koji se nalazi u Valjevu u pivari. Po šifri koju on ima. Molim te 
obaveštavaj nas o svim name-rama tvojim i nemačkim i o rezultatima koje 
postigneš ti i Nemci.</p>
<p align="center">13 septembra t.g. u 22 časa</p>
<p align="center">Pozdrav tvoj</p>
<p align="center"><strong>Neško</strong></p>
<p>1&nbsp; Original (pisan na mašini, ćirilicom) u Arhivu VII, Ca, k. 69, reg. 
br. 15/2 (S-V-9403).</p>
<p>2&nbsp; Vojislav Marković, kapetan.</p>
<p>3&nbsp; Vidi dok. br. 70, nap. 3 i 4.</p>
<p>4&nbsp; U obaveštenju Štaba Valjevskog (7. jurišnog) korpusa od 23. 
septembra 1944. o izveštajima primljenim od Vrhovne komande JVUO, između 
ostalog, piše:</p>
<p>»SITUACIJA U SRBIJI: ...Prema partizanima su snage: dva ba-taljona 
Brandenburga ojačana zatvaraju put Mladenovac — Topola da spreče prodor na 
istok. Divizija Princa Eugena u maršu je od Višegrada i čelni puk jak 5 
bataljona stigao je 21. IX. uveče u G. Mi-lanovac. 22. IX. je na maršu sa 
desnim krilom prema Stragarima, a levim prema Aranđelovcu. Za njim ide divizija 
koja će se koncen-trisati oko G. Milanovca najkasnije do 26. o.m. do mraka. Na 
prostoru Ub — Lazarevac je Lale (Vladimir Komarčević, ppukovnik, komandant 
Posavsko-kolubarske grupe korpusa — prim. red.) i oklopne nemačke snage. Tada 
počinje nemačka ofanziva pravcem Ub — Obre-novac — Aranđelovac — G. 
Milanovac sve u pravcu Valjeva. Mi smo za akciju protiv XII. korpusa [NOVJ] 
dobili 2. dobr.[ovoljačka] bataljona sa 4 polj.tska] i 7 protivopl.[opnih] 
topova a u izgledu je i 1 ne-mački bataljon. Dakle situacija odlična« (Arhiv 
VII, Ča, k. 69, reg. br. 27/2).</p>
<p>5 To naređenje nije pronađeno.</p>
<p>6 O situaciji po odlasku nemačkih trupa iz Valjeva, komandant podgorskog 
sreza 18. septembra 1944. piše načelniku Štaba 4. grupe jurišnih korpusa da 
je toga dana u njegovu komandu (Valjevska komanda) došao jedan vojnik 3. jurišne 
brigade Valjevskog (7. jurišnog) korpusa i, pored ostalog, izjavio:</p>
<p>»Pre upada komunista u Valjevo nalazio sam se u Vistadu radi opravke puškomitraljeza... 
Kada je borba otpočela, ja sam se povukao u kasarnu 5. pešadijskog puka i tu 
se zajedno sa ostalim četnicima, Nemcima i dobrovoljcima borio protiv napada 
komunista... Pre polaska iz Valjeva, skupio nas je komandant poljske straže 
potpukovnik G. Stefanović u kasarnu Straže i saopštio nam: da su Nemci 
napustili Valjevo u pravcu Lajkovca i da su sa njima ostali dobrovoljci, pa je 
nas pozvao na savetovanje gde mi da idemo. Neki su predlagali da idemo za 
Nemcima ali on nije hteo, već pozvao da idemo u šumu sa četnicima i da se 
borimo protiv crvenih. Ovo kada je čulo ljudstvo poljske straže, počelo je 
samo bez komande da se razilazi u raznim pravcima od Valjeva, tako da je 
potpukovnik i ja sami ostali, te smo krenuli ka kafani Jadar, gde je se 
potpukovnik presvukao u civilno odelo i otišao preko drvenog mosta kod Jadra« 
(Arhiv VII, Ča, k. 128, reg. br. 20/4).</p>
<p>Sutradan (19. septembra 1944. u 17,30) načelnik Štaba 4. grupe jurišnih 
korpusa iz Plavnja uputio je komandantu Valjevskog korpusa sledeće pismo:</p>
<p>»Kreni bez zadržavanja sa jedinicom celom u Miličinicu.</p>
<p>Mi otstupamo za Vlašić —?! — ne znam ni sam zašto.</p>
<p>U Miličinicu ću sutra doći do Tebe.</p>
<p>Odmah (Arhiv VII, Ča, k. 77, reg. br. 13/4).</p>
<p>7 Antonije.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_68.htm"><b>Prethodni dokument</b></a></TD>
<TD><a href="4_14_4_70.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
