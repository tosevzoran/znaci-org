<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_8.htm"><b>Prethodni dokument</b></a></TD>
<TD><a href="4_14_4_10.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZ VEŠTAJ ŠTABA TIMOČKOG KORPUSA OD 5. AVGUSTA 
1944. DRAŽI MIHAILOVIĆU O BORBAMA PROTIV JEDINICA NOVJ OD 25. MAJA DO 5. 
AVGUSTA 1944. GODINE1</strong></p>
<p align="center">KOMANDA</p>
<p align="center">GORSKOG ŠTABA BR. 652 Str. Pov. Br.</p>
<p align="center">5. avgusta 1944 god. Položaj</p>
<p align="center">Izveštaj o borbama sa partizanima od 25. maja t.g. pa do 
danas.—</p>
<p align="center">GOSPODINU MINISTRU VOJSKE, MORNARICE I VAZDUHOPLOVSTVA.—</p>
<p>Na dan 25. maja t.g. dobio sam izveštaj od strane potčinje-nih mi jedinica 
Zaječarske i II. Boljevačke brigade, da je jača partizanska grupa prodrla u 
Banjski srez3 i da se nalazi na položaju: Krstatac—Slemen (između Rtnja i 
Tupižnice), našta sam izdao naređenje Komandantu Zaječarske, I i II. Boljevačke 
brigade, da se odmah krenu i napadnu partizane ma gde ih našli, a ja sa štabnom 
grupom i jednim delom Krajinske brigade, prema dobivenim podatcima, izvrših 
pokret iz Krajinskog sreza ka mestu borbe.</p>
<p>U putu sam dobio izveštaj da je borba kod Krstatca i Slemena završena, da 
je partizanska grupa pretrpela teške gubitke (preko 50 mrtvih) i da se povukla 
u prvcu Device—s. Davidovac. Jačina partizana bila je oko 800 ljudi sa većim 
brojem automatskog oruđa i velikim bacačem, a sve sa dovoljno municije.4 Ovi 
podatci dobiveni su u toku same borbe.</p>
<p>U toku 27 i 28 maja t.g. uhvatio sam čvršću vezu sa Komandantima 
Deligradskog i Knjaževačkog korpusa, a preko njih tražio sam i Vesića5 radi 
stvaranja plana zajedničke akcije protivu partizana. Za ovo vreme vršio sam 
pripreme i koncentracuju svojih brigada, koje su trebale da uzmu učešća u 
akciji a prikupio podatke o partizanima.</p>
<p>Na dan 1. juna t.g.izvršio sam sa svojim snagama pokret na liniji: s. 
Trubarevac, s. Zučkovac, s. Trgovište, s. Blendija, s. Čitluk, a jedan deo 
snaga ostavio sam na liniji: Sleme—Rtanj do s. Jošanice. U to vreme dolazi 
naređenje Vrhovne komande, da pod mojom komandom povedem zajedničku akciju 
susednih korpusa.</p>
<p>Još pri dolasku u Banjski srez izgubili smo potpuno orijentaciju u vezi sa 
situacijom na terenu, gde je obaveštajna služba bila ravna nuli. Dobijeni su 
sasvim kontradiktorni podatci i izveštaji i to u isti čas, a partizani su 
sedeli u jednom selu i mestu danima, a da nas niko o tome nije izveštavao. Tek 
u toku 3. juna t.g. dobijeni su pouzdani podatci da su se partizani utvrdila, na 
položaju: Rajkovac—Rudina i da u pogledu sna-bdevanja baziraju na: s. 
Galibabinac, s. Davidovac i s. Radmi-rovci. Odmah je izvršen pokret svih 
brigada Timočkog korpusa i ovaj je položaj u saradnji Knjaževačkog korpusa i 
jednog de-la Deligradskog korpusa bio blokiran sa sviju strana ali su se 
partizani u toku iste noći izvukli u pravcu Device, jer su se snage 
Deligradskog korpusa povukle iz nepoznatih razloga sa Oštre Čuke, gde su bile 
određene da zatvore ova vrata ka Bukoviku i dalje.</p>
<p>U toku daljeg izvlačenja, provereno i potvrđeno, partizani su prešli preko 
s. Resnika, zapalili arhivu i razoruža! nekoliko vojnika Banjske brigade, koji 
nisu dali nikakav otpor i koje su partizani odmah pustili kućama u cilju 
korisne propagande po njih i raza[ra]nja naših jedinica. Ovaj slučaj 
predavanja vojnika Deligradskog korpusa bio je u prvoj borbi na Slemenu gde je u 
Čitluku zarobljeno 18 vojnika, 20 konja i zaplenjena neka arhiva istog korpusa. 
Pored ovoga u istoj borbi Deligrad-ski korpus imao je mogućnosti da interveniše 
i da pomogne moje brigade u borbi protivu partizana, ali Komandant toga korpusa 
major g. Petrović nije to učinio, već je za vreme borbe sedeo u kafani i slušao 
borbu sa štabnom grupom, dva bacača i 12 puškomitraljeza. Jedino je Aleksinačka 
brigada jačine oko 80 ljudi iz istog korpusa u borbi kod Slemena pritekla u 
pomoć mojim jedinicama. Napominjem, odmah po dolasku u Banjski srez, čuo sam 
da se čak u redovima starešina toga korpusa sa zadovoljstvom i izvesninv olakšanjem 
govori: »kako partizani ne ubijaju već naše vojnike, koji se predaju, razoružavaju 
i puštaju!«</p>
<p>Ovaj slučaj kod s. Resnika iznenadio me isto kao i kod Oštre Čuke, jer po 
predviđenom planu za akciju i u Resniku je trebao da ostane jedan bataljon 
Banjske brigade o čemu je i Komandant Deligradskog korpusa mene izvestio usmeno 
da je primljeno naređenje izvršio, te su partizani uspeli da se bez ikakvih 
gubitaka i uznemiravanja izvuku u pravcu Bukovika.</p>
<p>Odmah po izvlačenju partizana krenuo sam ka Bukoviku i to sa pravca: Đonđela, 
s. Trubarevac, s. Vrbovac, s. Jošanica ka Velikom vrhu i Bukoviku. U toku 8. 
juna t.g. izvedeno je potpuno opkoljavanje partizanske grupe i oni primorani na 
borbu, koju je vodila Zaječarska brigada, I i II Boljevačka brigada od 6 časova 
izjutra do 20 časova uveče, na kosama Bukovika, Be-ljevine i [Velik]og Vrha.6</p>
<p>Borba se vodila prsa u prsa ogorčeno i u gustim šumama. U toj borbi naročito 
se istakao hrabrošću kapetan Leonida Pet-rović, koji je pri jurišu teško 
ranjen*u grudi, potporučnik Ćo-pić i narednik Vladanović obojica ranjeni u 
ruke i poručnik Radomir Petrović. Pored ovih istakli su se i svi svršeni đaci 
naše Škole za rezervne oficire, kojima je ovo bila, većini,,prva ozbiljna 
borba. Naši gubitci: 65 mrtvih, 100 lakše i teže ranjenih, a kod partizana se 
može reći da su desetkovani.</p>
<p>Rano zorom 10 juna, partizani ponovo pokušavaju da se probiju u pravcu Bovna 
ka Obloj Glavi, što im u početku ne polazi za rukom. Posle 2 časa borbe, kada 
su se umešali Nem-ci iz Subotinca sa svojom artiljerijom i jakom vatrom, 
prekinuta je veza između nas i partizana i ovi su uspeli da se izvuku ka Obloj 
Glavi i dalje na jug.</p>
<p>Usled slabe obaveštajne službe, tek nakon dva dana dobiveni su podatci da 
je ova partizanska grupa vodila jednodnevnu borbu na dan 12. juna t.g. sa 
odredima S.DS. iz Niša i Alek-sinca a na prostoru: s. Vrelo—s. Kravlje, u 
kojoj je borbi bilo mnogo obostranih gubitaka.7 Pri kraju ove borbe sudelovao je 
i major Vesić sa svojom Niškom grupom. U toku sledećeg dana i noći ova 
partizanska grupa verovatno zbog neprestanih borbi i velikih gubitaka, prebacila 
se preko Morave kod s. D. Tr-nave za Jastrebac.8</p>
<p>Za svo vreme ovih borbi, jedinice Deligradskog korpusa nisu učestvovale u 
borbama i ako su imale svoj raspored u rezervi, a koji sam im dao obzirom da su 
bole skroz demora-lisane, zaplašene i nepouzdane za borbu. Jedino; je Aleksinačka 
brigada vodila jedan sat borbu i to na Krstatcu i Bovnu, gde je napustila I. 
Boljevačku brigadu te se ova tukla sama neobez-beđenog krila posle naglog 
povlačenja Aleksinačke brigade iz borbe sa položaja.</p>
<p>U borbama na Bukoviku, Knjaževački korpus nije učestvovao, ali je imao, 
pre no što sam određen da vodim akciju, tri oštre borbe sa počesnim snagama 
na svome terenu, koje su doprinele da se partizani prebace u Ražanjski srez. U 
borbi 3. juna imao je tri poginula i 20 ranjenih, 4 nestala i 14 zarobljenih, 13 
juna kod s. Gojmilovca imao je 3 ranjena — ukupni gubici u svim borbama: 13 
poginulih, 43 ranjenih, 17 zarobljenih i 4 nestala. Partizanski gubitci 
nepoznati, izgleda da su bili veći.</p>
<p>Knjaževački korpus i major Vesić ostali su na svojim reo-nima da zatvore 
važne pravce kojima bi se partizani izvukli.</p>
<p>I pored Vašeg raspisa o intrigama i hvalisanju, potcenjiva-nju suseda, ne 
mogu da propustim, a da Vam odmah ne kažem (u opštem interesu), jednu našu 
gorku istinu. Za vreme ove akcije Komandant Deligradskog korpusa, stalno je bio 
sa svojim štabom u Soko Banji, gde se vodio život kao pre ovog rata, starešine 
i vojnici šetali sa devojkama i ženama na korzo-u sa puškomitraljezima u 
rukama, pili vino po kafanama, stanovali po vilama itd. Ceo teren prepušten je 
sudbini i partizanima! Pasivnost organizacije dozvolila je partizanima da Uzmu 
maha. U ovom korpusu ima više nego duplo oružja no što je 
poka-zano-aktivirano, ali ga narod daje partizanima, jer je naša organizacija 
potpuno kompromitovana. U borbama kod Bu-kovika i Slemena iz pojedinih sela kao 
iz: Mozgova, Crnog Kala, Trubarevca, Vrbovca, Milušinca i Čitluka — seljaci 
su aktivno i sa puškama učestvovali u borbama protivu nas, na strani 
partizana, čak pucali iz kuća na naše jedinice, a da ne govorim o obaveštajnoj 
službi ovčara i ostalih meštana, koji su moje brigade vodili pravo na zasede 
partizana. Dok su moji vojnici gladovali i dok su na svakom koraku meštani 
sabotirali, dotle su partizani dobij ali sve: obilnu hranu, pa čak i municiju. 
Meštani su naše izginule i ranjene vojnike do gole kože svlačili i 
ostavljali, a partizane kolima prenosili, izvlačili ih i sahranjivali.</p>
<p>Komandant Deligradskog korpusa bio je prema meni korektan, ali je stalno 
servirao neistine i nije izvršavao moja naređenja. Napustio položaj jednom iz 
s. Belog Potoka, a drugi put iz s. Trgovišta, odakle je otišao u Banju sa štabnom 
grupom, bez mog odobrenja radi sahrane poginulog rezervnog poručnika Lukića. 
Korpusom je komandovao Dr. Andrić,9 a ne major g. Petrović. Za svo zlo veći 
je krivac Dr Andrić.</p>
<p>U Banjskom srezu sve telefonske linije bile su nesigurne i formalno u rukama 
partizana, jer ih partizani prisluškivanjem i slanjem lažnih izveštaja uz 
pripomoć svojih simpatizera potpuno iskorišćuju u svoje svrhe. Moje jedinice 
su formalno gladovale, te sam primoran (da ne bi svojim prvim nastupom, 
rekvizicijom, potencirao ogorčenje onoga naroda prema organizaciji) da svu 
hranu i snabdevanje svojih jedinica vršim kamionima iz moga reona. S druge 
strane na ovaj način sam vršio neku vrstu propagande, jer su vojnici ovim 
putem dobi-jali pakete, pisma od svojih kuća, što je tamo izazvalo divljenje i 
stvaralo sliku prave vojske. Narod ovog kraja u koliko je za nas, ogorčen je, 
utučen i potpuno apatičan. Posle kapetana Jovanovića zvanog »Deda«10 i 
sada, ne može ga niko ube-diti ko smo i šta želimo. Čuju se često očajni 
uzvici: da je i Deda ili onaj Anđelković ostao. Možda bi bolje bilo, no ovaj 
Brane Petrovića«.</p>
<p>Posle prvog zarobljavanja naših vojnika od strane partizana, naredio sam i 
kapetanu Miladinoviću i majoru Petro-viću da sve ove razoružane vojnike odmah 
streljaju, međutim oni ovo nisu učinili, a izvestili me da su ovo izvršila.</p>
<p>21. juna t.g. dobijamo podatke da se veća pojačana grupa partizana 
prebacila sa Jastrepca preko Morave u toku noći 20/21 juna, napala jedinice 
Krajinskog korpusa u s. Mozgovu i Crnom Kalu, koje su se povukle posle neuspešne 
borbe na Bukoviku.11 U tom vremenu Komandant operacija p.pukovnik g. Piletić12 
bio je na konferenciji sa Keserovićem, a zastupao ga je u dužnosti major g. 
Petrović, ja sam bio otsutan radi razgovora sa Bugarima u Niškoj Banji. Timočki 
korpus bio je u s. Nikolincu i dobio je naređenje iz Soko Banje od majora 
Petrovića da krene za s. Žučkovac. Naređenje je došlo iz Soko Banje odakle 
je major g. Petrović komandovao operacijama potpuno neupućen u situaciju. Toga 
dana, kako se čula borba u pravcu s. Mozgova, moj zastupnik kapetan g. 
Milosavljević, krenuo je korpus inicijativno u pravcu borbe i zauzeo položaj 
iznad sela Vrbovca i Trubarevca, baš u času kada su [se] jedinice Krajinskog 
korpusa posle neuspeha u borbi sa partizanima povlačile u pravcu s. Vrbovca, 
Rujevice i Jošanice. Timočki korpus je dejstvovao sa svoga položaja: 
Vrh—Brezina—k. 533, prihvatio delove Krajinskog korpusa i formalno smanjio 
gubitke istog, potpuno odbio sve napade partizana na svome pravcu, dok su 
Brzopalanačka i Zvaška brigada (Krajinski korpus) poseli Drenovu Glavu ka 
Rujevici. U vremenu kada je situacija bila povoljna za protiv napad, jedinice 
Krajinskog korpusa na desnom krilu rasporeda povukle su se u pravcu Jošanice i 
Vrmdže i time izložile bočnom dejstvu desno krilo rasporeda Timočkog korpusa 
ka Drenovoj Glavi. Zbog ovoga, korpus se sa položaja prihvatno povukao prvo za 
s. Žučkovac a potom za Trgovište, nanevši prilično gubitaka partizanima. U 
toj borbi naši gubitci bili su minimalni: 5 ranjenih.</p>
<p>Na dan 4. jula t.g. podatci su glasili: partizani se nalaze u s. Mozgovu i 
Crnom Kalu, a verovatno i na Bukoviku. Timočki korpus izbačen je napred na 
položaj: Vrh—Brezina—k. 533 (stari položaj), Mlavski korpus bio je us. 
Resniku a Krajinski u s. Beli Potok. Ovoga dana u vezi naređenja Komandanta 
operacija i po stvarnoj potrebi jedan dea starešina bio je poslat na svoje 
teritorije radi mobilisanja novih vojnika, zamena nesposobnih i popuna 
izginulih, a u duhu naređenja Vrhovne komande. U vezi s tim, korpus je te večeri 
trebao izvršiti pokret za s. Nikolinac radi preformiranja, međutim, iste večeri 
4/5 jula u 22. časa, kada se Timočki korpus povlačio sa položaja bio je 
napadnut u marševskoj koloni od slabijih partizanskih delova, koji su u toku noći 
do 1 čas po ponoći u noćnoj borbi bili odbijeni, korpus nije izvršio pokret 
do s. Nikolinca, već je ostao u blizini mesta borbe. U zoru 5. jula t.g. 
korpus, prikupivši podatke da su partizani u s. Trubarevcu i Vrbovcu prelazi 
sam u napad, zauzima dve kose, izbija do ivice sela i zauzima školsku zgradu. 
Borba je bila neravna, jer se odmah pokazalo da je ovde bila skoncentrisana cela 
23 partizanska divizija jačine oko 1500 do 2000 ljudi.13 Korpus je vodio borbu 
od 3 časova izjutra do 10 časova, kada su mu pritekli u pomoć iz s. Resnika i 
s. Belog Potoka Mlavski i Krajinski korpus. U ovoj borbi naročito se istakao 
hrabri poručnik Bon-džulović Ratomir, oficir borac od 1941 godine, novi 
komandant Zaječarske brigade, koji je sa još jednim podoficirom i 12 redova 
upao u selo među partizanima, naneo 30 gubitaka istima, ali je bio prinuđen da 
se povuče u školu i zabarikadira. Svo ljudstvo u školi pod komandom hrabrog 
Bondžulovi-ća borilo se do poslednjeg metka. Sto nije izginulo, to je 
streljano od strane partizana. Ova borba kod s. Trubarevca i Vrbovca trajala je 
do 16 časova po podne, pa je potom prekinuta od strane ovoga korpusa zbog 
nedostatka municije i korpus se povukao sa ostalim korpusima u pravcu 2učkovca, 
Trgovišta i Šarbanovca, gde je kasnije dobio naređenje od strane načelnika 
štaba operacija za pokret do s. Ilina radi popune municijom i radi 
preformiranja svih jedinica koje su učestvovale u tim borbama. Obostranih 
gubitaka bilo je mnogo: 32 poginula, 8 nestalo, 9 ranjeno, a kod partizana 
kasnije provere-no i utvrđeno da su u Trubarevcu i okolini ostavili 113 mrtvih 
drugova. Ovo verovatno zbog toga što su se vodile i ulične borbe. Lista 
gubitaka kod drugih korpusa nije poznata. I u ovoj borbi seljaci okolnih sela išli 
su na ruku partizanima u svakom pogledu.</p>
<p>17. jula t.g. dobijeni su podatci da se partizani nalaze na Skoku i Kozjem 
Grbu. Korpus je izvršio pokret: Ilino—Luko-vo—Čuka—Skok—Kozački Grob, 
ali je zbog teškog terena i jačeg položaja korpus bio odbijen i povukao se u 
s. Lukovo.14 Naši gubitci: 4 poginula i 4 ranjena. Gubitci kod partizana nisu 
poznati.</p>
<p>U toku 19 i 27 jula t.g. Mlavski, Krajinski i Timočki korpus vršili su 
pretres terena u Banjskom srezu, ali su se partizani blagovremeno izvukli na 
prostoriji između ž. postaje Suvaja i paraćinskog izvora. Po proveri podataka 
ova tri korpusa krenula su i to: Timočki korpus u pravcu Suvaje, Mutavog Kamena 
i Govedarišta, Krajinski korpus pravcem: Lozica—Petrova Čuka—Vrtače—Plandište—Veliki 
Vrh—Savina Trla. U toku iste noći tačno po naređenju, Timočki korpus 
izbija preko Mutavog kamena i u zoru pod borbom osvaja Vis i Golu Kosu, dok 
ostala dva korpusa tek sledećeg dana polaze sa polaznog položaja i prepuštaju 
partizanskim snagama da posednu njihove položaje za dalju borbu. 30. jula t.g. 
u 7 časova počinje borba sa 7 i 14 partizanskom brigadom koja je trajala ceo 
dan nesmanjenom žestinom.15 Celo težište borbe bilo je na levom krilu Timočkog 
korpusa, dok nije stupio u borbu Krajinski korpus. U toku borbe dok je na položaju 
Timočkog korpusa bačeno preko 50 bombi iz bacača, dotle je na delu Krajinskog 
korpusa posle 5, 6 bombi nekoliko vatrenih prepada partizana pokolebalo Porečku 
a potom i Ključku brigadu da se u rasulu i paničnom bekstvu ceo korpus povuče 
u pravcu Krivog Vira i dalje. Tako je desno krilo Timočkog korpusa bilo razgolićeno, 
upotrebljena je poslednja rezerva i poslednji vojnik i skoro svo ljudstvo iz 
komore da bi se ova breša zapušila i situacija spa-sla. Krajinski korpus 
povukao se oko 15 časova. U 17 časova iznenada dolaze dva nemačka aviona, 
koja počinju bombardovanje i mitraljiranje samo položaja Timočkog korpusa. 
Ovde se zapaža jedna činjenica: za vreme ovog bombardovanja i mi-traljiranja 
sa zemlje od strane partizana i iz vazduha od strane nemačkih aviona, ni jedan 
vojnik nije napustio svoje mes-to, svi su napadi odbijeni, osigurano naše desno 
krilo, uhvaćena veza sa jedinicama V. Moravske grupe, koja je oko 17.30 časova 
stupila u borbu na levom krilu korpusa na položaju Kozji. Rog i Zdravče. Odmah 
posle upoznavanja situacije, jedinice V. Moravske grupe napadaju desni bok 
partizana a rasterećuju front Timočkog korpusa i oko 20 časova Timočki 
korpus s njima vrši protiv napad i juriša sa usklicima: »Živeo Kralj Petar 
II! Živeo Draža Mihailović!«, silovito, tako, da se partizani u paničnom 
begstvu porazbijaše i povukoše u pravcu Jasenka. Borba je prekinuta u 21 čas 
i potom se korpus povukao za Suvaju da bi se izbeglo ponovno bombardovanje od 
strane nemačke avijacije, što se i obistinilo u toku sledećeg dana kada smo 
bili opet napadnuti na položajima Suvaje od strane nemačke avijacije. U ovoj 
borbi bilo je sa naše strane: 1 poginuo, 1 teže ranjen i 22 kontuzovanih i lakše 
ranjenih od bombi, a na strani partizana: zarobljeno 7 Talijana, 1 seljačić 
Crnotravac i 1 đak iz Niša, koji su izjavili na saslušanjima, da su obe 
brigade imale u toku borbe do 100 izginulih, koji su zakopavani za vreme borbe, 
jer je zabunom 7 brigada tukla 14 brigadu partizansku. Na terenu su naši delovi 
pronašli 16 mrtvih izroda, 2 mitraljeza, municiju, bombe, šinjele, kapute 
it.d.</p>
<p>Da su Krajinski i Mlavski korpus bili na svom mestu i da se nisu povukli iz 
borbe, malo bi ko od 7 i 14 brigade izneo živu glavu, ove bi bile uništene a 
engleska misija bila bi u našim rukama.16 Ipak Krajinski korpus je vodio borbu, 
međutim Mlavski korpus na desnom krilu rasporeda naših snaga i po zadatku i 
onako u pokretu bili su izbili iza rezerve 14 partizanske brigade, gde je bila i 
komora i bili su u mogućnosti da izvrše potpuno opkoljavanje i uništenje, međutim 
oni nisu u opšte intervenisali, već su posmatrali partizane na bliskom 
odstojanju i ukopavali se. Za ovo je kriv kapetan Ilić. Posle borbe Mlavski 
korpus se prikupljao dva dana iza Boljevca.</p>
<p>Po dobij enim podatcima Timočki korpus na dan 3 avgusta napada partizanski 
terenski bataljon jačine oko 200 ljudi na Obloj Glavi kod s. Lukova i Rtnja. 
Borba je trajala od 9 časova do 20 časova. Neprijatelj je bio slabiji i 
pretrpeo osetne gubitke i nateran da se penje uz stenje samoga Rtnja, kako bi 
spasao goli život. U ovoj borbi naši gubitci bili su mali.</p>
<p>Kod partizana preko 20 mrtvih. Na terenu nađena municija, veća količina 
bombi, ručnih i za mali bacač, nešto pušaka. Ova grupa na dan 3. avgusta 
bila je do nogu potučena, rastrojena i razjurena.17</p>
<p>Timočki Jurišni korpus danas se nalazi radi popune municijom na odmoru. U 
dosadašnjim borbama istakla se naročito složna i bratska saradnja jedinica 
Veliko-Moravske grupe i ovoga korpusa, što to nije ni u jednom slučaju bilo sa 
Mlav-skim i Krajinskim korpusom, čije ljudstvo nije moralno uspo-sobljeno za 
borbu. Osećamo nedostatak automatskog oruđa, a naročito municije i bombi, dok 
partizani obiluju time, pa čak teškim bacačima. Preduzeo sam mere u našoj 
radionici da se izrađuju bacači. Prvi primerak je već uspeo. Produžićemo sa 
radom dalje. Sa nabavkom municije ide dosta teško.</p>
<p>Dostavlja se prednje na nadležnost.</p>
<p align="center">KOMANDANT, POTPUKOVNIK</p>
<p align="center"><strong>Ljub. P. Jovanović</strong></p>
<p align="center">M.P.18</p>
<p align="center">Arhiva LB19</p>
<p>1&nbsp; Original (pisan na mašini, ćirilicom) u Arhivu VII, Ča, k. 95, 
reg. br. 46/6 (S-V-15805).</p>
<p>2&nbsp; Brojčana oznaka Štaba Timočkog korpusa.</p>
<p>3&nbsp; Odnosi se na sokobanjski srez.</p>
<p>4&nbsp; Reč je o napadu 9. srpske NOU brigade i Niskog NOP odreda; oni su 
tada imali četiri izgubljena borca (Slobodan Bosiljčić, Istočna Srbija, 
Prosveta, Beograd 1963, str. 198).</p>
<p>5&nbsp; Vlastimir, major, komandant Nišavske grupe korpusa (Knjaže-vački, 
Nišavski i Čegarski korpus).</p>
<p>6&nbsp; Reč je o napadu četnika na 9. srpsku NOU brigadu i Niški NOP 
odred. Tada su ;četnici bili razbijeni sa velikim gubicima, dok su partizani 
imali 15 mrtvih i 20 ranjenih boraca (isto, str. 199—200).</p>
<p>7&nbsp; O borbama 9. srpske NOU brigade i Niškog NOP odreda protiv SDS i četnika 
vidi Zbornik NOR-a, tom I, knj. 21. dok. br. 121, i Slobodan Bosiljčić, n.d., 
str. 202 i 203.</p>
<p>8&nbsp; Noću 13/14. juna 1944. godine, 9. srpska NOU brigada i Niski NOP 
odred prešli su Južnu Moravu i u selu Kulini ušli u sastav 23. divizije NOVJ 
(Arhiv VII, ANOR, k. 1069, reg. br. 1/3 i 1/4; k. 27, reg. br. 16/7; k. 372, 
reg. br. 37/28.</p>
<p>9&nbsp; Vojin.</p>
<p>10&nbsp; Jovan Jovanović, bivši komandant Deligradskog korpusa, poznat po rđavoni 
odnosu prema narodu. Njega je zamenio Branislav Petrović Brana, kapetan, čije 
je ponašanje prema narodu takođe bilo vrlo okrutno.</p>
<p>11Radi se o napadu 23. divizije NOVJ, čije su jedinice 20/?l. juna prešle 
na desnu obalu J. Morave kod sela Ljubeša.</p>
<p>12 Velimir.</p>
<p>13, 14 i l5 O tim borbama, koje je vodila 23. divizija NOVJ, vidi Zbornik 
NOR-a, tom I, knj. 9, dok. br. 178.</p>
<p>16Radi se o savezničkoj vojnoj misiji pri Štabu 23. divizije NOVJ.</p>
<p>17 Taćnost opisa ovih borbi nije proveravana.</p>
<p>18 Okrugli pečat: »Komanda jugoslovenske vojske u otadžbini — Gorski štab 
br. 65-«.</p>
<p>19 Paraf potpukovnika Luke Baletića.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_8.htm"><b>Prethodni dokument</b></a></TD>
<TD><a href="4_14_4_10.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
