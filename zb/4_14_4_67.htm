<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_66.htm"><b>Prethodni dokument</b></a></TD>
<TD><a href="4_14_4_68.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ŠTABA JURISNOG KORPUSA ISTOČNE SRBIJE OD 
10. SEPTEMBRA 1944. KOMANDANTU SRBIJE O BORBAMA PROTIV 23. DIVIZIJE NOVJ U 
REJONU ZAJEČARA1</strong></p>
<p align="center">ŠTAB JURIŠNOG KORPUSA ISTOČNE SRBIJE</p>
<p align="center">Str. Pov. O. Br. Službeno</p>
<p align="center">10 septembra 1944. god.</p>
<p align="center">Položaj.</p>
<p align="center">u 15 časova.</p>
<p align="center">KOMANDANTU SRBIJE</p>
<p align="center">Položaj</p>
<p>Na dan 6 septembra 1944 god. dobijen je izveštaj od »Patka«,2 da su 
partizani napali na Zaječar3 i da borbu protiv njih vode Nemci i dobrovoljci na 
položajima: Kraljevici i Beli Breg. Tražio da Jurišni korpus odmah krene u 
selo Nikoličevo, gde će Komandant biti upoznat sa situacijom i gde će se 
utvrditi plan za dalji rad.</p>
<p>U 16 časova dana 6 septembra 1944 god. korpus je krenuo sa svog dotadašnjeg 
položaja kod Boljevca — ostavivši na dosadanjem položaju Timočku jurišnu 
brigadu u cilju zatvaranja pravca kao i zatvaranjem partizanima odlaska korpusa 
sa položaja. Na dan 7 septembra 1944. god. u 5 časova stigao je korpus na položaj 
Kopitnjak gde se zaustavio radi prikupljanja podataka o neprijatelju — obzirom 
da se je u toku cele noći kao i u to vreme čula vatra prema Zaječaru.</p>
<p>Na ovom položaju sa izviđačkim delovima prikupljali smo ljudstvo razbijene 
naše Borske brigade. Od komandanta ove brigade primljen je izveštaj, da je 
jedna grupa partizana od njih 100 noću blokirala selo Nikoličevo i zatim ušli 
u isto. U ovom selu nalazili su se delovi Borske brigade i »Patak«. 
Potpukovnik »Patak« sa izvesnim brojem ljudstva uspeo je da se izvuče, a 30 
vojnika iz navedene brigade palo je u ropstvo partizanima.4</p>
<p>Prikupljeno ljudstvo iz Borske brigade ušlo je u sastav ovog korpusa radi 
zajedničke akcije protiv partizana. Daljnjim izviđanjem utvrdilo se da se 200 
partizana nalazi u samom selu Nikoličevo kao i na kosama od ovog sela pa do 
Zaječara.</p>
<p>U 8 časova korpus je bio raspoređen za napad i osvajanje sela Nikoličeva, 
kao i dalje gonjenje partizana. Napad je otpočeo u 9,30 časova a izvršile su 
ga Krajinska, Mlavska i Veliko Moravska Jurišna brigada sa delovima Borske 
brigade. Ubrzo selo Nikoličevo bilo je oslobođeno, i partizani naterani u 
beg-stvo. Korpus je u napadu išao napred, a partizani se povlačili, sa svojim 
centrom ka Zaječaru a krilima položajima ka selu Zvezdanu i selu V. Izvor, dok 
najzad njihovi krilni delovi nisu aidarili na krila korpusa.6 Kada je veoma 
slaba neprijateljska vatra otvorena na naše desno krilo (delova Borske brigade 
i Krajinske jurišne brigade) ljudstvo je odmah počelo bezglavo da beži ka 
polaznom položaju za napad. Potpisati nalazeći se na centru naših delova za 
napad videći ovo čudo potrčao sam i izdao naređenje da se ljudstvo odmah 
vrati i opomenuo stare-sine da nastave rad u duhu dobivenog zadatka. Donekle sam 
ljudstvo zaustavio povratio na položaj sa koga su pobegli i krenuo dalje u 
napad. Po drugi put otvorena je vatra — opet je nastalo komešanje i bežanje. 
Sa svojim mašingeverom otvorio sam vatru na ono ljudstvo koje nije htelo da sluša 
moju komandu da stane i da krene ponovo u napad na neprijatelja, pa sam tom 
prilikom ubio dvojicu i četvoricu ranio. Za ovo vreme centralni deo jurišnog 
korpusa (Ivankovački korpus) daleko je izmakao napred, a partizani koji su 
nadkriljavali naše desno krilo videći komešanje i povlačenje ljudstva sa našeg 
desnog krila navaljivali su sve više i sve jače, a kroz kukuruze i vinograde 
ljudstvo je bežalo. Naši delovi na levom krilu videći komešanje desnog našeg 
krila kao i bežanje ljudstva i videći da ka njihovom krilu ide slabija 
neprijateljska snaga povukli su se toez i da je jedan opaljen metak. Naravno 
partizani sa našeg levog krila išli su nesmetano ka pozadini našeg centra. Na 
jedan momenat ćeli bataljon iz Resavskog korpusa6 počeo je da beži na čelu 
sa starešinama, a partizani dali su se na njihovo gonjenje. Komandant korpusa 
počivši major g. Stanisavljević7videći da su krila u napadu zaostala 
zainteresovao se za ovo i pošao na lice mesta da grešku popravi — teško je 
ranjen, a potom dali se lično ubio ili je pao u ropstvo pa docnije ubijen 
nepoznato mi je. Mene lično u malo da nisu živog uhvatili.</p>
<p>Ovoga dana borbe pobeda naša bila bi sigurna samo da se je htelo borit 
ljudstvo Borske brigade, Krajinske jurišne brigade i jurišnog Resavskog 
bataljona, i u opšte nebi došlo do nad-kriljavanja naših krila da se je 
kretalo naređenim pravcima. Žrtava bi takođe imali malo. Partizani su u toku 
borbe imali dosta gubitaka jer su se očajnički borili i odupirali.</p>
<p>Obzirom da su se i partizani i mi u toku borbe rascepili bilo je omogućeno i 
izvlačenje delova ovog korpusa koji su duboko prodrli u položaje neprijatelja. 
Svo ljudstvo ovoga korpusa koje je učestvovalo u borbi nije ušlo u sastav 
korpusa, već se i danas nalazi negde prema Krajini.</p>
<p>Odmah po odlasku korpusa sa položaja kod Boljevca u selo Nikoličevo povukla 
se je sa ovog položaja i Timočka jurišna brigada, obzirom da je komandant ove 
brigade bio izvešten da jači delovi nadiru od Ilina ka Boljevcu. Danas mi je 
nepoznat položaj na kome se nalazi ova brigada. Preduzeo sam potrebne mere da 
se pronađe i uđe u sastav korpusa.</p>
<p>Gde se nalazi sada »Patak« nepoznato mi je i ako pokušavam da dođem u 
vezu sa njim.</p>
<p>Korpus sam doveo kod sela Krivi Vir gde sam poseo položaj zatvarajući 
pravce od Lukova i kod Suvaje. Na ovom položaju želim korpus da preformiram i 
ljudstvo prikupim, pa ću posle da radim u duhu situacije i po Vašim naređenjima.</p>
<p>Idući od položaja Kopitnjaka do sadanjeg položaja prikupio sam podatke o 
partizanima i utvrdio da su jače snage njihove iz Soko-Banjskog sreza prešle 
jedna kolona preko sela Ilino i Boljevca ka Zlotu, a druga sela Mirova, sela 
Lukova, sela M. Izvor, sela Bogovine, sela Podgorca ka Zlotu, a delovi kod Za-ječara 
koji su imali velike gubitke u borbi sa jedne strane sa nama i druge sa Nemcima 
i dobrovoljcima krenuli su ka seve-ru.8 Njihove manje snage danas se nalaze u 
Zaječaru. U srezu Boljevačkom krstari po neka trojka.</p>
<p>Imam podataka, a obzirom da su jače snage prešle i iz Soko--Banjskog sreza, 
sada u Soko-Banjskom srezu partizanske snage su veoma slabe, pa je naša akcija 
u tome srezu sada preporučljiva od strane naših delova koji se nalaze na 
pravcu So-ko-Banje.</p>
<p>Ovaj izveštaj dostavljam tek sada obzirom da sam ranije dostavio izveštaj 
preko raido-stanice, jer nisam verovao u sigurnost i bezbednost kurira koji bi 
nosio izveštaj, dok nisam prošao ceo Boljevački srez, pa molim da mi za ovo 
ne zamerite.</p>
<p align="center">S VEROM U BOGA ZA KRALJA I OTADŽBINU!</p>
<p align="center">Komandant, kapetan I klase,</p>
<p>1 Kopija originala (pisanog na mašini, ćirilicom) u Arhivu VII,. Ča, k. 
100, reg. br. 18/2 (S-V-16819).</p>
<p>2&nbsp; Ljubomir Ljuba Jovanović, Patak, ppukovnik, komandant Timoč-kog 
korpusa (teritorija negotinskog, krajinskog, borskog, zaječarskog i boljevačkog 
sreza). Pomenuti izveštaj nije pronađen.</p>
<p>3&nbsp; Zaječar su 7. septembra 1944. napadale i istog dana oslobodile 7, 9. 
i 14. brigade 23 (srpske) divizije NOVJ. Opširnije o tome vidi Zbornik NOR-a, 
tom I, knj. 11, dok. br. 113, 122 i 170, knj. 12, dok. br. 11 i 174.</p>
<p>4 i 5 Reč je o dejstvima 14. NOU brigade 23. divizije NOVJ. Potpunije o tome 
vidi Zbornik NOR-a, tom I, knj. 12, dok. br. 11 i 174.</p>
<p>6 Odnosi se na Jurišni bataljon Resavskog korpusa.</p>
<p>7 Borivoje Bora, načelnik Štaba Timočkog korpusa.</p>
<p>8 Reč je o dejstvima 25. NOU (srpske) divizije (vidi Zbornik NOR-a, tom I, 
knj. 11, dok. br. 71, 88 ,137, 145 i 171).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_66.htm"><b>Prethodni dokument</b></a></TD>
<TD><a href="4_14_4_68.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
