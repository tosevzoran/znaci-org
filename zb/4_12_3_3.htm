<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_2.htm"><b>Prethodni dokument</b></a></TD>
<TD><a href="4_12_3_4.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST 718. PESADIJSKE DIVIZIJE OD 2. JANUARA 1943. 
ZA OSIGURANJE DOBOJA OD IZNENADNOG NAPADA JEDINICA NOV I POJ[1</strong>]</p>
<p align="center">718. peš. divizija&nbsp;Ia, X, K.53[2]</p>
<p align="center">Az. 8 Op[3] Odelj. Ia&nbsp;</p>
<p align="center">Div. St. Qu.,[4] 2. 1. 1943.</p>
<p align="center">2. jan. 1943.</p>
<p align="center">Poverljivo</p>
<p>DIVIZIJSKA ZAPOVEST BR. 59 za osiguranje Doboja</p>
<p>1)&nbsp; Partizanske snage nepoznate jačine zauzele su 2. 1. ujutro oko 
05,00 časova Teslić; hrvatska posada[5] je razbijena.[6] Njihovo dalje 
nastupanje prema severoistoku ozbiljno bi ugrozilo železničku raskrsnicu 
Doboj, koja je od životne važnosti.</p>
<p>2)&nbsp; Za osiguranje Doboja formiraće se Grupa „Šperling&quot;. Sastav: 
komandant major Šperling, komandant 668. art. div.</p>
<p>Jedinice: — štab 668. art. div.</p>
<p>—&nbsp; 738. folksdojčerski bataljon (bez 1 čete)[7]</p>
<p>—&nbsp; hrvat. 1/15. peš. puka (iz Žepča)</p>
<p>—&nbsp; 4/668. art. div.[8]</p>
<p>—&nbsp; 105. železnički oklopni voz; sem toga</p>
<p>—&nbsp; još 1 nemački bataljon koga će komandant nemačkih trupa u 
Hrvatskoj[9] prebaciti u Doboj,</p>
<p>—&nbsp; delovi 718. čete za vezu</p>
<p>—&nbsp; svi hrvatski delovi jedinica u rejonu Doboj, Teslić, Tešanj.</p>
<p>3)&nbsp; Prikupljanje Grupe „Šperling&quot;: 2. i 3. 1. 1943. u Doboju. 
Svi gore navedeni delovi jedinica, sa izuzetkom hrvatskih</p>
<p>jedinica koje se već nalaze u rejonu Doboj, Teslić, Tešanj, biće prebačeni 
u Doboj.</p>
<p>105. železnički oklopni voz sačekaće majora Sperlinga 2. 1. 1943. u 
Zenici.</p>
<p>Izveštaje o transportovanju dostavljati preko divizije.</p>
<p>4)&nbsp; Zadatak. U prvom redu osiguranje i odbrana Doboja protiv napada 
partizanskih snaga koje prodiru iz jugozapadnog pravca. Izviđati u pravcu 
Teslica da bi se utvrdilo dalje držanje partizanske grupe koja se tamo 
pojavila.</p>
<p>Po pristizanju nemačkog bataljona koga će dovesti komandant, namerava se 
izvršiti prodor sa celom grupom prema Teslicu i ponovo zauzeti grad.[10]</p>
<p>5)&nbsp; Veze:</p>
<p>Divizijski načelnik veza uspostaviće telefonsku i radio-vezu od divizije do 
Grupe „Šperling&quot;.</p>
<p>6)&nbsp; Divizijsko komandno mesto ostaje u Sarajevu.</p>
<p align="center">U konceptu potpisao:</p>
<p align="center">Fortner[11] general-potpukovnik i k-t div.</p>
<p align="center">F.d.R.[12] <strong>Gajtner</strong>[13]</p>
<p align="center">generalštabni major</p>
<p>&nbsp;</p>
<p>1Snimak overenog prepisa originala (pisanog na mašini) u AVII, NAV—T-315, 
r. 2271, s. 331.</p>
<p>2Dopisano rukom.</p>
<p>3Aktenzeichen 8 Operations (oznaka akta 8, operativno).</p>
<p>4Divisionsstabsquartier (divizijsko komandno mesto ili štab divizije).</p>
<p>5U ovom i narednim dokumentima su zadržane reci koje često neosnovano 
idenifikuju ustaško-domobranske snage i vlasti NDH s Hrvatima, četnike i Nedićeve 
jedinice i organizacije sa Srbima, a partizane nazivaju banditima i sl. o čemu 
treba voditi računa pri ko-rišćenju dokumenata.</p>
<p>6Teslić su zauzeli 3. krajiška udarna i tri bataljona 1. proleterske udarne 
brigade 1. proleterske udarne divizije NOVJ posle trinaesto-dnevne borbe protiv 
domobranske 4. pješačke pukovnije (tom IV, knj. 9, dok. br. 16, 22, 23, 170, 
175, 176, 202 i 206).</p>
<p>7&nbsp; i 8Taj bataljon i artiljerijski divizion bili su formirani od 
folks-dojčera iz NDH i pridodati nemačkoj 718. pešadijskoj diviziji polovinom 
1942. godine. Formacija 738. bataljona je bila sledeća: tri čete u koj ma je 
bilo 6 oficira, 3 podoficira i 259 vojnika, a 4. baterija 668. artiljerijskog 
diviziona imala je dva voda s dva podofic ra i 166 vojnika (Antun Miletić, 
Vojne formacije folksdojčera u borbi protiv NOP-a na njemačkoj okupacionoj 
teritoriji NDH (1941—1944), Zbornik br. 11, Historijski institut Slavonije i 
Baranje, Slav. Brod, 1974, str. 93).</p>
<p>9Der Befehlshaber der Deutschen Truppen in Kroatien. U prevedenim dokumentima 
ove knjige ostavljen je bukvalan prevod ove funkcije koju je obavljao 
general-major Rudolf Liters. S obzirom na to da je nemačka okupaciona 
teritorija NDH obuhvatala i regione Jugoslavije koji ne pripadaju teritoriji 
Hrvatske, u naslovima dokumenata i objašnjenjima za tu funkciju je upotrebljena 
i njena odgovarajuća oznaka: „komandant nemačkih trupa u NDH&quot;.</p>
<p>10Vidi dok. br. 10. Delovi nemačke Borbene grupe „Šperling&quot; i 
Borbena grupa „Huber&quot; (u čijem sastavu su bile i ustaško-domobran-ske 
snage) potisnuli su delove 1. proleterske udarne div zije NOVJ i 5. januara 
1943. zauzeli Teslić (AVII, NAV—T-315, r. 2271, s. 327—8. 337, 346—7, 359 
i 367).</p>
<p>11Johan (Johann Fortner)</p>
<p>12Fur die Richtigkeit (za tačnost)</p>
<p>13Herbert Geitner</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_2.htm"><b>Prethodni dokument</b></a></TD>
<TD><a href="4_12_3_4.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
