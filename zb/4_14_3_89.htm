<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_88.htm"><b>Prethodni dokument</b></a></TD>
<TD><a href="4_14_3_90.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREDBA KOMANDANTA ISTAKNUTOG DELA ŠTABA VRHOVNE 
KOMANDE OD 8. MARTA 1944. O POHVALI ČETNIČKIH JEDINICA ZA BORBE PROTIV DELOVA 
2. PROLETERSKE DIVIZIJE NA LIMU1</strong></p>
<p align="center">NAREDBA:&nbsp;</p>
<p align="center">ISTAKNUTOG DELA ŠTABA VRHOVNE KOMANDE ZA 8. MART 1944 g.&nbsp;</p>
<p>Na dan 7 o.m. jedinice koje brane Lim izdržale su borbu sa nadmoćnijim 
neprijateljem, naročito na sektoru Zlostup, Ustibar — Mrsovo.2</p>
<p>U toku noći 7—8 marta t.g. neprijatelj3 je sa nadmoćnijim snagama izvršio 
tri napada i pokušao prevoženje sa već pripremljenim sredstvima za prelaz 
reke. Prvi napad izvršen je sa reona Severin—Staro Rudo na naš položaj: 
Kraljevo brdo — Orfica4—Rudo—Zlostup. Ovaj napad bio je kratak ali vrlo žestok. 
Napad je odbijen bez sopstvenih gubitaka. Uznemiravanje na ovom položaju 
trajalo je do zore, pa se produžilo i u toku današnjeg dana. Ovaj položaj 
branila je brigada »5 oktobra«, pojačana delom Višegradske brigade.</p>
<p>Drugi napad odpočeo je u 22 časa 30 minuta sa položaja Kućerine — 
Polimlje, na naš položaj u Mrsovu. Neprijatelj je upotrebio snage jačine 
jedne brigade, sa nekoliko teških i lakih bacača i jednim topom 47 mm. 
Pripremljena sredstva za prevoženje pokušao je da upotrebi posle izvršene 
vatrene pripreme. Napadnuti otsek Mrsova branila je snaga sastavljena od: jednog 
odelenja brigade Majora Dangića,5 jedan bataljon višegradske brigade i jedan 
bataljon Pribojske brigade koji je pritekao u pomoć. Borba je bila veoma jaka. 
Neprijatelj nije žalio municije da bi slomio naš otpor i izvršio prelaz. Naši 
borci, izdržali su najžešću neprijateljsku vatru i posle 2 časa borbe 
slomili su neprijateljski napad i sprečili pokušaj prevoženja. Uznemiravanje 
je nastavljeno sve do 3 časa i 30 minuta, kada je neprijatelj otpočeo izvlačenje 
iz borbe.</p>
<p>Na otseku: Zlostup-tunel—Mioče, sa dela položaja Mioče — Ustibar — 
Severin neprijatelj je otpočeo napad uz jaku vatrenu pripremu tačno u 0 č. 20 
minuta. Neprijatelj je pod zaštitom svoje jake vatre pokušao prevoženje, ali 
je u krvavoj borbi našom jakom vatrom sprečen u prevoženju. Posle žestoke 
borbe napad je odbijen te se neprijatelj povukao od obale i nastavio sa 
uznemiravanjem sve do 4 č. i 30 min. kada se sa položaja povukao.</p>
<p>U sva ova 3 napada neprijatelj je pretrpeo potpuni ne-uspeh. Naši borci, i 
ako iznureni glađu, dugotrajnom neprekidnom borbom, goli i bosi, bez spavanja i 
bez odmora već više dana, pod najjačom neprijateljskom vatrom, od čijih 
eksplozija su zatrpavani zemljom borci u našim rovovima, izdržali su najteža 
iskušenja, ne napuštajući svoja borbena mesta. Svaki borac i starešina koji 
je učestvovao u ovim borbama, pokazao se pravi heroj, dajući primer hrabrosti, 
istraj-nosti, disciplini i rešenosti da pobedi. Iz rovova koji su obasipani 
neprijateljskom vatrom stalno su se čuli bojni poklici i pesma. Divno je bilo 
gledati i slušati ove nedaćama iznurene borce, koji svojim radom ulivaju puno 
poverenje u bolju budućnost i pobedu nad neprijateljem.</p>
<p>Otsek Zlostup-tunel—Mioče, držale su brigade »Bosna« i majora Todorovića.6</p>
<p>Sa otseka Strmica—Setihove dobrunski bataljon uputio je komandantu drinskog 
korpusa poruku: »Na svom otseku izradili smo bunkere do same obale. Na našem 
otseku neprijatelj može preći Lim samo preko naših leševa.</p>
<p>Za hrabro držanje, visoko shvatanje svojih nacionalnih dužnosti, izdržljivost 
u borbi i podnošenje svih nedaća, disciplinovanost i ispoljene vrline visokog 
vojničkog morala, pohvaljujem:</p>
<p>Brigadu »5 oktobar-«, brigadu »Bosna«, brigadu majora Todorovića, majora 
Dangića, Višegradsku i Priboj sku brigadu i sve starešine označenih 
jedinica. Naročito pohvaljujem reše-nost Dobrunskog bataljona.</p>
<p>Pohvaljujem borce i starešine svih jedinica odbrane Lima i želim da i dalje 
istraju u borbama i našem zajedničkom radu do konačne pobede nad 
neprijateljem.</p>
<p align="center">S VEROM U BOGA ZA KRALJA I OTADŽBINU!</p>
<p align="center">DRAŽA NAS VODI VELIČINI I SLOBODI!</p>
<p align="center">POBEDA JE NAŠA!</p>
<p align="center">M.P.7</p>
<p>Dostavljeno:</p>
<p>Vrhovnoj komandi i komandantima korpusa na teritoriji Bosne i susedima. —&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>&nbsp;Komandant, đ-štabni p. pukovnik: Zaharije Ostojić</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 163, 
reg. br. 16/2 (BH-V-286).</p>
<p>2&nbsp; Vidi dok. br. 88.</p>
<p>3 Pokušaj prelaza vršila je 2. proleterska brigada.</p>
<p>4 »Orfica« na karti 1 :100.000 nije pronađena.</p>
<p>5 i 6 Radi se o nazivu brigada »Major Dangić« i »Major Todorović«</p>
<p>7 Okrugli pečat: &quot;Komanda Jugoslovenske vojske u otadžbini&quot; broj 
gorskog štaba nečitak.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_88.htm"><b>Prethodni dokument</b></a></TD>
<TD><a href="4_14_3_90.htm"><b>Slede&#263;i dokument</b></a></TD></TR></TABLE></CENTER> 

</TD></TR></TABLE>

</body></html>
