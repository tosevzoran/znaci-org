<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_82.htm"><b>Prethodni dokument</b></a></TD>
<TD><a href="4_14_3_84.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PISMO DELEGATA ZA ZAPADNU BOSNU OD 27. FEBRUARA 1944. 
KOMANDANTU ZAPADNE BOSNE O STAVU PREMA NEMCIMA1</strong></p>
<p>27/II-44.</p>
<p>Dragi brate majore,2</p>
<p>Ja ću danas sve došlo dešifrovati pa ću Vam doneti,3 najbolje bi bilo da 
Vi, Laza4 i Sergije5 večeras dođete ovamo te da se o svemu porazgovaramo u 
vezi došlog materijala.</p>
<p>Nekoliko stvari koje bi, po mom mišljenju trebalo uraditi:—</p>
<p>1) Objaviti putem naređenja zaključak u Rebrovcu u pogledu Nemaca,6 te 
napisati naređenje da se zabranjuje odlazak u B. Luku svima, održavanje veze 
sa Nemcima i Hrvatima svima,7 a što se tiče odlaska u B. Luku to je saopšteno 
usmeno K-di korpusa (što da nema traga pismenog o uputstvu ko će razgovarati 
sa Nemcima)</p>
<p>2)&nbsp; Tražiti izjašnjenje Jevtiću8 zbog samovoljnog odlaska u B. Luku i 
vređanju Brane Lazičića govoreći mu: »Sastavićeš kopite«. —</p>
<p>3)&nbsp; Tražiti izjašnjenje Miriću9 zbog odlaska u B. Luku. —</p>
<p>4)&nbsp; Skrenuti pažnju — oštrom pismenom zamerkom Hrvatskoj posadi u 
Kljašnji zbog gađanja na ljude na ovostranoj obali Vrbasa, kao i napisati 
pismo Nemcima u vezi ranijih razgovora kao i onih u Rebrovcu. —</p>
<p>5)&nbsp; Povremeno određivati lice koje će ići u B. Luku i vršiti 
kontrolu ko od naših i po čijem odobrenju dolazi. — Pitanje Serdara rešiti.</p>
<p>6)&nbsp; Odmah odrediti delegate po Čičinom naređenju i dati rok do kad da 
budu u Štabu Z. B.10 —</p>
<p>7)&nbsp; &nbsp;Od popa Save11 odmah tražiti da odredi jednog od popova i 
jednog lekara da se jave Vama, — a ujedno od popa Save zatražiti objašnjenje 
šta je urađeno sa onim koji su se iz partizana vratili a naročito za Relju Peću 
i zahtevati da se ovaj uputi u K-du Zap. Bosne opasan je i treba ga likvidirati. 
—</p>
<p>8)&nbsp; &nbsp;Marovića12 pozvati zbog slanja u V. K-du, o slanju pisma Ciči 
i čiča Branku razgovaracemo usmeno. —</p>
<p>Ove priloge Vam šaljem no ova pisma od Zitića i od Saljega mi povratite.13 
—</p>
<p>Javite oćete li večeras doći. —</p>
<p>Potrebno je slati u Trebavu direktnog kurira radi ostatka novca.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;</p>
<p>Vas, Sergija i Lazu bratski pozdravlja Bora14</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>1 Original (pisan olovkom, ćirilicom) u Arhivu VII, Ča, k. 233, reg. br. 
9/12 (BH-X-646).</p>
<p>2&nbsp; Odnosi se na majora Slavoljuba Vranješevića.</p>
<p>3&nbsp; Reč je o depešama primljenim iz Vrhovne komande.</p>
<p>4&nbsp; Lazar Tešanović, komandant Srednjobosanskog korpusa.</p>
<p>5&nbsp; Živanović.</p>
<p>6&nbsp; Redakcija nije utvrdila o čemu je reč.</p>
<p>7 Vidi dok. br. 79 i 80.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>8 Ilija.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
.</p>
<p>9&nbsp; &nbsp;Radomir.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
.</p>
<p>10&nbsp; Zapadna Bosna.</p>
<p>11&nbsp; Božić, komandant Trebavskog četničkog odreda.</p>
<p>12&nbsp; Vasilije.</p>
<p>13&nbsp; Redakcija nije pronašla priloge.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;.</p>
<p>14&nbsp; Borivoje Mitranović.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_82.htm"><b>Prethodni dokument</b></a></TD>
<TD><a href="4_14_3_84.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
