<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_8.htm"><b>Prethodni dokument</b></a></TD>
<TD><a href="4_12_4_10.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDE 15. BRDSKOG ARMIJSKOG KORPUSA OD 6. 
JANUARA 1944. KOMANDI 2. OKLOPNE ARMIJE O NAPADU 5. KORPUSA NOVJ NA BANJU LUKU 
OD 31. DECEMBRA 1943. DO 2. JANUARA 1944 GODINE[1]</strong></p>
<p align="right">H.Qu., 6. 1. 1944.</p>
<p>Komanda: XV (brd.) AK</p>
<p>Abt. Ic[2], pov. br. 78/44</p>
<p align="center">Pred.: Izveštaj o napadu na Banju Luku</p>
<p align="center">od 31.12.43 — 2.1.44.</p>
<p align="right">.. .[3] ... 15/1[4]</p>
<p align="right">... 18/I[5]</p>
<p>Pril.: 6</p>
<p align="left">K-di 2. OkA, Ic/AO[6]</p>
<p>Jake komunističke snage napadale su Banju Luku od 22.00 časa 31.12.43. do 
po podne 2.1.44. Napad nije uspeo.[7]</p>
<p>Iz zaplenjenog naređenja za napad 5. kraj. brig. (pril. 1)[8] i letka koji 
je izdao 5. kraj. korpus za stanovništvo Banje Luke (pril. 2)[9], jasno se vidi 
obim i zadatak operacije.</p>
<p>U naređenju se kaže:</p>
<p>»5. korpus se danas nalazi pred jednom od najvećih bitaka koja će biti 
zabeležena u istoriji naših naroda. Ovu veliku ofanzivu treba čitav svet da 
objavi kao treći front. Bitka će sigurno da donese još jedan korpus«.</p>
<p>U letku od 30. 12.:</p>
<p>»NO vojska bratski će prigrliti stanovnike Banje Luke.</p>
<p>Biće praznik na ulicama Banje Luke«.</p>
<p>(Letke su komunisti u zauzetim mestima i delovima grada ostavljali u rasutom 
stanju ili u svežnjevima.)</p>
<p>1.) Plan.</p>
<p>Uz ovo vidi priloženo naređenje za napad sa kartama.[10] Ono daje opšti 
plan i ograničava se, uostalom, na 5. kraj. brig. pretpotčinjenu 11. diviziji.</p>
<p>2.) Sprovođenje:</p>
<p>Bili su angažovani:</p>
<p>28. div. i delovi 12. div.</p>
<p>iz Slavonije prema Okučanima[11] i Gradiški[12] radi zauzimanja mesta i rušenja 
mosta preko Save.</p>
<p>11. kraj.[iška] brigada Kozarski odred</p>
<p>od jz.[13] prema Bosan. Gradiški.</p>
<p>od z. prema nemačkom naselju Vindhorst [Windhorst].[14]</p>
<p>12. slavon.[ska] brigada</p>
<p>za zatvaranje prema Derventi.</p>
<p>14. kraj. brigada i Prnjavor.[ski] odred</p>
<p>sa ji. na Klašnicu, aerodrom Zalužani i Trapistanski samostan.[15]</p>
<p>5. kraj. brigada</p>
<p>protiv Trapistanskog samostana.</p>
<p>12. kraj. brigada</p>
<p>iz rejona j. Banja Luka prema j. d.[16] grada i Gornjem Šeheru.</p>
<p>3. prol.[eterska][17] brigada</p>
<p>prema jz. delu grada.</p>
<p>6. i 13. kraj. brigada</p>
<p>sa z. prema Banjoj Luci.</p>
<p>Ukupno najmanje 12.000 ljudi 4. i 11. kraj. div., kao i 12. i 28. slavon. 
divizije.[18]</p>
<p>Napad je usledio po planu prvo na Trapistanski samostan, Gradišku,[19] kao i 
na aerodrom Zalužani,[20] i na južni i zapadni deo Banje Luke.[21]</p>
<p>Uprkos prodora komunista u Gradišku, most na Savi ostao je neoštećen. 
Napad na Vindhorst nije imao uspeha.[22] Aerodrom Zalužani je ponovo zauzet, 
i.o.[23] takođe napadnut min. bac. vatrom.</p>
<p>Svi napadi su bili bezuspešni.</p>
<p>Trapistanski samostan je bio zauzet, nem. zalihe u odeći i stoci odnete; 
pilana i električna centrala zapaljene, fratri su ostavljeni na miru. 
Zauzimanje mosta na Vrbasu nije uspelo. Uporište Čelinac je bezuspešno 
napadano.[24] Posada (373 (hrvat.) pd) je odbila pismeni zahtev za predaju 
(pril. 4).[25] Do pristizanja jedinica za deblokadu (901. okl. gren. nast. 
p)[26], 2. 1. u 14.00 časova, uspeli su komunisti da prodru do centra grada, da 
zauzmu više uporišta hrvatskih domobrana i policije i da prodru u neposrednu 
blizinu nem. stambenih objekata, koji su bili uređeni kao uporišta. Do 
deblokade održali su se pre svega zgrada Komande, hotel Palas (delovi 373 
(hrvat.) pd) i Kaštel na Vrbasu[27] (373 (hrvat.) pd i nem. policija). Vojna 
bolnica bila je jako ugrožena, pošto su komunisti već zauzeli fabriku 
cigareta koja se nalazila između zgrade komande i bolnice.</p>
<p>Gubici komunista:[28]</p>
<p>372 izbrojana mrtva neprijatelja, osim toga 600 mrtvih neprijatelja, na 
osnovu procene, 190 zarobljenih 1.160 civilnih žrtava.</p>
<p>Plen:</p>
<p>12 P[uško] M[itr.]</p>
<p>7 S cevi</p>
<p>1 1. MB[29]</p>
<p>1 nišanska sprava za sred. MB</p>
<p>3 Pak[30] (1/5 cm; 2/3,7 cm)</p>
<p>81 puška</p>
<p>8 municijskih sanduka</p>
<p>2 dvostruke karete[31]</p>
<p>1 rezervni zatvarač za mitr.</p>
<p>3 postolja za P.M.</p>
<p>1 tromblon</p>
<p>4 doboša sa šaržerom</p>
<p>600 metaka puš. municije</p>
<p>1 konj sa opremom</p>
<p>1 poljski telefon.</p>
<p>1 konj sa samarom</p>
<p>Rukovođenje velikom operacijom bilo je u rukama 5. kraj. korpusa i prema 
svim znacima bilo je pripremljeno uz jaku podršku Vrhovnog kom.[unističkog] štaba.[32] 
To potvrđuje dovođenje 3. kraj. i 3. ličke brigade iz rejona Livno, angažova-nje 
slavon. snaga na Okučane i Gradišku[33] i, pre svega, američki napad iz 
vazduha na Prijedor, izvršen 3. 1.</p>
<p>Kom. radio-stanica »Slobodna Jugoslavija« u svojoj emisiji od 5. 1. izričito 
naglašava povezanost napada iz vazduha na Prijedor i operacije na Banju Luku.</p>
<p>Kom. korpus i divizije koji su učestvovali nisu se sami pojavljivali za 
vreme napada, koliko se to može zaključiti iz načina vođenja borbe, 
formiranja težišta i iz reagovanja na naše mere. Razvoj se odvijao prema opštem 
planu, ali treba imati u vidu da umešno komandovanje nije bilo moguće usled 
nedostatka prikladnih sredstava veze.</p>
<p>Pripreme za napad</p>
<p>5. korpus je, neposredno pre toga, obimno sprovedenom akcijom snabdeo svakog 
kom. borca sa privremenom ispravom (vidi pril. 6).[34] I potčinjena 3. lička i 
3. prol. brig. dobile su ove isprave. One su pronađene skoro kod svakog mrtvog 
komuniste i olakšale su u znatnoj meri identifikaciju jedinica koje su 
napadale. Štampanje letaka mora da je već odavno bilo pripremljeno. Upotreba 
ćirilskog pisma može da se protumači nedostatkom latinskih slova, ali može 
takođe da se dovede u vezu i sa time što su krajiške jedinice većim delom 
sastavljene od bos. Srba. (Letak je u međuvremenu iskorišten u propagandističke 
svrhe na taj način što je nemački odgovor štampan na poleđini letka.)</p>
<p>Tajnost operacije nije bila potpuna. Već 14 dana pre toga govorili su četnici, 
obaveštajci i prebeglice o predstojećoj operaciji protiv Banje Luke. Privlačenje 
snaga 11. divizije od Bosne prema Vrbasu i 31. 12. iz više izvora potvrđene 
vesti o prikupljanju glavnine 4. divizije zapad, od Banje Luke pojačale su 
utisak da treba da se računa sa napadom. Vazdušnim izviđanjem utvrđeno 
nastupanje jače bande sa tovarnim grlima od Sitnice prema s.[everu] i izveštaj 
iz s. Qu.[35] (početak operacije 31.12) odstranili su i poslednju sumnju.</p>
<p>Taktika napada</p>
<p>Kako je u zaplenjenom planu za napad bilo predviđeno, grad je bio tučen 
artiljerijskom i minobacačkom vatrom. Neprijatelj, pak, nije jurišao jakim 
grupama da bi likvidirao naša u-porišta, već je posle proboja prodirao korak 
po korak kroz hrvatske položaje[36] u rejone koji nisu bili osigurani od naših 
jedinica. Pri tome je bilo karakteristično kako su se grupe srednje jačine 
neopaženo privukle u zgrade koje su se nalazile nasuprot naših objekata i 
odatle sa prozora otvarale vatru. Tempo napada je mestimično bio dobar, ali u 
većini slučajeva neznatan. Upotreba teškog naoružanja nije usledila sasređeno. 
Topovi nisu nikad dejstvovali po baterijama. Malobrojni topovi, usled povoljnog 
vatrenog položaja, uspešno su dejstvovali. Dejstvo naših tenkova bilo je 
uprkos toga dobro, naročito u moralnom pogledu. Borba protiv njih sa flašama 
benzina u više navrata je pokušana, ali samo na jednom mestu uspešno (1 
MT[37] izbačen iz stroja).</p>
<p>Pojava Oklopno-grenadirskog puka potpuno je poremetila ce-lokupan plan 
napada. Bez preterivanja, može se reći da su komunisti prestali sa napadom čim 
su prvi tenkovi ušli u grad. Dva sata kasnije vođene su borbe samo sa zaštitnicama 
neprijatelja. Jugozapadni deo grada napustila su osiguranja tek 3. 1. ujutro. Očigledno 
je da je povlačenje usledilo na osnovu naređenja više komande,[38] ali se 
pretvorilo, što se jasno moglo zapaziti, većim delom u neorganizovano bekstvo, 
koje čak nije dozvolilo da se ponesu ranjenici. Na taj način pali su u naše 
ruke 1 nemački i 2 jugoslovenska pt topa. Više puta je bilo javljeno o učešću 
žena u borbi. Kod Gradiške se, navodno, borila jedna četa žena.[39] Ovi ženski 
banditi navodno su ubijali borce kukavice. Njihova surovost odrazila se na 
civile.</p>
<p>Razaranja i grozote</p>
<p>Prave ulične borbe karakterisale su poslednju etapu napada na Banju Luku. To 
potvrđuju pustošenja izvršena sa obe strane. Više zgrada je izgorelo, među 
kojima i bivši ital.[ijanski] konzulat i mesna sanitetska ambulanta. Najveći 
hotel (Pa-las),[40] pošto su svi prozori bili razbijeni, naše jedinice su 
zabarikadirale popunjavanjem svih prostorija drvenim gredama. Grad je posle 
borbe, sa razbacanim leševima komunista, pokidanim telefonskim vodovima, gorućim 
kućama, razbijenim prozorskim oknima i gusto izrešetanim stambenim zgradama, 
pružao sliku građanskog rata ...</p>
<p>Držanje hrvatskih jedinica</p>
<p>Domobranske jedinice i policija borili su se, kao što je po-znatno, samo 
tako dugo dok napadači nisu prodrli u neposrednu blizinu njihovog objekta. Onda 
su se predavali ili se blagovremeno povukli sa položaja. Posle završetka 
napada 700 domobrana je »nestalo«, među kojima 11 oficira.[41] U međuvremenu, 
njih oko 340 vratilo se nazad, od kojih 129 u civilnoj odeći, 90 sa oružjem.</p>
<p>Ustaše su za vreme borbe malo došle do izražaja. Prilikom odbrane »crne 
kuće«[42] (zatvora) ne može biti reci o ozbiljnom otporu Hrvata. Komunisti su 
uspeli da oslobode oko 250 komunističkih zatvorenika, koji su svoje oslobodioce 
oduševljeno pozdravili. Među oslobođenima nalazi se i jedna devojka koju su 
na najgrozniji način ustaše mučile i koja će komunistima pružiti značajne 
podatke.[43] Odvedena su 33 dobrovoljna radnika za rad u Nemackoj.</p>
<p>Držanje legionara 373 (hrvat.) pd pod komandom nem. kadrovskog jezgra nije 
moglo da se uporedi sa samopouzdanom nad-moćnošću nem. vojnika, ali bilo je 
znatno iznad bezglavosti i delimičnog kukavičluka domobrana. Nisu bili dorasli 
jačim opterećenjima. U jednom slučaju prilikom protivudara, upr-kos podršci 
tenkova, jedna cela četa otkazala je poslušnost posle prvog neprijateljskog 
vatrenog naleta.</p>
<p>Vanredno stanje</p>
<p>Odmah po prestanku napada opet su se pojavile ustaše u većim grupama (pretežno 
civili sa trakama), i započeli su sa takozvanom operacijom čišćenja. Nakon 
toga komandant korpusa proglasio je vanredno stanje,[44] hrvatskim 
predstavnicima vlasti usmeno službeno stavio to do znanja, i još u toku noći 
2/3. bila su odgovarajuća obaveštenja plakatirana. Ova mera u svakom pogledu 
se pozitivno odrazila i sprečila širenje započetih zahvata. Čišćenje 
grada, koje je odmah spro-vedeno od strane jedinica i nem. policije, kao i 
pretres pojedinih zgrada doveli su do hapšenja mnogobrojnih rasturenih 
partizana. Mnogi od njih obešeni su u drvoredima najpromet-nije ulice, ispred 
hotela Palas. Dalje je uhapšeno 152 lica, od kojih je veći broj posle 
proveravanja otpušten.</p>
<p>Držanje stanovništva</p>
<p>Stanovništvo Banje Luke držalo se za vreme napada lojalno. Tamo gde je 
pucano iz kuća, barem za katol.[45] deo grada, može se sa sigurnošću reći 
da se radilo o partizanima koji su tamo prodrli. U većini slučajeva stanovnici 
su bili zaključani i njihovi stanovi korišćeni su kao vatreni položaji. Na 
osnovu više izveštaja, u muslimanskim delovima grada postoji utisak da su 
sakrivali mnogobrojne simpatizere. Jedan broj partizana treba da je već za 
vreme Božića[46] došao u grad. O stvarnom učešću stanovništva u samom 
napadu ne može biti govora.</p>
<p>Neuspeli opšti napad ojačao je pozitivni stav stanovništva Banje Luke 
prema nem, Vermahtu. Iznenadni dolazak mot. p.[47] bio je demonstracija. 
Strahote noći, kad su se vodile borbe, jako su se odrazile na psihu pojedinih 
ljudi, naročito žena. Nemač. Vermaht je jednodušno priznat kao snaga koja može 
grad u slučaju ponovnog napada da odbrani od najgoreg. Me-re preduzete od 
strane komandanta oblasne policije odobrene su kao i vešanja bandita. Ali 
strahuje se da će vlast opet prebrzo da se preda u ruke Hrvata. Postoje već 
izveštaji da pojedine porodice, s obzirom na ponovni pokušaj napada, već sada 
žele da napuste grad. Nastala razaranja, usled žilavog držanja nem. jedinica, 
pripisuju se komunistima. Neuspeli napad na Banju Luku predstavlja težak udarac 
Titovom ugledu. Neuspeh pada utoliko teže jer je napad imao dalekosežnije 
ciljeve i mora da se uvrsti u poraze koje su komunisti poslednjih meseci na 
Balkanu morali da pretrpe.48 Veliki gubici doprineće, nadalje, opadanju 
borbenog duha i kolebljivosti sastava crvenih brigada.</p>
<p>Prema obaveštenjima komun. radio-stanice, Tito se još i danas bori na 
ulicama Banje Luke. Treba računati da će on da ponovi napad čim hrvatske 
snage preuzmu osiguranje grada.[49]</p>
<p align="center">Za komandu korpusa</p>
<p align="center">Načelnik štaba</p>
<p align="center">koncept potpisao</p>
<p align="center">Pfaferot[50]</p>
<p align="center">gen. štab.[51] pukovnik</p>
<p>F. d. R.</p>
<p>...[52]</p>
<p>1 Snimak overenog prepisa originala (pisanog na mašini) u AVII, NAV-T-314, 
r. 563, s. 1096—1102. Na margini druge strane dokumenta nalazi se -nečitka 
zaibeleška.</p>
<p>2 Obaveštajno odeljenje (Abteilung Ic).</p>
<p>3 Sa tri tačke označeni su parafi lica (verovatno iz sastava Komande 2. 
OkA) čija se imena na osnovu parafa nisu mogla ustanoviti.</p>
<p>4 i 5 To su datumi 'kad su pojedinci (verovatno iz sastava 2. OkA) koristili 
ovaj izveštaj (vidi prethodno objašnjenje).</p>
<p>6 To je skraćenica od reci: Abwehroffizier (Abver-ofiicir — oficir Abvera, 
tj. oficir vojne kontraobaveštajne službe).</p>
<p>7 Taj neuspeli napad na Banju Luku (u jugoslavenskoj istorio-grafiji poznat 
pod imenom »Prva banjalučka operacija«), izvršile su jedinice pod komandom 
5. korpusa NOVJ. Opširnije o organizaciji ove operacije na Banju Luku vidi 
zapovest Štaba 5. korpusa NOVJ od 25. decembra 1943, objavljenu u tomu IV, knj. 
20, kao dok. br. 137.</p>
<p>8 Bliže o toj zapovesti vidi AVII, NAV-T-314, r. 558, s. 819—21.</p>
<p>9 Taj prilog se nalazi u AVII, NAV-T-314, r. 563, s. 1110. Original (od 30. 
decembra 1943) nalazi se u AVII, reg. br. 22—9, k. 457B i u njemu, između 
ostalog, piše:</p>
<p>»Narodno-oslobodilačka vojska bori se da oslobodi našu Banju Luku... Pružite 
joj svaku, pomoć. Pokazujte joj gdje je neprijatelj. Organizujte se i ubijajte 
njemačke špijune i ustaško-četničke siledžije...«</p>
<p>10 Bliže o kartama vidi AVII, NAV-T-314, r. 553, s, 1092—4. Karte (skice) 
su prilog izveštaju Komande 15. brdskog armijiskog korpusa od 12. januara 1944. 
o borbama za Banju Luku (AVII, NAV-T-314, r. 563, s. 1077-83).</p>
<p>11 Napad sna Okučane izvela je 12. NOU divizija), i on nije uspeo (tom V, 
knj. 23, dok. br. 20 i 31).</p>
<p>12 Odnosi se na Bosansku Gradišku gde se nalazio pontonski most? dok je 
napad (demonstrativnog karaktera) na Staru Gradišku izvršio Posavski odred u 
sastavu 28. NOU divizije (vidi tom IV, knj. 20, dok. br. 137 i tom V, toj. 23, 
dok. br. 20 i 31).</p>
<p>13 To jest: jugozapada. Nemci su u dokumentima za položaj mesta u odnosu na 
strane sveta upotrebljavali skraćenice »malim slovima«: z. (zapadno), i. 
(istočno), j. (južno), s. (severno), sz. (severozapad-no), si. (severoistočno), 
ji. (jugoistočno) itd., pa to redakcija ubuduće neće više objašnjavati. Međutim, 
kada su se u teksitu strane sveta pojavljivale kao imenice (sever, istok, zapad, 
jug, ili severoistok, jugoistok itd.), tada su upotrebljavali skraćenice 
velikim slovima (S, I, Z, J, SI, JI, itd). Razumljivo da su u tekstu originala 
upotrebljavana prva slova imenice (prideva) na nemačkom jeziku (N, O, W, S, NO, 
SO itd).</p>
<p>14 Tako se u nemačkim dokumentima naziva Topola — Donja, Srednja i Gornja, 
kod Bosanske Gradiške (sada: Nova Topola), koju su u to vreme naseljavali većim 
delom pripadnici nemačke narodnosne grupe (die deutsche Valksgruppe) — 
folksdojčeri.</p>
<p>15 To je bilo -uporište u Trapistima, nazvano po redovnicima Tra-pisitanskog 
reda. Napad na ovo uporište vršila (je 5. krajiška brigada 11. NOU davizaje 
— Druga grupa (tom IV, knj. 20, dok. br. 137) i kraj. 21, dok. br. 85.</p>
<p>16To jest: južnom delu.</p>
<p>17 Odnosi se na 3. proletersku (krajišku) brigadu 1. proleterske divizije. 
Brigada je 28. decembra 1943. u svome sastavu imala 1753 borca i rukovodioca; od 
toga 182 žene (tom IV, knj. 20, dok. br. 157).</p>
<p>18 Redakcija nije mogla da ustanovi broj boraca koji su pod komandom 5. 
korpusa NOVJ napadali Banju Luku. Verovatno da se ta cifra kreće oko broja 
datog ovom procenom. Tako je, npr., 4. NOU divizija imala 15. decembra 1943. po 
spisku 5382 borca, a na licu 4628 (tom IV, knj. 20, dok. br. 76).</p>
<p>19 Odnosi se na Bosansku Gradišku. Napad na to mesto vršila je četvrta 
grupa (11. krajiška NOU brigada sa jednim bataljonom 8. krajiške NOU brigade i 
Gradiško-lijevčanskim NOP odredom). Opširnije o tome vidi tom IV, knj. 20, 
dok. br. 137.</p>
<p>20 Zalužane je napadala 3. lička brigada (vidi tom IV, knj. 20, dok. br. 
137).</p>
<p>21 Taj deo Banje Luke napadale su jedinice 1, 2. i 3. grupe 5. korpusa NOVJ. 
Opširnije o njihovom sastavu vidi tom IV, knj. 20, dok. br. 137.</p>
<p>22 Napad na Topolu vršila je 4. grupa. O tome vidi tom IV, knj. 20, dok. br. 
137.</p>
<p>23 U originalu je upotrebljena skraćenica »u. a.« od reči: unter anderem, 
što znači: između ostalog.</p>
<p>24 To uporište napadao je 3. bataljon 5. krajiške NOU brigade (vidi tom IV, 
toj. 21, dok. btr. 85).</p>
<p>25 Taj prilog redakcija nije pronašla.</p>
<p>26 Reč je o 901. oklopnom grenadirskom nastavnom puku, koji je, usiled ugrožavanja 
Banje Luke, počeo sa prebacivanjem svojih jedinica 30. decembra 1943. diz istočne 
Bosne prema Banjoj Luci, (vidi AVII, NAV-T-313, r. 189, s. 7448933—4).</p>
<p>27 Tako se zove tvrđava na ,r. Vrbasu u blizini centra Banije Luke.</p>
<p>28 Tačnije podatke o gubicima jedinica 5. ikorpusa NOVJ vidi: Grupa autora, 
ORNJ, str. 50.</p>
<p>29 To jest: minobacač.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>30 To je skraćenica za nemački protivtenkovski top (Panzerabwehr-kanone). 
Brojevi u zagradama znače da su zaplenjeni jedan pt top od 50 mm i 2 pt topa od 
37 mm.</p>
<p>31 Dvokolice za vuču materijala (sredstava veze, municije i dr.).</p>
<p>32 Reč je o Vrhovnom štabu NOV i POJ. Bliže o tome vidi tom II, knj. 11, 
dok. br. 174; AVII, NAV-T-314, r. 563, s. 1119, 1140—5: depeše Vrhovnog štaba 
NOV i POJ od 3, 4, 5, 7. i 8. januara 1944. uhvaćene od strane nemačke 
radio-pnislušne službe.</p>
<p>33 Bliže o tome vidi tom II, knj. 11, dok. br. 147, 170 i 178.</p>
<p>34 Zaplenjeno je više isprava. Redakciji u ovome slučaju nije poznato na 
koju se ispravu konkretno misli. Komanda 15. BAK sačinila je više fotokopija 
ovih dokumenata. Bliže o njima vidi AVII, NAV-T--314, r. 563, s. 1120, 1135 i 
1138.</p>
<p>35 To je skraćenica od reci: sicher Quelle (ziher kvele — pouzdani izvor), 
tj. iz pouzdanog izvora;</p>
<p>36 U (terminologiji nacističkih komandi i ustanova za ustaškondo-mobranske 
snage i akcije se često, neosnovano, upotrebljava termin »hrvatske«, a četničke 
i Nedićeve jedinice i organizacije se najčešće identifikuju sa »srpskim«. 
Ovde je reč o položajima ustaško-domobran-skih jedinica.</p>
<p>37 To je tip srednjih tenkova (vidi Bukhart Miiller-Hillebranđ, Das Heer 
1933—1945, Verlag E. S. Mittler und Sohn, Frankfurt/M, 1956, Band II, str. 106 
(dalje: Miler-Hilebrand, n. d, sv. I, odnosno II).</p>
<p>38 Naređenje za povlačenje jedinica izdao je Štab 5. korpusa NOVJ 2. 
januara 1944, pošto je 901. oklopni granadirski nastavni puk izvršio prodor iz 
Bosanske Gradiške prema Banjoj Luci, a u isto vreme iz Prijedora je upućen 1. 
bataljon i 15. četa 383. puka 373. legionarske divizije »Tigar« (vidi tom IV, 
krnj. 21, dok. far. 8; AVII, NAV-T-314, r. 561, s. 67 i 68: izveštaji 2. OkA od 
1. januara 1944. o prodoru 1. bata-ljona i 15. čete 383. puika u Banju Luku, s. 
913, 918 i 929: izveštaji K-de 15. BAK-a od 2. januara 1944. o početku 
deblokade Banje Luke i prodoru 901. oklopnog grenadirskog nastavnog puka u 13,15 
č u. grad; Frane Šraml, n. d., str. 178—82).</p>
<p>39 Redakcija nije mogla da ustanovi o ikojoj je četi reč.</p>
<p>40 Nalazio se u centru grada.</p>
<p>41 Reč je o pripadnicima domobranskog 4. lovačkog zdruga (7. i 13. lovačke 
pukovnije), 3. oružničke pukovnije, 7, 8. i 11. topničkog sklopa i defovima 
10. oružničke pukovnije (tom IV, knj. 20, dok. br. 137, objašnjenje 3; AVII, 
NAV-T-314, r. 558, s. 979—80: naređenje 4. lovačkog zdruga od 31. oktobra 
1943. za odbrana Banije Luke).</p>
<p>42 Tako su zvali zloglasni ustaški zatvor u Banjoj Luci.</p>
<p>43 Redakcija mije mogla da ustanovi ime devojke na koju se to odnosi, jer je 
u zatvoru bilo više žena komunistkinja.</p>
<p>44 Vanredno stanje uvedeno je 2, a ukinuto 17. januara 1944. u 17 časova 
(AVII, NAV-T-314, r. 1455, s. 43: obaveštenje Komande 15. BAK o ukidanju 
vanrednog stanja u Banjoj Luci).</p>
<p>Uvođenju vanrednog stani a prethodilo je zavođenje policijskog časa (vidi 
AVII, NAV-T-314, r.1455, s. 5: izveštaj Komande 15. BAK od 31. decembra 1943. 
Drugoj OkA o zavođenju policijskog časa).</p>
<p>45 katolički</p>
<p>46 Misli se na praznik koji slave svakog 25. decembra u godini pripadnica 
rimokatoličke veroispovesti.</p>
<p>47 motorizovanog puka</p>
<p>48Napad 5. korpusa NOVJ na Baniju Luku imao je ograničen cilj: da se olakša 
položaj 3. korpusa NOVJ za vreme nemaekih operacija u decembru 1943. u istočnoj 
Bosni (operacije »Kugelblic« i »Šne-šturm«). Bliže o tome vidi: Grupa 
autora, ORNJ, str. 46—51.</p>
<p>49&nbsp; Po izvršenoj deblokadi Banje Luke od strane Nemaca, u gradu su se 
nalazile sledeće nemačke i ustaško-domobrans!ke i oružničke jedinice: 
Komanda 15. brdskog armijskog korpusa, Brdski bataljom za vezu 15. BAK-a, 1. četa 
202. tenkovskog bataljona, alarm, jedinice Komande mesta, Štab 383. puka sa 
pukovskim jedinicama i 1. bata-ljonam, 373. poljski dopunski bataljon (bez 1 čete), 
1 četa policije, Štab 4. lovačkog zdruga sa 2. bojnom (bataljonom), 13. i 3. 
bojna 7. lovačke pulkovnije (bez 1 čete), Podoficirska nastavna četa, štabovi 
8. i 22. topničkog sklopa (diviziona) sa po jednom bitnicom (baterijom), Štab 
11. topničkog sklopa sa 2 bitnice i 1 četa oružnika (žandarma). Opširnije o 
tome vidi pregled Komande 15. BAK-a od 4. januara 1944. o nemačko-ustaško-domobranskim 
snagama u Banjoj Luci u AVII, NAV-T-314, ,r. 558, s. 815.</p>
<p>U samom gradu se 20. decembra 1943, pre napada 5. korpusa NOVJ, nalazilo 105 
oficira, 5 službenika, 219 podoficira i 1976 vojnika, tj. ukupno 2305 ljudi 
(AVII, NAV-T-314, r. 555, s. 851).</p>
<p>50 Verner (Werner Pfafferott).</p>
<p>51 generalštabni</p>
<p>52 Potpis nečitak.</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_8.htm"><b>Prethodni dokument</b></a></TD>
<TD><a href="4_12_4_10.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
