<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>

<body>
<p>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 
PRILOG I  
Dokumenti britanske i izbeglicke jugoslovenske vlade 1941. i 1942.  


<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_222.htm"><b>Prethodni dokument</b></a></TD>
<TD><a href="4_14_1_224.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 5</strong></p>
<p align="center"><strong>PISMO BRITANSKOG MAJORA HADSONA OD 11. JUNA 1942. DRAŽI 
MIHAILOVIĆU O STAVU BRITANSKE VLADE PREMA ČETNIČKOJ ORGANIZACIJI1</strong></p>
<p>Poštovani gospodine Ministre,</p>
<p>Stalo mi je do toga da Vas još jednom izvestim da Vam se stavljam potpuno na 
Vaše raspoloženje, ako smatrate da mogu koristiti vašoj organizaciji.</p>
<p>Zeleo bih se sastati sa kapetanom Đurišićem i puk. Sta-nišićem i ostalim 
vođama koji su se tako uspešno borili protiv komunista i oslobodili svoje 
krajeve od njih.</p>
<p>Ja mislim da bi možda pomoglo, kad bih njima lično sa-opštio, da je Velika 
Britanija rešena da stoprocentno pomaže Vas za ujedinjenje svih nacionalnih 
snaga u zemlji i spremanje za preduzimanje akcije protiv okupatora onoga dana 
kad vaše šanse budu imale izgleda na uspeh. Ja smatram da je to jedan više 
izraz i nastojanje Britanske vlade da podupre vašu nacionalnu akciju, što sam 
dobio unapređenje.2</p>
<p>Želeo bih saopštiti svojoj komandi da sam se lično video sa vođama iz 
ovih krajeva i da sam bio na teritoriji koju su oni sada očistili od komunista 
i da im potvrdim njihovo nacionalno gledište kao i da rade samo po Vašim 
nalozima.</p>
<p>Smatram kao važno da se prethodno posavetujem sa Vama o svemu onome što 
treba da tim vođama saopštim, da bi to bilo što efikasnije za vašu 
organizaciju i da nemate ni malo sumnje u ono što ću im reći.</p>
<p>S druge strane možda Vi mislite da ja hoću da se me-šam u čisto 
jugoslovenske stvari. Ali budite uvereni, ako smatrate, da je bolje za vaše 
interese, ja ću ostati u jednoj usamljenoj kolibi do kraja rata i da ne vidim, 
ne čujem i ne govorim ništa. Samo zamoliti3 i ja ću to po princip izvršiti,4 
jer druga organizacija u zemlji me ne interesuje.</p>
<p>Prošlo je vreme za primitivno dramatiziranje moje uloge. Pre su vaši 
oficiri zamišljali moju ulogu, izgleda kao ulogu jednog Laurensa i to je jako 
smetalo mome radu i izazvalo sumnju. Sad oni glasno, i slučajno u mom 
prisustvu, govore o meni kao baksuzu za Srpsko naoružanje. Dakle, moja je uloga 
oficira za vezu i posmatranje prilika pod kojima bi Velika Britanija mogla dati 
veću pomoć u pogledu materijala ili eventualne akcije. Ja sam uvek imao 
potpuno slobodne ruke da sarađujem i da ostanem kod koga bilo vođe ili 
organizacije koga ja smatram kao važna za savezničku akciju.</p>
<p>Ako mogu da potpomognem vašu stvar u svim' mogućim načinim'a, zato sam tu 
i stavljam se na raspoloženje za Vaš nacionalni pokret. Moguće Vi ćete mi 
saopštiti jednoga dana na koji bi se način najbolje mogla pomoći vaša stvar, 
ako smatrate da je to korisno.</p>
<p align="center">11. juna 1942. g.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p align="center">POLOŽAJ</p>
<p align="center">S odličnim poštovanjem,</p>
<p align="center">&nbsp;<strong>D. T. Hudson</strong></p>
<p>&nbsp;</p>
<p>1 Original (pisan na mašini, ćirilicom) u Arhivu VII, Ča, k. 20, reg. br. 
7/2 (VK-Y-706).</p>
<p>2 Vidi dok. br. 6 ovog priloga {telegram br. 31).</p>
<p>3&nbsp;Ta reč je dopisana mastilom nakon što je precrtana reč »naredite«.</p>
<p>4&nbsp; Tekst do kraja te rečenice je dopisan mastilom.</p>
<p>5&nbsp; Naredna rečenica je dopisana mastilom.<br>
<CENTER></p>
<TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_222.htm"><b>Prethodni dokument</b></a></TD>
<TD><a href="4_14_1_224.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
