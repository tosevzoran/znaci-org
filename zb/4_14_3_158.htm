<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_157.htm"><b>Prethodni dokument</b></a></TD>
<TD><a href="4_14_3_159.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBAVEŠTENJE KOMANDANTA 3. BRIGADE KORPUSA GORSKE 
GARDE OD 20. MAJA 1944. KOMANDANTIMA BATALJONA O BORBI RUDNIČKOG I KOSMAJSKOG 
KORPUSA PROTIV 2. ŠUMADIJSKE NOU BRIGADE U DAROSAVI1</strong></p>
<p>Štab</p>
<p>3 brigade gorske garde&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>nj. v. kralja petra II</p>
<p>Pov. Br. služb.&nbsp;&nbsp;&nbsp;&nbsp;&nbsp;&nbsp;&nbsp; &nbsp;</p>
<p>20 maja 1944. god.</p>
<p>Slobodne Srpske planine</p>
<p align="center">KOMANDANTU2 2. BATALJONA</p>
<p>Komandant Kosmajskog Korpusa sa Pov. Br. Službeno od 18 maja tek. godine 
dostavio je sledeće:</p>
<p>»U vezi poslednjih potera za komunistima od naše strane dostavljam tome 
komandantu na znanje sledeće:</p>
<p>U toku noći 15/16 o.m. blokirana je Darosava i Progorevci od strane delova 
ovog korpusa i Rudničkog korpusa.3</p>
<p>Pre podne otpočela je borba koja je trajala oko jedan sat. Rezulat borbe je: 
50 mrtvih partizana boraca i 21 živih uhvaćenih. Jedan deo partizana, kako se 
docnije saznalo, nije se mogao izvući iz obruča blokade, nego je ostao 
prikriven po jarugama i zabranima, te je na taj način ostao pošteđen. Od naših 
jedan ranjen iz Kolubarske brigade.</p>
<p>Na dan 17 maja t.g. jedinice ovog korpusa izvršile su pretres sela Kamenice. 
U toku pretresa došlo je mestimično do kraćih borbi protiv partizana koji su 
se krili po jarugama. Rezultat: 2 mrtva partizana, od kojih jedna ženska sama 
se ubila i 2 živih uhvaćeno od kojih 2 rusa i 1 italijan, 1 iz sela Kovačevca.</p>
<p>Podaci o jatacima, kuririma u dr. prikupljaju se, pa čim se srede potrebno 
će biti dostavljeno tome komandantu na dalji postupak.«</p>
<p>Prednje se dostavlja na znanje.</p>
<p>Dostavljeno:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Komandant potporučnik,</p>
<p>K-tu 1, 2, 3 i 4 bataljona&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Arsenije S. Jovanović</p>
<p>K-tu 1. udarne brigade.</p>
<p>&nbsp;</p>
<p>M.P. 4</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 28, 
reg. br. 52/2 (S-V-559).</p>
<p>2&nbsp; Dalji deo rečenice napisan je mastilom, ćirilicom.</p>
<p>3&nbsp; Reč je o blokadi 2. šumadijske NOU brigade i njenom razbijanju. U 
izveštaju komandanta 2. šumadijske NOU brigade od 29. maja 1944. Okružnom 
komitetu KPJ za Mladenovac o razbijanju brigade i dolasku jedne njene čete na 
Kosmaj, navodi se, prema izjavi preživelih rukovodilaca brigade, da je četnički 
napad izvršen 11. maja 1944. Upore-đujući podatke toga izveštaja i dokumente 
četničkog porekla, očigledno je da je napad izvršen rano ujutro 16. maja 
1944. U pomenutom izveštaju se u vezi sa gubicima kaže:»Glavno je da je 
neprijatelj uspeo da razbije brigadu i gubici mogu da se cene na našoj strani 
20—30 boraca ...« (tom I, knj. 20, dok. br. 148).</p>
<p>U izveštaju komandanta 5. bataljona Kačerske brigade od 16. maja 1944. 
komandantu brigade, između ostalog, kaže se:</p>
<p>»Danas 16 o. m. oko 7 časova ujutru u zajedničku akciju celokupnog Rudničkog 
korpusa i ovaj bataljon napao je na komuniste u selu Kruševici. Borba je vođena 
4 sata. U borbi je učestvovala samo druga i treća četa ovog bataljona.</p>
<p>Prilikom borbe ovaj bataljon je uspeo da ubije četiri partizana i pet da 
zarobi, od kojih je jednog komandant korpusa lično streljao. Zaplenili smo četiri 
puške i manji broj municije ...</p>
<p>Prilikom borbe na našoj strani ranjen je u nogu teže redov Milutin Danojlić 
kome je odmah ukazana prva pomoć a zatim je upućen po žandarima p.s. trupnom 
lekaru u Belanovicu, a po naređenju komandanta korpusa koji je i sam lično 
preduzeo da se ranjeniku što hitnije ukaže lekarska pomoć« (Arhiv VII, Ča, 
k. 76, reg. br. 33/1). Vidi dok. br. 163.</p>
<p>4 Okrugli pečat: »Komanda jugoslovenske vojske u otadžbini gorski štab 
br. 74/1«.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_157.htm"><b>Prethodni dokument</b></a></TD>
<TD><a href="4_14_3_159.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
