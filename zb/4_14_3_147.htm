<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_146.htm"><b>Prethodni dokument</b></a></TD>
<TD><a href="4_14_3_148.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA VARVARINSKOG KORPUSA OD 13. MAJA 
1944. KOMANDANTIMA BRIGADA ZA POSEDANJE PROSTORIJE MASKARE — BOŠNJANE — ŠANAC 
RADI SPREČAVANJA PRODORA JEDINICA NOVJ NA LEVU OBALU ZAPADNE MORAVE1</strong></p>
<p>Najhitnije na ličnosti</p>
<p>ŠTAB&nbsp;</p>
<p>VARVARINSKOG KORPUSA</p>
<p>JUGOSLOVENSKE VOJSKE U OTADŽBINI</p>
<p>Pov. Br.: službeno&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>13 maj 1944 god.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Položaj.</p>
<p align="center">KOMANDANTU 1 BELIČKE BRIGADE 2</p>
<p>Naše trupe upućene u akciju protiv komunista u Jastrebac vode ogorčene 
borbe na prostoru Čekotin Grob — Kaonik — Šiljegovac3. Borbe se čuju čak 
i ovde. Prema dobivenom izveštaju partizani su se u većem broju prebacili 
verovatno iz Toplice i pojačali njihove odrede koji su se nalazili u severnom 
podgorju planine Jastrebca. U izveštaju se navodi da oni stežu obruč i 
opkoljavaju naše delove, a pristigla pojačanja sa strane opkoljavaju oba obruča.</p>
<p>Radi zatvaranja leve obale Zapadne Morave na prostoriji sela: Maškara — Bošnjana 
— Sanca potrebno je prikupiti iz svake brigade po dvadeset i pet (25) dobro 
naoružanih četnika sa automatskim oruđem kojim sada na licu mesta raspolažu, 
a Temnićska brigada izvršiće koncentraciju svega naoružanog ljudstva kojim 
sada raspolaže na istoj prostoriji i to odmah.</p>
<p>Komandant prve i druge beličke brigade na svojoj teritoriji zadržaće 
potreban broj naoružanog ljudstva za izvršenje potrebnog zadatka i to ljudstvo 
staviti na raspoloženju mom pomoćniku.4</p>
<p>Komandant druge beličke brigade traženo ljudstvo od strane komandant grupe 
korpusa5 (njih trideset) sa jednim oficirom i to kapetanom g. Veljom Miloševićem 
zadržaće kako je to već od strane komandanta grupe naređeno i to ljudstvo ne 
ulazi u obzir za dolazak na gore označenu prostoriju, nego će odeljenje 
formirati, od 25 (dvadeset i pet) mobilisanih ljudi. Verujem da će komandant 
brigade moći ovaj broj ljudi snabdeti sa oružjem i municijom sa teritorije 
svoje brigade i uputiti pod komandom jednog oficira. Isto tako komandant prve 
beličke brigade moći će da takođe prikupi isti broj naoružanih ljudi sa 
teritorije svoje brigade i njih pod komandom jednog oficira uputiti pravcem Bošnjana.</p>
<p>Komandanti prve i druge beličke brigade ova odeljenja formiraće odmah po 
prijemu ovoga naređenja i uputiti ih pravcem sela Svojinova, Izbenice, Orašje, 
Cernica i tu će dobiti naređenje za dalji svoj pokret.</p>
<p>Komandant temnićke brigade sa ljudstvom koje kod sebe ima krenuće odmah za 
selo Bošnjane i narediće komandantima bataljona da sa svojih teritorija 
prikupe ostatak naoružanog ljudstva, sa kojim će komandant izvršiti 
zatvaranje prelaza leve obale Z. Morave prema gore označenim naseljima.</p>
<p>O prednjem sam obavestio i komandanta V.M.G.K.6 radi znanja.</p>
<p>Dostavljeno komandantima brigada ovoga korpusa7.</p>
<p>KOMANDANT — MAJOR, Zdravko Z. Milošević</p>
<p align="center">M. P.8</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 58, 
reg. br. 24/3 (S-V-6981).</p>
<p>2&nbsp; Naziv jedinice napisan je mastilom, ćirilicom.</p>
<p>3&nbsp; Kod Velikog Šiljegovca je 3. srpska NOU brigada napala delove 
Rasinskog korpusa. Borba je vođena celog dana 14. maja i naredne noći. Četnike 
je spasla intervencija bugarskih trupa iz pravca s. Đunisa. Opširnije vidi: 
Perović Milivoje, Južna Srbija, knj. I, Kultura, Beograd 1963, str. 351.</p>
<p>4&nbsp; Tada je pomoćnik bio poručnik Milun Vidić.</p>
<p>5&nbsp; Reč je o Velikomoravskoj grupi korpusa (Varvarinski, Ivankovač-ki i 
Resavski korpus).</p>
<p>6&nbsp; Velikomoravska grupa korpusa. Tada je komandant bio potpukovnik Todor 
Gogić.</p>
<p>7&nbsp; Korpus je imao 1. i 2. beličku i Temnićku brigadu.</p>
<p>8&nbsp; Okrugli pečat: »Komanda jugoslovenske vojske u otadžbini — 
gorski štab br. 58«.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_146.htm"><b>Prethodni dokument</b></a></TD>
<TD><a href="4_14_3_148.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
