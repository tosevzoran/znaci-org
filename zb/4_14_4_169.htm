<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_168.htm"><b>Prethodni dokument</b></a></TD>
<TD><a href="4_14_4_170.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ŠTABA ZLATIBORSKOG KORPUSA OD 9. MARTA 
1945. KOMANDANTU GORSKE GARDE O BORBAMA PROTIV JEDINICA 25. DIVIZIJE JA U REJONU 
KEREP—JELOVCE SELO1</strong></p>
<p align="center">Štab Zlatib. Korpusa 9-III-45 g. u 22 h.</p>
<p align="center">Komand. Gorske Kraljeve Garde. —</p>
<p>Danas oko 16,45 h. jača komunistička grupa izvršila je jak napad na s. 
Jelovče.2 Napad je izvršen od Kerepa, Kravica3 i k. 313. Napad je izvršen na 
taj način što su od Kravića napadali frontalno uz kosu, od Kerepa dejstvovali 
su bočino kao i od puta iznad Zelinjske reke. Sem toga sa k. 313 su za sve 
vreme borbe gađali teškim oružjem i tenkovačama. Borba je trajala sve do 
6,20 h. Užička brigada je vršila u dva maha pro-tivnapad i tek treći put 
uspela je da ih potisne od svog glavnog položaja — crveni su se malo povukli 
i zadržali su se u krajnjim kućama zaseoka Urbinska.4 Delovi Užičke brigade 
gonili su ih i borba je trajala sve dok je bilo i jednog metka u okvirima 
mitraljeza ili u magacinima pušaka. Pošto su automati ostali bez ijednog metka 
a borci sa po 2—3 metka brigada se je povukla ka Zlatibor.[skoj] brigadi iznad 
zas. Hrvatovići a potom pod zaštitom mraka ka zas.[eoku] Bajranovići gde se i 
sada nalazi. — Napominjem da je i sam knt. brigade por. Mitrović5 ostao bez 
ijednog metka za pikavac i revolver, a 2/3 ljudstva uopšte bez municije. Sem 
toga danas pre podne sa položaja ove brigade upućena su u Štab korpusa 3 
automata, francuski i bugarski p. mitralj. uopšte bez municije a jedna 
zbrojovka se u borbi pokvarila. — Ovo je četvrti napad za poslednja dva dana 
na položaj užičke brigade, koja je prilikom svakog napada vršila snažne 
protivnapade i borila se stvarno »do poslednjeg metka«.</p>
<p>Na položajima je ostala i dalje Zlatiborska brigada i Stab-na četa korpusa, 
držeći liniju od zas.[eoka] Golaći do k. 291. Ove obe jedinice zadržaće se 
na položaju samo do 4 časa izjutra, kada će se povući na kosu koja od 
Bajranovića vodi ka D. Kre-čanama, ovo zbog toga što su i ove dve jedinice 
ostale sa malo municije te ne bi mogle izdržati novi napad komunista; a pored 
ovoga na slučaj napada ne bi se mogli povući zbog jako brisanog terena.</p>
<p>Zbog prednjeg, molim Vas da mi najdalje do 2 časa uputiti najhitnije 
dovoljnu količinu municije za popunu Užičke, Zlatiborske brigade i Stabne čete. 
Na slučaj da sa potrebnim količinama municije ne raspolažete, molim da se do 
istog vremena uputi jedna druga jedinica koja bi preuzela naše položaje.—, 
da se ne bi izazvalo pomeranje celog fronta levo i desno od nas.—</p>
<p>Naši gubitci za večeras 1 ranjen vojnik i 1 oficir nestao.—</p>
<p align="center">Zast. Knta, major</p>
<p align="center"><strong>Sava St. Stevanović</strong></p>
<p>1&nbsp; Original (pisan mastilom, ćirilicom) u Arhivu VII, Ča, k. 31, reg. 
br. 7/5 (S-V-2183). Na poleđini dokumenta napisana je, istim rukopisom, adresa: 
»K-tu Gorske Kraljeve Garde — Najhitnije«.</p>
<p>2&nbsp; Na Jelovče Selo (ne s. Jelovče) napad su izveli delovi 25. divizije 
JA (vidi dok. br. 168, nap. 3 i 5).</p>
<p>3&nbsp; i 4 Ta mesta nisu nađena na karti 1:100.000, verovatno se radi o s. 
Karajlici i s. Udbinčici.</p>
<p>5 Savo.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_168.htm"><b>Prethodni dokument</b></a></TD>
<TD><a href="4_14_4_170.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
