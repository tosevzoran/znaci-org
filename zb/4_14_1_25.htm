<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ÈETNIÈKOG POKRETA DRAŽE MIHAILOVIÆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_24.htm"><b>Prethodni dokument</b></a></TD><TD><a href="4_14_1_26.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>ULTIMATUM KOMANDANTA ČETNIČKIH ODREDA ČAČAK OD 7. NOVEMBRA 1941. KOMANDANTU ČAČANSKOG NOP ODREDA ZA PREDAJU ORUŽJA I POTČINJAVANJE ČETNIČKOM KOMANDOVANJU<sup>1</sup></strong></p>
<p align="center">KOMANDANTU PARTIZANSKIH ODREDA  &#187;DR DRAGIŠA  MIŠOVIĆ&#171;</p>
<p>Ako usvojite ceo sporazum od 6. ov. meseca<sup>2</sup> onda sada može samo biti
  razgovora oko sprovođenja detalja sporazuma. Pisku žena i dece vi ćete
  sprečiti ako primite postavljene uslove.</p>
<p>Poslednji broj Vašeg lista Borbe izneo je gledište Vašeg glavnog štaba u Užicu t.j. da stupa u otvorenu borbu sa nama,<sup>3</sup> prema tome nemože biti razgovora o sporazumu šireg obima niti bi
  moglo biti razgovora o lokalnom sporazumu da nisam mesec dana rame uz
  rame rukovodio borbama oko Kraljeva i bio do krajnih granica iskren,<sup>4</sup>
  pa sa svima poznanicima iz Vaših krugova bio sam u obhođenju i držanju
  možda iskreni[ji] no što bi mi dozvoljavala moja službena dužnost.</p>
<p>Pošto više nemam poverenja naročito u Vaš glavni Štab<sup>5</sup> za koji sam u
  toku noći prikupio i dobio masu podataka konkretnih, to Vam poslednji
  put pružam priliku da sprečite bra-to-ubilačku borbu a ko pojedinačno
  ne pristaje na sporazum ima da položi oružje milom ili silom. Lični
  kontakt sa poznanicima primam samo ako ste usvojili sporazum. Kao dokaz
  da ste usvojili sporazum povucite mitraljeze sa kuća prema bolnici i na
  železničkoj pruzi a vi poznanici lično izvolite dođite u kasarnu.</p>
<p>Mine postavljene na pojedinim mestima takođe uklonite jer kapisle
  koje ste tražili iz Trnave neće Vam stići na vreme. Takođe ne nadajte
  se ni pomoći o kojoj ste juče razgovarali a to je od I šumadiskog
  odreda<sup>6</sup> i od delova Ratka Mitrovića jer sam preduzeo sve vojne mere da
  šumadiske partizane razbijem a sa bataljonom Jevtića<sup>7</sup> gde je bio Ratko
  svršeno je u toku jučerašnjeg dana.<sup>8</sup></p>
<p>Pošto ostaje vreme kratko do već naređene akcije jer niste na vreme
  odgovorili to izvolite doći u kasarnu tačno u pola sedam gde ću Vas
  primiti samo u cilju utvrđivanja detalja sporazuma. Do pola sedam
  očekujem odgovor. Po isteku toga vremena prekidam sve mogućnosti
  sporazuma i neću primiti nikakva dalja traženja i objašnjenja.<sup>9</sup></p>
<p>Svima licima garantuju se životi pa sa te strane ne treba niko da strepi.</p>
<p align="center">Komandant major,</p>
<p align="center"> <strong>Đurić</strong>, s.r.</p>
<b class=medtxt><p><sup>1</sup> Prepis originala (pisan na mašini, ćirilicom) u Arhivu VII,
  Ča, k. 15a, reg. br. 18/3. Dokumenat je pisan 7. novembra, što se da
  zaključiti iz daljeg teksta.</p>
<p><sup>2</sup> Vidi dok. br. 23.</p>
<p><sup>3</sup> Borba&#171; je u br. 8 i 9 od 7. novembra 1941. objavila
  Saopštenje VŠ NOPOJ od 4. novembra, u kome se, između ostalog, ističe
  da su Draža Mihailović i njegov štab &#187;povukli svoje trupe sa opsade
  Kraljeva i uputili na partizane, preteći da će tako učiniti i na svim
  drugim mestima&#171;. U toj situaciji VS NOPOJ je naredio svojim jedinicama
  da preduzmu čišćenje terena od četnika (Zbornik NOR-a, tom I, knj. 1,
  dok. br. 70).</p>
<p><sup>4</sup> Vidi dok. br. 20, nap. 3 i 6.</p>
<p><sup>5</sup> Odnosi se na VŠ NOPOJ.</p>
<p><sup>6</sup> Radi odbrane Čačka, VŠ NOPOJ je u Čačak uputio i jedan ba-taljon 2. šumadijskog NOPO (Arhiv VII, A NOR, k. 1983, reg br. 1/1).</p>
<p><sup>7</sup> i <sup>8</sup> Predrag, komandant Trnavskog bataljona Čačanskog NOPO. Njegov
  bataljon su, prilikom povlačenja sa Kraljevačkog položaja napali
  četnici u rejonu Slatine (5. novembra) i na Lipničkim visovima (6.
  novembra). Bataljon je uspeo da odbije četničke napade i da se pro-bije
  u Čačak (Istorijski arhiv KPJ, tom I, knj. 1, str. 258; Arhiv VII, A
  NOR, k. 1983, reg. br. l/l, memoarska građa).</p>
<p><sup>9</sup> Štab Čačanskog NOPO nije prihvatio ultimatum i četnicu su 7. novembra 1941. napali partizane u Čačku (vidi dok. br. 26).</p></b>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_24.htm"><b>Prethodni dokument</b></a></TD><TD><a href="4_14_1_26.htm"><b>Sledeci dokument</b></a></TD></TR></TABLE></CENTER>
</body>