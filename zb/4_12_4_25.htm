<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_24.htm"><b>Prethodni dokument</b></a></TD>
<TD><a href="4_12_4_26.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>INFORMACIJA NEMAČKOG OPUNOMOĆENOG GENERALA U 
HRVATSKOJ OD 26. FEBRUARA 1944. UPUĆENA MINISTARSTVU ORUŽANIH SNAGA NDH O 
MERAMA 2. OKLOPNE ARMIJE ZA DEPORTACIJU MUŠKOG STANOVNIŠTVA KOJE ŽIVI NA 
OTOCIMA ISPRED JADRANSKE OBALE1</strong></p>
<p align="center">Nemački opunomoćeni general u Hrvatskoj</p>
<p align="center">Odelj. Ia, pov. br. 2800/44</p>
<p align="center">Zagreb, 26. 2. 1944.</p>
<p align="center">Poverljivo</p>
<div align="center">
  <table frame="box" rules="all" border="1">
    <tbody>
      <tr>
        <td colspan="2">
          <p>K-da 2. OkA</p>
        </td>
        <td>
          <p>Na znanje</p>
        </td>
      </tr>
      <tr>
        <td colspan="2">
          <p>Prim. 1. marta 1944</p>
        </td>
        <td>&nbsp;</td>
      </tr>
      <tr>
        <td colspan="2">
          <p>B. B. pov. br. 659/44. Pril.</p>
        </td>
        <td>&nbsp;</td>
      </tr>
      <tr>
        <td colspan="2">
          <p>Pov. br. od 01466/44</p>
        </td>
        <td>&nbsp;</td>
      </tr>
      <tr>
        <td>
          <p>Obr. odelj.: Qu. 2</p>
        </td>
        <td colspan="2">
          <p>Načelnik</p>
        </td>
      </tr>
    </tbody>
  </table>
</div>
<p align="center"><em>1)&nbsp;Ministarstvu oružanih snaga na ruke gospodinu 
ministru ustaškom pukovniku V o k i ć us</em></p>
<p align="center"><em>2)&nbsp;Ministarstvu unutrašnjih poslova na ruke 
gospodinu ministru</em></p>
<p align="center"><em>dr L o rk o v i ć u.4</em></p>
<p align="center"><em>Zagreb</em></p>
<p>K-da 2. oklopne a[rmije] predvidela je da hitno regrutuje muško stanovništvo 
koje živi na ostrvima ispred hrvatske obale za rad na fortifikacijskim 
objektima na obali.5</p>
<p>U vezi toga proizilazi sledeći predlog s molbom za hitan blagonakloni stav i 
za dopunu pojedinih pitanja.</p>
<p>a)&nbsp;Regrutovaće se i na kopno prebaciti svi muškarci od 1904. do 1927. 
godišta.</p>
<p>b)&nbsp;Mešovite komisije sastavljene od po jednog hrvat, oficira kopnene 
vojske i ustaške milicije, kojima će biti pridodat po jedan nemački oficir za 
održavanje veze sa nemačkim ustanovama, obezbeđuju regrutovanje i 
prebacivanje ljudi u saradnji sa mesnim hrvatskim vlastima.</p>
<p>c)&nbsp;Lica 1924. i 1925. godišta, ukoliko nisu pravoslavne vero-ispovesti, 
privešće se kao regruti hrvatskih oružanih snaga i predaće se za to nadležnim 
hrvatskim vojnim ustanovama.</p>
<p>d)&nbsp;Ostalo ljudstvo biće na raspolaganju tvrđavsko-pionirskim štabovima 
za građevinske radove na fortifikacijskim objektima na obali.</p>
<p>e)6 Ukoliko se prilikom regrutovanja utvrde politički nepouzdane osobe, iste 
treba uvrstiti u radne bataljone izvan obalskog područja.</p>
<p>f)&nbsp;Za snabdevanje ljudstva navedenog pod d) važe osnovne direktive 
hrvatskog Ministarstva unutrašnjih poslova br. VT 11/44 od 22. 1. 1944.7</p>
<p>g)&nbsp;Predaja ljudstva mora se obaviti do 15. marta 1944.</p>
<p align="center">Za nemačkog opunomoćenog generala</p>
<p align="center">u Hrvatskoj</p>
<p align="center">Načelnik štaba</p>
<p align="center">fon Zotfang8</p>
<p align="center">pukovnik</p>
<p><em>Na znanje:</em></p>
<p>K-di 2. oklopne arm. (veza: Ia/O. Qu/Qu. 2. str. pov. br. 0975/ 44)9</p>
<p>Vojnoupr. k-tu Jugoistoka (veza: O. Qu/Qu. 1 od 23. 2. 44)10</p>
<p>V SS-brd. korpusu</p>
<p>XV brd. AK</p>
<p>Insp.11 za utvrđivanje »Istok« Komandantu Tvrđavskih pionira 14</p>
<p>29. tvrđavsko-pionirskom štabu</p>
<p>33. tvrđavsko-pionirskom štabu</p>
<p>...12</p>
<p>1&nbsp;Snimak originala (pisanog na mašini) u AVII, NAV-T-313, r. 199, is. 
74610999—74611000 (dalje: bez četiri prve cifre). Ovaj dokumenat poslužio je 
Međunarodnom vojnom sudu u Nirnbergu kao dokaz na suđenju fašističkim vođama 
Trećeg Raj ha za počinjene ratne zločine protiv naroda i narodnosti (genocid) 
u okupiranoj Jugoslaviji za vreme drugog svatskog rata. Vidi.AVII, Nemački 
dokumentacioni fond (dalje: Ndf), reg. br. 29—12, k. 5.</p>
<p>2&nbsp;Četvrtasti pečat primaoca. Redakcija je s tri tačke označila nečitak 
paraf u pečatu.</p>
<p>3&nbsp;Ante. Bliže o njemu vidi dok. br. 120.</p>
<p>4&nbsp;Mladen. Bliže o njemu vidi dok. br. 120.</p>
<p>5&nbsp;To je predviđeno naređenjem K-de 2. OkA od 13. februara 1944 (AVII, 
NAV-T-313, r. 199, s. 0984—6). Usledilo je u vezi is naređenjem k-ta 
Jugoistoka od 15. januara 1944 (vidi dok. br. 14).</p>
<p>6&nbsp;Na margini dokumenta, u visini stava pod e), rukom je dopisana nečitka 
primedba.</p>
<p>7&nbsp;Redakcija ne raspolaže tim dokumentom.</p>
<p>8&nbsp;Sothfang. Redakcija nije mogla da ustanovi njegovo ime.</p>
<p>9&nbsp;To je naređenje (za koje je 26. februara dato objašnjenje da je samo 
pripremne prirode) K-de 2. OkA od 13. februara 1944. o merama koje treba 
preduzeti za 'deportaciju svih za borbu sposobnih muškaraca sa ostrva i 
priobalnog područja jadranske obale okupirane Jugoslavije (AVII, NAV-T-313, r. 
199, s. 0984—6). To naređenje je potom dopunjeno 3. marta. U dopuni, K-da 2. 
OkA je naredila da se mere u vezi »evakuacije« stanovništva odnose na odseke 
Zadar — Biograd — Šibenik — Split, Omiš — Makarska i Dubrovnik — 
Kotor kao i na Split, čiju evakuaciju je trebalo predvideti u najkraće vreme 
(bilo je predviđeno da se iseli oko 5.000 lica). Nešto kasnije, 7. marta, naređen 
je početak deportacije sa ostrva.</p>
<p>U vezi s tim, K-da 15. BAK-a je predvidela deportovanje stanovništva u dva 
stepena i to u I stepenu pojedine gradove i naselja, a u II stepenu cdokupno 
stanovništvo u zoni zaprečavaoja. Tako je trebalo komiunikaoijom Knin — Bihać 
iseliti oko 200.000 lica iu rejone severno od Save.</p>
<p>U međuvremenu, i K-da 5. SS-BAK-a izvestila je 22. marta o početku 
deportacije, a u svom izveštaju od 30. marta obavestila je da je evakuacija 
ostrva na njenom području završena i da je evakuisano 3.929 za borbu sposobnih 
muškaraca. U .međuvremenu je intervenisala i K-da Grupe armija »F« u vezi 
svoga naređenja od 23. marta upućenog K-di 2. OkA, kojim se zahtevalo da se 
evakuacijom obuhvate svi muškarci rođeni od 1896. do 1927. godine, i da se na 
ostrvima ostave samo ljudi stariji od 50 i deca ispod 17 godina.</p>
<p>K-da 21. BAK-a takođe je u svom izveštaju od 26. marta izvestila da će se 
u Albaniji evakuisati 73.000, a u Grnoj Gori 12.000 ljudi.</p>
<p>U toku sprovođenja deportacije muškaraca, bilo da su prisilno regrutovani i 
odvedeni za popunu nemačkih. i ustaško-domobranskih jedinica ili da su, pak, 
odvođeni na prisilan rad na fortifikaciji obale, nemački okupator je bio 
brutalan. Sela isu spaljivana (npr. Borovci kod Metkovića), stoka i materijalna 
dobra pljačkani, a iz nekih čisto hrvatskih sela celokupno stanovništvo 
deportovano je u Sarajevo (Os-tojići, Kresoviči, Graci, Radljići i Krom kod 
Metkovića). Takođe su, u rejon Sarajeva, deportovani i muškarci sa ostrva 
ispred Biograda, Splita, Trogira i Šibenika. Tako je do 16. aprila deportovano 
sa Brača 396 muškaraca, Pelješca — 1094, Hvara — 1252, Korčule — 1566, 
Mljeta — 420, Sipana — 65, Lppuda —&quot;20, itd. Takođe je izvršena 
deportacija muškaraca sa Šolte, Drvenika, Prvića, Zlarina, Krapnija, 
Ro-goznice, Uljana itd. Te mere su, prema izveštaj ima nemačkih komandi, 
dovele do masovnog odlaska muškaraca u partizane. K-da 5. SS-BAK-a zahtevaila 
je, npr., 18. juna da se odobri deportacija muškaraca iz Bola, Selca, Novog 
Sela i Sumartina, pošto stanovništvo u tim mestima pomaže partizane, dok je 
K-da 15. BAK-a čak 2. oktobra 1944. zahteva-la odobrenje za deportovanje muškaraca 
iz sela Mrkića i Jankovaca kod Bihaća kao potpuno komunistički nastrojenih 
mesta. Kolito je na taj način deportovano ljudi, redakcija nije mogla tačno da 
ustanovi. Prema praćeni, taj broj deportovanih se verovatno kreće oko 30.000 
za borbu sposobnih muškaraca. Opširnije o tome vidi dok. br. 54; NAV-T-313, r. 
199, s. 988—95, 1001, 1027, 1030, 1037, 1047, 1084, 1108—9, 1121, 1125—6, 
1157, 1203—4 i 1225; NAV-T-314, r. 560, s. 1167 i NAV-T-314, r. 663, s. 220: 
naređenja i izveštaji k-ta Jugoistoka, K-de 2. OkA i K-de 5. SS, 15. i 21. 
brdskog armijskog korpusa za period februar — oktobar 1944. godine.</p>
<p>10&nbsp;Tim dokumentom od 23. februara 1944. redakcija ne raspolaže.</p>
<p>11&nbsp;Inspektoru</p>
<p>12&nbsp;Redakcija je s tri tačke označila nečitak deo teksta, dopisan 
rukom na kraju 'dokumenta.</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_24.htm"><b>Prethodni dokument</b></a></TD>
<TD><a href="4_12_4_26.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
