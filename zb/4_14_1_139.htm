<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_138.htm"><b>Prethodni dokument</b></a></TD><TD><a href="4_14_1_140.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 139</strong></p>
<p align="center"><strong>PISMO STEVANA BOTlĆA OD 7. AVGUSTA 1942. LAZARU TRKLJI I BORI MITRANOVIĆU O SUKOBU SA DRAŽOM MIHAILOVIĆEM<sup>1</sup></strong></p>
<p>Dragi Lazo i Boro,</p>
<p>Po rastanku, prošli smo kroz Cikote, Papraću i Osmake, preko Spreče
 i došli na Majevicu. Svugde smo, kao što iz naredbi vidite, postavili
 starešine,<sup>2</sup> koje su nas svugde najoduševljenije dočekali i sve je bilo
 u najboljem redu.</p>
<p>Ostaci proleterske brigade, koji su bili u Šejkovićima, po pričanju meštana, otišli su prema Ivan planini.<sup>3</sup></p>
<p>Zakazani izbor komandanta majevičke brigade, kome su bili prisutni
 svi komandanti bataljona,<sup>4</sup> održan je i na tome zboru jednoglasno je
 izabran za komandanta vojvoda Radivoje Kerović. Isti dan i na istu
 sjednicu stigao je i kapetan Račić sa kapetanom Damjanovićem i svojih
 30 pratilaca.</p>
<p>Na ovoj sjednici odmah je izjavio, da ga je poslao Čiča i da Čiča
 nepriznaje ni komandanta bosanskih četničkih odreda ni njegov gorski
 štab, nazivajući nas da smo autonomaši, separatiste i da vodimo neku
 političku stranku, nastojeći da za komandanta brigade bude izabran
 Stevo Damjanović, a kad je video da to nije moguće, onda i dalje
 nastojeći da budu izabrani drugi, a naročito oficiri, koji bi slepo
 izvršavali njegova a naročito Čičina naređenja.</p>
<p>Ja sam mu protumačio da mi nismo nikakvi separatisti, ali da hoćemo
 da sačuvamo celinu bosanske četničke akcije i da nedozvoljavamo da se u
 naše bosanske probleme upleću ljudi koji nisu učestvovali u bosanskom
 ustanku, niti poznaju stanje u Bosni. On kategorički tvrdi da ima neograničena ov-lašćenja
 Čiče da razbije gorski štab i bosansku cjelinu, navodeći kako mu je
 Čiča javio, da je istom uspjelo da nas već razbije5 iz razloga što je
 Mitranović otišao na Romaniju zajedno stobom, a ja u Srednju Bosnu a
 major Vranješević za Krajinu. Stevu Damjanovića netrpi ni jedan
 ovdašnji komandant bataljona<sup>6</sup> i svi su ogorčeni protiv Račićevih
 postupaka i njegovog držanja. Pojedini komandanti bataljona bili su
 doneli zaključak da ga razoružaju i prebace preko Drine, ali ja to
 nisam dozvolio. Ja sam pokušao da ga urazumim da Bosna ima svoje
 specijalne probleme i da ni jedan bosanac ne želi da mu se ma ko nameće
 za tutora, kao što ni mi ne želimo, Srbi u Bosni, da stvaramo neku
 srpsku jedinicu sami za se, kao što oni to misle, &#8212; ali Račić je čovek
 sirov, politički nevaspitan i Čiču slabo prestavlja, nego za opštu
 stvar je štetan. On misli i rezonuje, da se nama Bosancima može
 naturiti ko hoće. Sa njim se čovek apsolutno nemože sporazumeti.</p>
<p>Noći između 5/6 o.m. napao me je u stanu gde sam sa štabom, sa
 svojih 30 naoružanih ljudi i odneo mi je radiostanicu<sup>7</sup> onu, koju je
 doktor Dukić<sup>8</sup> iz Beograda doneo i još tražio je da mu dam 30 dukata
 koje je Dukić doneo. Ja sam to sve odbio.</p>
<p>Ona druga stanica, koja je samnom donešena, bila je kod njega radi
 opravke, pošto je bila neispravna, pa je i nju sa sobom odneo. Napao me
 je na gangsterski način. Ja nemam mogućnosti ovog momenta da stupim u
 vezu sa Čičom i da mu objasnim, da ovakvi postupci imaju samo rđave
 posledice.</p>
<p>Do ovoga incidenta, što je došlo, moralno je kriv Čiča, jer on
 potpada pod uticaj raznih neozbiljnih ljudi, koji ni malo nepoznaju
 prilike.</p>
<p>Zečević je, izgleda, do njega dopro i stvari mu prestavio naopako.<sup>9</sup></p>
<p>Potrebno je da staviš do znanja Čiči, da se ovakva politika u Bosni
 sprovoditi nemože, kao što misli on da čini, pod uticaj em neodgovornih
 ličnosti, ala Zečević, Baćović i ostali. Nastoj da uhvatiš fizičku vezu
 sa Londonom, jer ako ovako reagiranje bude nastavljeno, na pojedine
 ličnosti, iz našeg ustanka, mora doći do rđavih posledica po opštu
 stvar.</p>
<p>Sa Račićem još nisam likvidirao otmicu radiostanica.</p>
<p>Poslao sam po kuriru naređenje, da se javi iz Beograda: kakvo je stanje u Bosni i kakav je Račićev rad.</p>
<p>U Srednjoj Bosni tri odreda: Trebavski, Ozrenski i Borje planina,
 formirali su sebi zajednički štab<sup>10</sup> i komandu, pa su izabrali za
 komandanta Radu Radića, trgovca iz sela Jošavke, kod Banja Luke, &#8212; koji
 je do meseca februara bio partizan.</p>
<p>Ovde se nalaze kuriri od toga štaba, koji su poslati da uhvate vezu
 sa Čičom, pa je jedan poručnik Mikašinović,<sup>11</sup> neki bankarski činovnik,
 koji je bio proletos u četi Grmečkoj kod Dušana Dukića a koji je kod
 partizana i od proletera bio uhvaćen nekoliko puta, pa svaki put bio
 pušten, a kao što znate ubijani su i mnogi obični četnici, a on ostajao
 uvek živ i ako je oficir, potporučnik. On se je prilepio uz Račića i
 prestav-ljajući, da je Jovo Radić komandant svih bosanskih četničkih
 odreda, za koga Račić pristaje da bude i ako je čitavo vreme bio
 partizan.</p>
<p>Iz svega do sada izloženoga vidite da se je kod Čiče okupila klika,
 koja bi htela da razbije celinu bosanskih četničkih odreda i da ukloni
 sve ljude od vrednosti &#8212; vodeće, koji su učestvovali u ustanku.</p>
<p>Ovo ti javljam, da bi se znao ravnati i odmah preduzeti potrebne mjere.</p>
<p>Ja sam tražio od Račića, da javi Čiči da je potrebno da se ja i on
 sastanemo. Dali je on to javio, kao što je obećavao, neznam. I ovo
 proveri.</p>
<p>Ja se krećem prema Trebavi i Srednjoj Bosni, da povežem sve odrede,
 a ti nastoj da me izvestiš u Trebavu o rezultatu preduzetih mera i o
 stanju četničkih jedinica i to što pre.</p>
<p>Ako se dočepam radiostanice, ja ću ti se javiti.</p>
<p>Đoku sam poslao u Beograd, da donese generatore, ali se još nije vratio.</p>
<p>Budi na oprezi i prestavi stanje Čiči, kao što od prilike zastupaš:
 da mi nećemo dozvoliti da se nama natura ma ko bio u naše probleme, kao
 što oni zamišljaju. Dosta je njihova tutorisanja, to se više dozvoliti
 nemože.</p>
<p>Doka kad se vrati, biće upućen najkraćim putem do Tebe.</p>
<p>Račić priča kako si dobio milion dinara i to sa tendencijom, kao da
 si ti te pare primio i nekuda upropastio, a ne navodi da si i njemu dao.</p>
<p>Ponaša se drsko i nametljivo. Rezultat njegovog rada na Majevici u
 koliko ga ne proteraju i razoružaju, jeste negativan za Dražu, i naše
 jedinstvo, pa prema tome i za predstojeću borbu.</p>
<p>Kad dođem u Trebavu, pozvaću sve komandante odreda iz Srednje Bosne
 i nastojati da ih uputim u jednu zajedničku komandu i gorski štab, da
 bi mogli akciju pokrenuti jednoobrazno na svima frontovima, a ne da
 pojedini odredi vode borbe, a drugi da miruju i vode pregovore. Ovu
 našu neorga-nizovanost iskorišćavaju samo ustaše, što se vidi iz
 njihovih pregovora samo sa pojedinim odredima i na razne načine.</p>
<p>Sad Hrvati, kako se saznaje, vode borbe sa zelenim kadrom oko Fruške
 Gore i po raznim delovima Srema, a mi im to omogućujemo time, što
 pojedini odredi s njima vode pregovore i primirje.</p>
<p>Još jednom i suma sumarum jeste: kampanja protiv nas, koja se po
 svaku cjenu mora razbiti i stvari postaviti na svoje pravo mjesto.</p>
<p>Potreban je sastanak moj ili Tvoj sa Dražom, a dobro bi bilo kad bi
 Dražo prešao na Romaniju, da bi se i ja mogao s njim sastati i s nama
 bi mogao da ostane, pa bi tada najbolje video stvari onakve kakve jesu,
 a ovo bi bilo i pravo, jer borbe vode jedino bosanski četnici, na čijim
 kostima počivaju sve reklame naše vlade, pa i samog Draže.</p>
<p>Što prije mi odgovori o rezultatu preduzetih mera i razjašnjenja po svemu, u Trebavu.</p>
<p align="center">Pozdravlja Vas Vaš </p>
<p align="center"><strong>St. Botić</strong></p>
<p align="center">M.P.<sup>12</sup></p>
<p align="center">7&#8212;VIII&#8212;42 MAJEVICA<sup>13</sup></p>
<b class=medtxt><p><sup>1</sup>&nbsp; Original (pisan na mašini, ćirilicom) u Arhivu VII, Ča, k.
 204, reg. br. 17/6 (BH-V-9531/1). Na drugoj stranici originala, u
 gornjem desnom uglu, Draža Mihailović je crvenom olovkom dopisao
 sledeće: &#187;Vrlo važan dokumenat &#8212; D. Mih.&#171; Istom olovkom on je podvlačio
 pojedine delove teksta, najviše one delove u kojima se o njemu
 negativno govori, kao i one gde se ističe specifičan položaj istočne
 Bosne.</p>
<p><sup>2</sup>&nbsp; Naredbe o postavljenju redakcija nije pronašla. Postoji
 naredba Stevana Botića od 30. jula 1942. kojom se propisuju
 organizacija i formacija četničkih jedinica i rad prekih sudova i
 ukazuje na nedostatke i aktuelne zadatke četničkih jedinica (Arhiv VII,
 Ča, k. 229, reg. br. 2/9).</p>
<p><sup>3</sup> U Šekovićima (ne Šejkovići) nalazila se 6. istočnobosanska NOU
 brigada. Ona je 14. avgusta 1942. pokušala da se preko pl. Konjuha
 prebaci na pl. Majevicu. Opširnije, Zbornik NOR-a, tom IV, knj. 6, dok.
 br. 172; Rudi Petovar, Šesta proleterska istočnobosanska brigada,
 Beograd 1951 (dalje: R. Petovar, n.d.), str. 33&#8212;44.</p>
<p><sup>4</sup> Vidi zapisnik sa sastanka starešina Majevičke četničke grupe održanog 31. jula 1942 &#8212; Arhiv VII, Ča, k. 210, reg. br. 18/2.</p>
<p><sup>5</sup> i <sup>7</sup> Vidi dok. br. 134, tel. br. 67 i 122.</p>
<p><sup>6</sup> Vidi dok. br. 123, nap. 21.</p>
<p><sup>8</sup> Milan.</p>
<p><sup>9</sup> Vidi dok. br. 151.</p>
<p><sup>10</sup>&nbsp; Vidi dok. br. 115.</p>
<p><sup>11</sup> Ilija.</p>
<p><sup>12</sup> Okrugli pečat &#187;Gorski štab Bosanskih četničkih odreda&#171;. </p>
<p><sup>13</sup> Ta reč je dopisana mastilom.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_138.htm"><b>Prethodni dokument</b></a></TD><TD><a href="4_14_1_140.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>
