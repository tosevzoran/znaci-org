<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_15.htm"><b>Prethodni dokument</b></a></TD>
<TD><a href="4_12_3_17.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>DESETODNEVNI IZVEŠTAJ KOMANDUJUCEG GENERALA I 
KAMANDANTA U SRBIJI OD 31. JANUARA 1943. KOMANDANTU JUGOISTOKA O 
VOJNO-POLITICKOJ I PRIVREDNOJ SITUACIJI, AKTIVNOSTI JEDINICA NOV I POJ I 
OBOSTRANIM GUBICIMA U SRBIJI[1]</strong></p>
<p align="left">Prilog 85[2]</p>
<p align="left">H.Qu., 31. 1. 43</p>
<p align="left">Poverljivo</p>
<p align="left">KTB[3]</p>
<p>Komandujući general i komandant u Srbiji&nbsp;</p>
<p>Predmet: Izveštaj o situaciji za period od 21 — 31.&nbsp; 1. 43.</p>
<p>Prilozi: 2 (samo k-tu Jugoistoka)</p>
<p align="center">KOMANDANTU JUGOISTOKA (K-DI GRUPE ARMIJA„E&quot;)</p>
<p align="center">I. POLITIČKA SITUACIJA</p>
<p>Nema promena. Stanovništvo pažljivo prati slabljenje ne-mačkih okupacionih 
snaga u Srbiji u vezi sa situacijom na frontovima. Do sada se držanje stanovništva 
nije promenilo. Tamošnje stanovništvo, izuzev albanskog, primilo je sa olakšanjem 
vest da su brojno slabije i manje aktivne bugarske snage smenile SS-diviziju.[4]</p>
<p align="center">II. STANJE KOD NEPRIJATELJA</p>
<p>Uglavnom bez promena. Lokalna aktivnost bandi nešto je porasla, a broj 
prepada se popeo sa 94 na 99. Nema znakova da se učvršćuje organizacija 
pokreta Draže Mihailovića. Sadašnjim načinom vođenja rata Draža Mihailović 
očigledno nastoji da preuranjenim angažovanjem ne ugrozi svoje snage i snage 
srpskog naroda, ali ipak umiruje svoje savezničke naredbodavce i niže starešine, 
koje su raspoložene za dejstva, akcijama koje, po mogućnosti, nisu rizične. 
Akcije su u prvom redu usmerene protiv Srpske državne straže i Granične straže 
od kojih su u periodu za koji se podnosi izveštaj razoružali, uglavnom bez 
otpora, preko 100 ljudi i to pretežno u istočnoj i jugozapadnoj Srbiji. Osim 
toga, primećena je i pojačana koncentracija odreda Draže Mihailovića.</p>
<p>Aktivnost komunističkih bandi rascepkana je kao i ranije na niz pojedinačnih 
poduhvata lokalnog karaktera i često se ne razlikuje da li se radi o običnim 
drumskim razbojništvima ili o političkim akcijama. Komunisti nastavljaju jaku 
propagandnu aktivnost u rudarskoj oblasti Krupanj, Stolice i Zajača.</p>
<p>Nigde nije moglo biti ustanovljeno da zajedno nastupaju komunističke i četničke 
snage Draže Mihailovića. Naprotiv, u centralnoj Srbiji bilo je sukoba uz 
obostrane gubitke. Crnogorska milicija[5] je vršila napade na razne srpske 
stanice graničnog obezbeđenja. Još nije stigao izveštaj ital. oficira za 
vezu.</p>
<p align="center">III. TAKTIČKA SITUACIJA I NAMERE</p>
<p>Taktička situacija bez promena. Slabe snage 704. pd i 1. bugar. okupacionog 
korpusa koje nisu vezane zadacima stra-žarenja i obezbeđenja bile su posle smeštaja 
u nove rejone uspešno angažovane za manje poduhvate. Za borbu protiv bandi u 
okrugu Kruševac[6] uspešno je od izvesnog vremena anga-žovan jedan nemački 
policijski bataljon. Da bi se sprečilo učestalo razoružavanje manjih 
odeljenja SDS i Granične straže, u toku je dovlačenje manjih straža uz veće 
jedinice i pooštrena kontrola oficira SDS. Namere su uglavnom ostale iste. U 
cilju čišćenja oblasti istočno od Petrovca, 704. pd će izvesti operaciju 
zajedno sa Srpskom državnom stražom i delovima Srpskog dobrovoljačkog korpusa 
i Ruskog zaštitnog korpusa. Odobren je zahtev srpske službe državne 
bezbednosti da jedinice SDS, pod kontrolom nemačke policije, izvrše čišćenje 
rejona oko Leskovca od ostataka komunističkih bandi.</p>
<p align="center">IV.&nbsp; SITUACIJA U VAZDUHU</p>
<p>Noću 23/24. 1. nekoliko neprijateljskih aviona preletelo iz pravca 
jugoistoka u rejon severoistočne Srbije. Nekoliko puta avioni su nadletali Bor, 
Kučevo, D. Milanovac, Kostolac, V. Plana i Homoljske planine.</p>
<p align="center">V.&nbsp; PRIVREDA I SAOBRAĆAJ</p>
<p>Poboljšalo se snabdevanje radnika u velikim pogonima. U Srbiji je do sada 
prikupljeno 8%, a u Banatu 25% od potrebnih količina kukuruza. Železnički 
saobraćaj odvijao se bez većih smetnji.</p>
<p align="center"><strong>Bader</strong></p>
<p>1Snimak originala (pisanog na mašini) u AVII, NAV—T-501, r. 248, s. 
1236—9.</p>
<p>2&nbsp; i 3Dopisano rukom.</p>
<p>4Vidi dok. br. 2, 5 i 14.</p>
<p align="left">5Reč je o kvislinškoj tzv. muslimanskoj miliciji formiranoj na 
teritoriji Sandžaka. Vidi dok. br. 14.</p>
<p>6U rejonu Kruševca akcije su izvodili Jastrebački i Rasinski NOP odred.</p>
<p>&nbsp;</p>
<table frame="box" rules="all" border="0">
  <tbody>
    <tr>
      <td>
        <p>Dostavljeno:</p>
      </td>
      <td>&nbsp;</td>
      <td>&nbsp;</td>
    </tr>
    <tr>
      <td>
        <p>K-tu Jugoistoka (2 x)</p>
      </td>
      <td>&nbsp;</td>
      <td>&nbsp;</td>
    </tr>
    <tr>
      <td colspan="2">
        <p>K-tu nem. trupa u Hrvatskoj</p>
      </td>
      <td>&nbsp;</td>
    </tr>
    <tr>
      <td>
        <p>Ia</p>
      </td>
      <td>&nbsp;</td>
      <td>&nbsp;</td>
    </tr>
    <tr>
      <td>
        <p>Ic</p>
      </td>
      <td>&nbsp;</td>
      <td>&nbsp;</td>
    </tr>
    <tr>
      <td>
        <p>O. Qu.</p>
      </td>
      <td>&nbsp;</td>
      <td>&nbsp;</td>
    </tr>
    <tr>
      <td>
        <p>Za KTB</p>
      </td>
      <td>&nbsp;</td>
      <td>&nbsp;</td>
    </tr>
    <tr>
      <td colspan="2">
        <p>Sopstveni gubici od 16 —</p>
      </td>
      <td>
        <p>25. 1. 1943.</p>
      </td>
    </tr>
    <tr>
      <td>&nbsp;</td>
      <td>
        <p>poginulo:</p>
      </td>
      <td>
        <p>ranjeno: nestalo:</p>
      </td>
    </tr>
    <tr>
      <td>
        <p>Nemci</p>
      </td>
      <td>
        <p>—</p>
      </td>
      <td>
        <p>—</p>
      </td>
    </tr>
    <tr>
      <td>
        <p>Bugari</p>
      </td>
      <td>
        <p>—</p>
      </td>
      <td>
        <p>3 —</p>
      </td>
    </tr>
    <tr>
      <td>
        <p>Pripadnici Org. Tot</p>
      </td>
      <td>
        <p>3</p>
      </td>
      <td>
        <p>—</p>
      </td>
    </tr>
    <tr>
      <td>
        <p>Folksdojčeri</p>
      </td>
      <td>
        <p>1</p>
      </td>
      <td>
        <p>.__. . 2</p>
      </td>
    </tr>
    <tr>
      <td>
        <p>Srbi</p>
      </td>
      <td>
        <p>7</p>
      </td>
      <td>
        <p>15 63</p>
      </td>
    </tr>
  </tbody>
</table>
<p>11&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
18&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
65</p>
<p>Gubici neprijatelja od 16 — 25. 1. 1943.</p>
<p>poginulo: ranjeno: zarobljeno:</p>
<p>100&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
20&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
329</p>
<p>U Beogradu su u izveštajnom periodu uhapšena 94 lica.</p>
<p>Plen</p>
<p>21 puška&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
8 eksploziv, punjenja</p>
<p>219 metaka&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
25 lampi sa petroleumom 4 puškomitraljeza&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;1 radio-otpremnik</p>
<p>3&nbsp; pištolja&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
1 radio-aparat</p>
<p>1 bodež&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
foto-materijal</p>
<p>4&nbsp; ručne bombe&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
1 arhiva Mihailovićevog</p>
<p>korpusa</p>
<p>Sabotaže i prepadi</p>
<p>U periodu od 16 — 25. 1. 43. izvešteno je o sledećim slučajevima sabotaže:</p>
<p>(u zagradama su cifre iz perioda od 6 — 15. 1)</p>
<p>Sabotaže na pruzi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
2 (3)</p>
<p>&quot;na putevima&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;— (—)</p>
<p>&quot; na vezama&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
4 (—)</p>
<p>Prepadi na pripadnike Vermahta&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;1 (2)</p>
<p>Ostali prepadi (i prepadi na opštine)&nbsp;&nbsp;&nbsp; &nbsp;92 (89)</p>
<p>99 (94)</p>
<p>1Snimak originala (pisanog na mašini) u AVII, NAV—T-501, r. 248, s. 
1236—9.</p>
<p>2&nbsp; i 3Dopisano rukom.</p>
<p>4Vidi dok. br. 2, 5 i 14.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_15.htm"><b>Prethodni dokument</b></a></TD>
<TD><a href="4_12_3_17.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
