<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_102.htm"><b>Prethodni dokument</b></a></TD>
<TD><a href="4_14_3_104.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KAPETANA FRANCA KOVAČA OD 27. MARTA 1944. 
KOMANDANTU DINARSKE ČETNIČKE DIVIZIJE O RAZGOVORIMA SA NEMCIMA U DRNIŠU I ŠIBENIKU1</strong></p>
<p>KOVAČ S. FRANC, KAPETAN&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>ŠIBENIK 27. marta 1944. god.</p>
<p>Dostavlja izveštaj.</p>
<p align="center">KOMANDANTU DINARSKE VOJ. ČETNIČKE DIVIZIJE</p>
<p>25. o.m. sretno sam se vratio u Šibenik.</p>
<p>U Drnišu svratio sam u Nemačku diviziju2 i odmah najpovoljnije resio 
pitanje isplate novčanog dodatka četnicima u Šibenik, Skradinu, Konjevratima 
i Krki.</p>
<p>Nemačkom poručniku Gosp. Bonzaku objasnio sam, na ponovno postavljeno 
pitanje, zašto brat Vojvoda Đuić Momčilo lično nije u vezi sa 
pretstavnicima nemačke oružane sile3. Moje objašnjenje bilo je doslovno 
onakovo kako mi je objasnio to brat Vojvoda i ovlastio me da njegovo objašnjenje 
dadem tamo gde treba. Imenovani nemački oficir po mom objašnjenju nije dao 
nikakovu izjavu. Iz razgovora sa njime primetio sam kao upadno, da mu je major 
gosp. Kapetanović4 vrlo simpatičan dok mu kapetan Gosp. Mijović5, sem što mu 
izgleda nepoverljiv, nije simpatičan.</p>
<p>Kako sam odmah po svom povratku u Šibenik bio pozvan u ovdašnju nemačku 
vojnu komandu na razgovor, a 27. o.m. tražio je neki Nemac, po svemu izgleda 
jaki intelektualac i političar (inače u uniformi sonderfiihrera), vezu sa 
bratom protojerejem Prostran Stevanom i Gosp. Kaleb Rokom te sa mnom, mogu da kažem, 
da Nemci u poslednje vreme pokazuju vrlo jaki interes za četničku organizaciju 
i njezin stav prema njima.</p>
<p>U štabu Mosećke brigade u Žitnicu i u štabu 3. bataljona iste brigade u 
Konjevratima, organizovao sam relejnu kurirsku vezu. Molim da komandant izda po 
ovom predmetu i pismeno naređenje svim u obzir dolazećim četničkim 
jedinicama. Prilozi obrazac ekspedicione knjige.6</p>
<p>Narednih dana otići ću u Skradin da bi konačno preuzeo komandu nad tamošnjim 
četnicima,7 o čemu ću podneti komandantu zasebni izveštaj.</p>
<p>Obzirom na to što se 3. bataljon Mosećke brigade u Konjevratima i četnička 
posada Krka, koja spada u sastav pome-nutog bataljona, nalaze dosta daleko od štaba 
svoje brigade te zato što će se u buduće snabdevanje sa hranom ovih jedinica 
vršiti putem Skradinske brigade, predlažem da se komandant Skradinske brigade 
zasebnim naređenjem ovlasti, da ima pravo vojničkog nadzora nad pomenutim 
jedinicama.</p>
<p>S VEROM U BOGA ZA KRALJA I OTADŽBINU!</p>
<p>Kapetan, Franc Kovač</p>
<p>1&nbsp; Fotokopija originala (pisanog na mašini, latinicom) u Arhivu VII, Ča, 
k. 160, reg. br. 19/3 (H-X-286).</p>
<p>2&nbsp; U Drnišu su tada bili delovi nemačke 264. pešadijske divizije.</p>
<p>3&nbsp; O saradnji Đujića i Nemaca vidi dok. br. 76, 77 i 78.</p>
<p>4&nbsp; Miodrag.</p>
<p>5&nbsp; Novak.</p>
<p>6 Prilog nije pronađen.</p>
<p>7 Vidi dok. br. 81.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_102.htm"><b>Prethodni dokument</b></a></TD>
<TD><a href="4_14_3_104.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
