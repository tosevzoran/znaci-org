<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_175.htm"><b>Prethodni dokument</b></a></TD>
<TD><a href="4_14_3_177.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA HOMOLJSKE JURIŠNE BRIGADE OD 4. 
JUNA 1944. KOMANDANTIMA BATALJONA ZA POSEDANJE POLOŽAJA MIROVO, ILINO I TUMBA 
RADI BORBE PROTIV NOVJ1</strong></p>
<p>ŠTAB&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>HOMOLJSKE JURIŠNE BRIGADE</p>
<p>JUGOSLOVENSKE VOJSKE U OTADŽBINI</p>
<p>O. Broj 187</p>
<p>4 juna 1944 godine u 9,30 časova</p>
<p align="center">KOMANDANTU 3 BATALJONA. —</p>
<p align="center">ZAPOVEST</p>
<p>Prema najnovijim podacima koji su prikupljeni u toku noći govore da je jedna 
grupa komunista jačine do 700 ljudi primećena u okolini Knjaževca koja se je 
sukobila sa našim jedinicama Knjaževačke brigade.2 Ova grupa komunista pod 
borbom naših jedinica podelila se je u dve grupe, tako da je jedna grupa 
krenula putem Knjaževac — selo Vina a druga grupa Knjaževac selo Skrobnica i 
tu su od strane naših jedinica zadržane.</p>
<p>Jedinice Timočkog korpusa zatvorile su put Knjaževac — Soko-Banja sa 
svojim jačim snagama, i sada se nalaze na liniji selo: Milušinac, Čitluk, Ždrelo 
k. 703. i s. Jezero. Jedan Odred poljske straže pojačan iz Knjaževca i Zaječara 
već se nalazi u poteri za ovim komunistima i raspoređen je pozadi leđa.</p>
<p>Jedinice Deligradskog korpusa zatvorile su ž. prugu Zaječar — Knjaževac 
na liniji: s. Planinica, G. Bela reka, Marinovac, Vrbica — Potrkanje.</p>
<p>Homoljska Jurišna brigada dobila je zadatak da posedne i brani položaj 
selo: Mirovo, Ilino, Kukuljaš K. 862. i Tumba t. 842, stim što će da uhvati 
vezu sa Krajinskom brigadom koja se nalazi na Slemen K. 1098 i Krstatac K. 1069.</p>
<p>Sa ovim rasporedom jedinica ova komunistička grupa potpuno je opkoljena i 
privodi se kraju potpunom njezinom uništenju.3 —</p>
<p>Na osnovi ovih prikupljenih podataka, kao i naređenja Komandanta Timočkog 
korpusa,</p>
<p align="center">NAREĐUJEM:</p>
<p>KOMANDANT</p>
<p>3&nbsp; i 5 bataljona</p>
<p>1.&nbsp; &nbsp;— Povući će svoje jedinice sa položaja južna ivica Rtnja 
— s. Jošanica i posesti položaj na liniji sela: Mirova i Ilina. Posedanje 
ovoga položaja biće na licu mesta po usmenim direktivama potpisatog.</p>
<p>2.&nbsp; — Povlačenje jedinica s gornjeg položaja i posedanje položaja 
linija Mirovo — Ilino mora biti najdalje do 14 časova</p>
<p>4&nbsp; ovog meseca.</p>
<p>KOMANDANT 2 i 4 bataljona</p>
<p>1. — Povući će se sa dosadašnjeg svoga položaja linija sela Mirovo — 
Ilino i posesti položaj i to:</p>
<p>Komandant 2 bataljona posešće i braniti položaj Tumba K. 842, stim što će 
po dolasku na položaj odmah uhvatiti vezu sa Komandantom Krajinske brigade koji 
se nalazi na Slemen K. 1098 i Krstatac K. 1069. —</p>
<p>Komandant 4 bataljona posešće i branit položaj Kukuljaš K. 862, stim što 
će po zauzimanju položaja odmah doći u vezu sa 2 bataljonom koji se nalazi na 
Tumbi t. 842. —</p>
<p>KOMANDANT&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>1 bataljona&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>1. — Biće u rezervi brigade u selu Mirovo — Ilino, koju ću po potrebi 
raspoređivati i postavljati.</p>
<p>Prilaženje i posedanje položaja od strane Komandanta 2, 3, 4 i 5 bataljona 
ima biti u najvećoj tajnosti. Odmah po posedanju napred naznačenih položaja 
svi komandanti bataljona postaraće se da su u najprisnijoj vezi sa potpisatim, 
kako bi im se u slučaju potrebe i pomoć mogla ukazati kao i prijema potrebnih 
novih naređenja o kretanju neprijatelja.</p>
<p>Ishrana: Komandant 2 bataljona odmah po posedanju napred navedenog položaja 
stupiće u vezu sa Komandantom sela u Rujištu gde će obezbediti ishranu svoga 
bataljona, a komandant 4 bataljona ishranu svojih vojnika obezbediti u selu 
Ilinu, što će po posedanju položaja odmah stupiti u vezu sa komandantom sela 
u selu Ilinu.</p>
<p>Ishrana 3 i 5 bataljona ima biti iz sela Mirova, a po potrebi i iz sela 
Ilina, što će komandant 3 i 5 bataljona ovo na licu mesta regulisati.</p>
<p>Ishrana 1 bataljona ima biti na licu mesta gde se bude zadržao bilo u selu 
Mirovu ili Ilinu. Ishranu ovog bataljona narediću usmeno po potrebi 
postavljanja rezerve.</p>
<p>Moj štab se nalazi u selu Mirovu ili Ilinu. Vezom sa prednjim delovima uvek 
ću naznačiti mesto svoga boravka.</p>
<p>Komandant 2 i 4 bataljona danas do 15 časova podneće mi izveštaj da su 
određeni položaj poseli — obavezno.</p>
<p>Komandant 3 i 5 bataljona posešće svoj određeni položaj odmah po dolasku 
u selo Mirovo.</p>
<p>Komandant 2, 3, 4 i 5 bataljona danas do 18 časova, do-staviće mi svoje 
pismene izveštaje o posedanju položaja, eventualna svoja zapažanja na položaju, 
dali imaju kakve podatke o kretanju neprijatelja i o regulisanoj ishrani svojih 
vojnika.</p>
<p>U slučaju nailaska neprijatelja na položaje koji su pose-dnuti borba se 
mora primiti i sa položaja nesme se odstupiti bez moga pismenog naređenja,4 
stoga naredite da se vojnici do toga vremena utvrđuju.</p>
<p>Svi komandanti bataljona neka razviju najjaču svoju oba-veštajnu službu o 
kretanju neprijatelja i o svakom prikupljenom podatku izveštavati potpisatog da 
bi se ti podaci mogli iskoristiti. Stoga ponavljam da te izveštaje komandanti 
šalju najhitnije potpisatom.</p>
<p>Na položaju biti najobazriviji, jer ova komunistička grupa ona je 
koncentracijom naših snaga sa svih strana opkoljena, i težiće da se na svaki 
način iz ovoga obruča izvuku pa bilo to da pokušaju probijanje fronta sa 
svojim snagama ili da koriste noć za svoje izvlačenje, te ako nas taj njihov 
plan o izvlačenju zatekne nespremne ili neobazrive, mogu će je da će im to 
uspeti.</p>
<p>Danju na uzvišenim mestima postavljati objavnice koje će osmatrati kretanje 
neprijatelja, a noću koristite se sa tajnim patrolama koje postavljati ispred 
položaja na raskrsnicama puteva koji vode ka položaju ili eventualnom prolazu 
pored položaja i tako slično. Jednom rečju rečeno koristite se sa svima mogućim 
srestvima da bi otkrili neprijateljsku nameru.</p>
<p>Na izvršenje.</p>
<p>Prijem ove zapovesti potvrditi.</p>
<p align="center">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;M. P.5&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>&nbsp;</p>
<p>Komandant poručnik, Bla. M. Radovanović</p>
<p>Dostavljeno&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Komandantu 1, 2, 3, 4 i 5 bataljona i</p>
<p>Koncept</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 87, 
reg. br. 48/5 (S-V-13771).</p>
<p>2&nbsp; U toku 4. juna 9. srpska brigada i Niški NOP odred su između s. 
Davidovca i s. Skrobnice razbili delove Knjaževačkog i Čegarskog korpusa i 
naneli im gubitke od 30 poginulih, 32 zarobljena i preko 40 ranjenih i zaplenili 
veću količinu oružja i municije (Hronologija, str. 801). Opširnije o 
dejstvima 9. brigade vidi: Istočna Srbija, str. 200—201.</p>
<p>3 Vidi dok. br. 179.</p>
<p>4 U naređenju komandanta Homoljske jurišne brigade od 10 juna 1944. 
komandantima bataljona o načinu vođenja borbe protiv jedinica NOVJ, navode se 
primeri kako su četnici bežali iz borbe i pred brojčano slabijim jedinicama 
NOVJ. Navodi se primer kako je jedna četnička jedinica u borbi bila nadomak 
pobede, ali je bila razbijena, jer je »komunističko vodstvo kada je osetilo našu 
nadmoćnost upotrebilo komandu svojim jedinicama 'zalamaj levo i desno krilo, 
priprema za juriš, automatska oruđa spremite za otvaranje vatre' i tako slično... 
A naše jedinice demoralisane od komunističke komande ,zalamanje desnog i levog 
krila', misleći da će biti opkoljene i tako u neredu napuštaju svoje položaje... 
pa nije ni čudo što jedna komunistička trojka us-peva da zarobi naših 
10—15 vojnika, pa potom ih puste sa motivacijom da oni ne žele da uništavaju 
srpski narod. To seljak vidi i posle prepričava i drugima kako su komunisti 
dobri i kako oni ne ubijaju ljude kad ih zarobe i tome slično, što sve ide u 
prilog komunističke podmukle i lukave propagande-« (Arhav VII, Ča, k. 88, 
reg. br. 21/1).</p>
<p>5 Okrugli pečat: »Komanda jugoslovenske vojske u Otadžbini — gorski štab 
br. 5/69-«.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_175.htm"><b>Prethodni dokument</b></a></TD>
<TD><a href="4_14_3_177.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
