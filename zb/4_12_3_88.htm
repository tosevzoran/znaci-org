<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 2</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 2</b><br> 

<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_3_87.htm"><b>Prethodni dokument</b></a></TD>
<TD><a href="4_12_3_89.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OPERACIJSKA ZAPOVEST KOMANDANTA NEMACKIH TRUPA U NDH 
OD 8. JUNA 1943. POTČINJENIM JEDINICAMA ZA SUŽAVANJE OBRUČA I UNIŠTENJE 
PARTIZANSKIH SNAGA U MEĐUREČJU PIVE I SUTJESKE[1]</strong></p>
<p align="center"><strong>Strogo poverljivo</strong></p>
<p>K-T NEM. TRUPA U HRVATSKOJ</p>
<p>Ia, br. 437/43. str. pov.</p>
<p>O U 8 6 1943 KTB[2]</p>
<p>16 primeraka</p>
<p>2. primerak</p>
<p>Br. 73/43</p>
<p>Pov. odelj.</p>
<p align="center">OPERATIVNA ZAPOVEST</p>
<p align="center">(U vidu pojedinačnih naređenja otposlato 5. 6.)</p>
<p>1.) Glavne neprijateljske snage se nalaze u međurečju Piva — Sutjeska.</p>
<p>Njegovi očajnički pokušaji proboja severno od Tjentišta u pravcu 
severozapada odbijeni su, pri čemu je neprijatelj pretrpeo velike gubitke. 
Ponovo se primećuju pokušaji proboja neprijatelja u pravcu zapada.[4]</p>
<p>Severoistočno od Tare nisu otkrivene značajnije neprijateljeve snage, istočno 
i južno od Durmitora primećeni su samo zaštitni delovi.</p>
<p>Delovi neprijatelja koji su ostali istočno od Pive izvlače se u pravcu 
jugoistoka prema planini Durmitoru.</p>
<p>2.) nemačke jedinice zatvaraju međuprostor u severozapad-nom delu fronta 
okruženja i zajedno sa italijanskim snagama na istoku i jugu sabijaju 
neprijatelja na uzani prostor stezanjem obruča okruženja.</p>
<p>3.) ZADACI JEDINICAMA:</p>
<p>a)118. div. drži dostignutu liniju. Levim krilom izbija na odsek Tare i vrši 
blokiranje. Divizija izvlači iz svoga sastava štab i 1/369. protivoklopnog 
diviziona, 9. i 11/370. gren. puka i upućuje ih u Jeleč pod komandu 369. lov. 
div.[5]</p>
<p>b)369. lov. div. smenjuje 369. gren, puk počev od 5. 6.,. ostavljajući 
odgovarajuće obezbeđujuće delove, i prikuplja se, upućujući što pre 
odgovarajuće snage, u rejonu Vrbnica — Jeleč, da bi prodorom prema 
jugoistoku uništila neprijateljske snage koje se nalaze zapadno od Pive. 
Diviziji se pretpotčinjava 2. i 4. vod 1.2. tenk. čete za specijalnu namenu (u 
Goraždu).</p>
<p>Kao prvo, sa prvim delovima nastupati 8. 6. iz Vrbniče i udarom pravcem Zamršten 
(zapadno od Treskavca),, preko Hrčave zatvoriti međuprostor između SS i 118. 
divizije, a zatim napadom na Ozren razbiti neprijateljske položaje severno i 
istočno odatle.[6]</p>
<p>c)Italijanska divizija „Taurinenze&quot; nastupa od 6. 6. prema zapadu, da 
bi zauzela i blokirala odsek Tare od Orašja do ušća Drage (oba uključno).</p>
<p>Za diviziju je važno da, koristeći momentalno grupisanje neprijatelja, brzo 
izbije na odsek Pive[7].</p>
<p>d)Borbena grupa „Ludviger&quot; (bez 61. bugarskog pešadij-skog puka) 
smenjuje se 6. 6. i premešta u rejon Pljevlja — Gotovuša, stavljajući se 
pod komandu komandanta [nemačkih trupa u Hrvatskoj]. Borbenoj grupi se potči-njava 
3/202. tenk. bataljona (369. lov. div.).[8] Komanda 104. lovačke divizije 
prelazi 9. 6. pod komandu komandujućeg generala i komandanta u Srbiji.</p>
<p>e)1. brd. div. prelazi u napad 7. 6. u pravcu severozapada i severa[9], 
zauzima visoravan Žabljak i prodire svojini desnim krilom duž reke Tare, levim 
krilom u istočni deo planine Durmitor prema severozapadu i severu i zapo-seda i 
blokira liniju Tara 512 — Crna Gora 1531 — Su-va Rtina 2284.</p>
<p>Delom snaga prodire duž izbočine Sušice i obrazuje mostobran u Nedajnu 
radi docnijeg nastupanja u pravcu severozapada ili zapada.</p>
<p>Divizija preuzima odsek do reke Tare od Borbene grupe „Ludviger&quot;. 
Bugarski 61. pešadijski puk dolazi pod komandu divizije.</p>
<p>Prelaz Đurđevića Tara obezbediti. Rezervu postaviti u Šavniku.</p>
<p>f)Italijanska divizija „Ferara&quot; prelazi u napad 7. 6. i nastupa između 
planine Durmitora i Pive u pravcu severozapada, radi blokiranja linije Prijespa 
— Boričje.</p>
<p>g) SS-divizija [„Princ Eugen&quot;] preuzima 4. 6. komandu nad Borbenom 
grupom „Anaker&quot; i 118. art. diviz. i sa juga i zapada zatvara međuprostor 
između Tjentišla i Suhe. U južnom delu odseka Pive dovoljno je, u skladu sa 
nastupanjem divizije „Ferara&quot;, ostaviti slabija obezbeđenja na mestima 
mogućih prelaza.</p>
<p>4) GRANICE:</p>
<p>Između 118. div. i div. „Taurinenze&quot;: mesto i dolina Rijeka (za 118. 
diviziju uključno) — 1479 (za 118. div. uključno) — Orašje (za diviziju 
„Taurinenze uključno) — Sokolina 1503 (za diviziju „Taurinenze&quot; 
uključno).</p>
<p>Između div. „Taurinenze&quot; i 1. brd. div.: Tara (za div. 
„Taurinenze&quot; uključno).</p>
<p>Između 1. brd. div. i div. ,,Ferara&quot;:</p>
<p>Komunikacija Nikšić — Šavnik (za XIV AK uključno)[10] — Šavnik 
centar grada — Godijelji — 1911 — Sedlo 2226 — Bobotov Kuk 2522 — 
Orajevica 1839 (sve za 1. brd. div. uključno).</p>
<p align="center"><strong>Liters</strong></p>
<p>Dostavljeno:</p>
<p>. . . [11]</p>
<p>1 Snimak originala (pisanog na mašini) u AVII, NAV-T-315, r. 2154, s. 
1493—4. Na margini je rukom dopisano nekoliko brojeva i pa-rafa.</p>
<p>2 Dopisano rukom.</p>
<p>3 Pečat ekspedicije.</p>
<p>4 Reč je o prelasku u napad, 5. juna 1943, 1. i 2. proleterske divizije u 
cilju probijanja iz doline Sutjeske na sever i severozapad. Do 9. juna 1943, 1. 
i 2. proleterska divizija probile su se preko Sutjeske (južno od Tjentišta i 
Milinklade) do Lučkih i Vrbničkih Koliba na Zelengori. Ojačana grupa 
„Anaker&quot; vršila je za to vreme snažan napad na bok grupacije NOVJ, koji 
je uspešno, na Gornjim i Donjim. Barama, obezbeđivala 2. dalmatinska brigada 
NOVJ. Iako u teškoj situaciji, prva grupa se 9. juna 1943. probila uzanim 
koridorom od Sutjeske do Vrbničke reke (Zbornik radova „Neretva — 
Sutjeska&quot;,. Trga Fabijan, n. č., str. 70—72).</p>
<p>5 Vidi dok. br. 85. Opširnije o tome vidi tom II, knj. 9, dok. br. 14.</p>
<p>6 Vidi dok. br. 85, 91 i 92; tom IV, knj. 14, dok. br. 111—151.</p>
<p>7 U originalu je reč Piva precrtana i rukom napisano Tara.</p>
<p>8 Vidi dok. br. 83.</p>
<p>9 Vidi dok. br. 84.</p>
<p>10 Reč je o italijanskom 14. armijskom korpusu.</p>
<p>11Zbog ograničenog prostora, izostavljena su imena jedinica, komandi i 
odeljenja kojima je ova zapovest dostavljena.</p>
<p>
<br>
<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_3_87.htm"><b>Prethodni dokument</b></a></TD>
<TD><a href="4_12_3_89.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
