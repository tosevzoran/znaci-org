<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 2</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 2</b><br> 

<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_3_64.htm"><b>Prethodni dokument</b></a></TD>
<TD><a href="4_12_3_66.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPISNIK SA SASTANKA KOMANDANTA 1. BRDSKE DIVIZIJE I 
KOMANDANTA ITALIJANSKOG 14. ARMIJSKOG KORPUSA ODRŽANOG 14. MAJA 1943. U 
BERANAMA, O SADEJSTVU NEMAČKIH I ITALIJANSKIH TRUPA U OPERACIJI „ŠVARC&quot;[1]</strong></p>
<p>Div. St. Qu., 14. maj 1943.</p>
<p>Razgovor između general-majora fon Stetnera[2] i ekselencije Ronkalje[3] u 
10,00 časova u Beranama</p>
<p>Razgovoru su prisustvovali: od strane Nemaca kapetan fon Amon, potporučnik 
Fišer. Od strane Italijana general Bonini[4 (komandant divizije 
„Venecija&quot;) i dva štabna oficira. Razgovor se odnosio na saradnju nemačkih 
i italijanskih trupa u operaciji „Švarc&quot;.[5]</p>
<p>Posle pozdravnih reči, razgovor je tekao na sledeći način:</p>
<p>Pitanje eks. R[onkalje]: Koji su zadaci predviđeni za italijanske trupe?</p>
<p>f [on] Št[etner]: One treba da spreče da crveni pređu Lim i prodru ka 
istoku.</p>
<p>Eks. R.: Kakav je plan nemačkih trupa?</p>
<p>f. Št.: Sa mostobrana Kisilici napasti na Sahoviće i posesti naređenu 
liniju.</p>
<p>R.:&nbsp;Da li zadatke za italijanske trupe treba smatrati kao naređenje?</p>
<p>f. St..: Ne, radi se samo o traženju saradnje.</p>
<p>R.:Za italijanske trupe prvenstveni je zadatak osiguranje puta Brodarevo — 
Bijelo Polje</p>
<p>a)&nbsp; &nbsp;prodorom divizije „Taurinenze&quot; iz Brodareva ka jugu,</p>
<p>b)&nbsp; &nbsp;prodorom divizije „Venecija&quot; iz Bijelog Polja prema 
severu.</p>
<p>f. St.: I naš napad ima zadatak da osigura put. R.:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Da li isprva angažujete samo jedan puk?</p>
<p>f. St.: Da, jedan drugi puk biće južno od prvog puka vero-vatno angažovan 
u pravcu Kolašina.</p>
<p>R.: Briga za područje Kolašina nije potrebna, jer tamo ima dovoljno 
italijanskih snaga. Mišljenja sam da je jedan puk nedovoljan za napad na Šahoviće 
[sada: Tomaševo].</p>
<p>f. St.: Prvi cilj naše akcije je razbistravanje situacije.</p>
<p>Eks. R.: Ponavljam da za područje Kolašina ne treba da brinete. (Poveo se 
razgovor o razoružanju četnika.)</p>
<p>Eks. R.: Bez naređenja guvernera Crne Gore ne sme ni jedan četnik da bude 
razoružan.</p>
<p>f. St.: Koliko sam ja upoznat, postoji naređenje dučea o razoružanju četničkih 
odreda.</p>
<p>Eks, R.: U toku je već telefonski razgovor sa Rimom o tome pitanju. Razoružanje 
se, dakle, može sprovesti tek nakon pristizanja naređenja iz Rima. Prema tome, 
treba ga [razoružanje četnika] smesta obustaviti.</p>
<p>f. St.: Zar nemate veze sa višim nemačkim komandnim instancama?</p>
<p>Eks. R.: Ne. Od koga Vi primate naređenja?</p>
<p>f. St.: Od komandanta nemačkih trupa u Hrvatskoj u Sarajevu (do tada u 
Brodu). Sta Vam je poznato o jačini crvenih?</p>
<p>Eks. R.: U području Šahovića ima navodno 2—3000 ljudi. Pošto su ove 
jedinice veoma pokretne, nije moguće tačno ustanoviti njihovu jačinu. Smatram 
da su jedan nemački puk i dva italijanska bataljona suviše slabi za akciju.</p>
<p>f. St.: Koliko italijanskih bataljona stoji na raspolaganju?</p>
<p>Eks. R.: Dva bataljona za prodor iz Bijelog Polja ka severu, a treći 
bataljon mora ostati u Bijelom Polju kao rezerva i za osiguranje puta.</p>
<p>f. St.: Iz zajedničkog napada proizaći će ipak jedno rasterećenje za 
italijanske trupe, pa osiguranje puta, u takvoj jačini, ne bi više bilo 
potrebno.</p>
<p>Eks. R.: Jedan bataljon je neophodan za ovaj zadatak. Kada ćete Vi napasti?</p>
<p>f. St.: Veoma brzo, ako je ikako moguće, sutra rano izjutra, Gen. Bonini: 
Divizija „Venecija&quot; je sporazumna s tim. Ali, treba istovremeno preći u 
napad s divizijom „Taurinen-ze&quot;, koja po svoj prilici do sutra izjutra neće 
moći biti sDremna. Moramo da sačekamo odgovor divizije „Taurinenze&quot;. 
Kratka pauza.</p>
<p>Eks. R.: Koliko Vam artiljerije stoji na raspolaganju?</p>
<p>f. St.: Jedan divizion. (Telefonski poziv za ekselenciju R.)</p>
<p>Eks. R.: Kako se zove nemački general u Solunu?</p>
<p>f. Št.: General-pukovnik Ler.[6]</p>
<p>Eks. R.: 18. 5. održaće se u Solunu razgovori sa guvernerom Crne Gore. 
Guverner želi da se do tog razgovora ne preduzima ništa na području njegove 
suverenosti.</p>
<p>f. Št.: Ja ću to smesta javiti mojim pretpostavljenim službenim 
instancama.</p>
<p>Eks. R.: Nemački oficir za vezu u Tirani (pukovnik Mahold [Machold]) o tome 
je već obavešten. (Telefonski poziv za ekselenciju R.)</p>
<p>Eks. R.: Kada nameravate sutra da napadnete?</p>
<p>f. Št.: Rano izjutra, tačno naređenje nije još izdato.</p>
<p>Eks. R.: Upravo sam razgovarao sa svojim načelnikom Operativnog odeljenja. 
Veza sa divizijom „Taurinenze&quot; biće uspostavljena. Odatle mogu da krenu 
u napad ka jugu dva bataljona sa artiljerijom. Ne znamo još da li do sutra 
izjutra divizija „Taurinenze&quot; može da bude spremna. Do popodneva će 
svakako prispeti neko. obaveštenje. Time je ova stvar sasvim razjašnjena. Gen. 
Bon[ini]: Potrebna je stalna veza između nemačkih i ita-lijanskih trupa za 
vreme ove akcija.</p>
<p>f. Št.: U tom cilju moje komandno mesto biće u Bera-nama. (Dalji razgovor 
odnosio se ponovo na razoružanje četnika).&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Eks. R.: U pogledu razoružanja četničkih jedinica, odluka treba tek da dođe 
iz Rima.</p>
<p>f. Št.: Onda guverner Crne Gore treba da stupi u vezu sa Sarajevom.</p>
<p>Eks. R.: Pa 18. 5. održaće se razgovori u Solunu.</p>
<p>f. Št.: Ja imam izričito naređenje mojih pretpostavljenih službenih 
instanci da četnike smesta razoružam.</p>
<p>Eks. R.: Guverner Crne Gore neće to bez svog odobrenja ni pod kojim uslovima 
odobriti. Ako uprkos tome naređenje bude i dalje izvršavano, akcija će 
predstavljati povredu italijanskih suverenih prava.</p>
<p>f. Št.: To nije ni u kom pogledu cilj nemačke akcije.</p>
<p>Eks. R.: Zbog toga se razoružanje, do konačne odluke 18. 5. u Solunu, ne 
sme dalje sprovoditi.</p>
<p>f. Št.: Molim još jednom da guverner Crne Gore stupi u vezu sa Sarajevom.</p>
<p>Eks. R.: Postaraću se za to. Sve do sada uhvaćene četnike treba smesta 
osloboditi i ponovo naoružati.</p>
<p>f. St.: Uputiću smesta komandantu [nemačkih trupa] u Hrvatskoj pitanje u 
tome pogledu i javiti mu sve prigovore Vaše ekselencije. Skrećem pažnju da se 
nemački ulazak trupa zasniva na jednoj molbi guvernera Crne Gore.[7] Eks. R.: 
To je tačno. (Telefonski poziv za eksel. R.) Upravo sam primio izveštaj da se 
četnici i dalje ra-zoružavaju. (Eks. R. se veoma uzrujao.)</p>
<p>f. St.: Postupam samo u skladu sa naređenjem mojih pretpostavljenih službenih 
instanci.</p>
<p>Eks. R.: (Veoma žučno). Ja komandujem u području Crne Gore. Ako se razoružavanje 
smesta ne obustavi, znaću da vas silom oružja sprečim. (Telefonski poziv za 
ekselenciju R.) Guverner Crne Gore je naredio da Đurišić[8], koji je već u 
nemačkim rukama, smesta bude oslobođen i četnici opet naoružani. (Eks. R. 
vodi telefonski razgovor koji, izgleda, ima za posledicu kasnije preme-štanje 
sedišta štaba u Andrijevicu.) Po nalogu komandanta, potporučnik Fišer se za 
kraće vreme udaljio iz sobe da bi otišao po kola. Kada je ponovo ušao, stiglo 
je upravo uputstvo iz Rima, koje je Eks. R. saopštio. Eks. R.: Upravo sam 
primio sledeće uputstvo iz Rima:</p>
<p>„Italijanska Vrhovna komanda je nemačkoj Vrhovnoj komandi predložila 
sledeće: 1.) Akciju protiv partizana u Crnoj Gori nemačke trupe treba da vode 
zajednički sa našim trupama. 2.) Akcija protiv nacionalista, koji su 
eventualno pristalice Mihailovića, može samo biti zadatak jednog kasnijeg 
vremenskog termina i mora u svakom slučaju biti utanačena između ekselencije 
Pircija Birolija (guverner Crne Gore) i nemačkog generala Lera.</p>
<p>3.) Ukoliko nemačke komande smatraju potrebnim, da krenu protiv 
nacionalista, moraju za to prethodno dobiti odobrenje guvernera Crne Gore. 4.) 
Na kraju OKW još jednom je zamoljena da u tome smislu izda naređenje nemačkoj 
Komandi Jugoistoka.</p>
<p>Eks. R.: Još jednom ponavljan zahtev da se pusti major Đurišić, a da se 
već razoružani četnici ponovno naoružaju. Vaša akcija mora smesta prestati, 
čak i u slučaju da primite suprotno naređenje iz Sarajeva.</p>
<p>f. Št.: Sarajevo je, naposletku, i samo moralo biti obave-šteno o gornjem 
uputstvu iz Rima, pa će mi u odnosu na to izdavati naređenja. Stupicu smesta u 
vezu sa Sarajevom.</p>
<p>Eks. R.: (Krajnje žučno.) Bude li se nemačka akcija i nadalje izvodila, 
smatraću to direktnom akcijom protiv Italije.</p>
<p>f. St.: Smatram da se akcija zasniva na međusobnim razgovorima firera i dučea.</p>
<p>Eks. R.: Imam direktno naređenje iz Rima, pa se može smatrati da Rim sa 
time nije upoznat. (O razgovorima po tome pitanju između firera i dučea). Ako 
više instance učine grešku, mi vojnici imamo &quot; zadatak da je po 
sopstvenoj inicijativi razbistrimo.</p>
<p>f. Št.: Ja ću smesta stupiti u vezu sa svojom pretpostavljenom službenom 
instancom.</p>
<p>Eks. R.: Razoružanje četnika morate smesta obustaviti, čak i pre no što 
primite nova naređenja.</p>
<p>i. St.: Tada ekselencija mora sama da stupi u vezu sa Sarajevom.</p>
<p>Eks. R.: Razmislite tačno o tome, jer bi mogle nastati komplikacije.</p>
<p>f. St.: Zbog toga bih smesta telefonirao svojoj pretpostavljenoj službenoj 
instanci.</p>
<p>Eks. R.: Vi morate svoju akciju smesta da obustavite, čak i protivno naređenju 
Vašeg pretpostavljenog.</p>
<p>f. St.: Vaše zamerke smesta ću proslediti.</p>
<p>Eks. R.: Ali svoje naređenje možete odmah da saopštite. Upozoravam Vas da 
ću dalje akcije sa Vaše strane oružjem sprečiti.</p>
<p>Zašto niste pre početka akcije stupili u vezu sa ita-lijanskim komandama.</p>
<p>f. St.: To je zadatak mojih pretpostavljenih. Ja sam Vas smesta po prijemu 
naređenja obavestio o početku akcije preko oficira za vezu, kapetana Buci ja 
[Buz-zi].</p>
<p>Time se završio prvi deo razgovora. Eks. R. čeka odluku koja treba da dođe 
iz Sarajeva.</p>
<p>11.20 časova</p>
<p>U 13.20 časova general-major fon Štetner je primio sledeći telegram 
komandanta [nemačkih trupa] u Hrvatskoj (predao ga je poručnik Rajmelt: 
[Reimelt]: „Major Đurišić i četnici uhvaćeni su po naređenju. Na 
ultimatum za sada odgovoriti da još nikakav odgovor nije prispeo iz Soluna.</p>
<p>Poželjno je da se razgovori sa italijanskim komandu-jućim generalom 
odugovlače do pristizanja odluke. Treba izbegavati sukobe.&quot;</p>
<p>U 13,40 časova razgovor je nastavljen:</p>
<p>f. Št.: Moji izveštaji biće prosleđeni 0KW.</p>
<p>Eks. R.: Kada ćete moći računati sa pristizanjem odgovora?</p>
<p>f. Št.: Po svoj prilici danas ne više.</p>
<p>Eks. R.: Može se iz toga zaključiti da iz Berlina nije poslato nikakvo 
uputstvo. Pošto se tek javlja Berlinu, moraju do dolaska odgovora sve operacije 
biti obustavljene.</p>
<p>f. Št.: Komandant [nemačkih trupa] u Hrvatskoj potvrdio je moj zadatak. Učinićemo 
sve da izbegnemo nezgode.</p>
<p>Eks. R.: Još jednom tražim da se obustavi razoružanje do pristizanja 
odgovora iz Berlina.</p>
<p>f. Št.: Hoćemo li se složiti s time da dosadašnje zarobljenike zadržimo, 
a da se dalja hapšenja više ne vrše.</p>
<p>Eks. R.: Molim Vas da mi izručite majora Đurišića do konačnog rešenja.</p>
<p>f. Št.: Jamčim Vam da Đurišiću neće dlaka s glave nedostajati.</p>
<p>Eks. R.: Kada primim naređenje, Đurišića ću smesta predati nemačkim 
trupama, f. Št,: Imam naređenje i molim Vas da ostavimo sadašnje stanje. Eks. 
R.: Smatram da takav način postupanja nije u duhu [saradnje] osovinskih sila. 
f. Št.: Svakako da postoji osnova naređenja za razoružavanje i pritvaranje četnika. 
Ja lično je ne znam. Eks. R.: Činjenicu da mi ne predajete Đurišića shvatam 
kao izraz Vašeg nepoverenja i kao ličnu uvredu, jer se Vi uopšte ne obazirete 
na moju ličnu želju.</p>
<p>f. Št.: Nisam u stanju da se obazirem na lične želje, jer imam svoja naređenja, 
koja kao vojnik moram ispunjavati.</p>
<p>Eks. R.: Mišljenje sam da u kontakte treba stupati i od srca, a ne ravnati 
se samo strogo po naređenjima.</p>
<p>f. Št.: Uveravam Vas da i srcem i dušom dolazimo k Vama, jer se radi, 
zaboga, o zajedničkom neprijatelju.</p>
<p>Eks. R.: Moramo da čekamo na odluku. Pod ovakvim okolnostima je jedna dobra 
saradnja nemoguća.</p>
<p>f. Št.: Akcija je ipak bila potrebna, jer i Vi sigurno znate da Mihailović 
stoji u vezi sa Engleskom.</p>
<p>Eks. R.: U redu! Ali trebalo je smesta uspostaviti vezu.</p>
<p>f. Št.: Mi smo vas odmah obavestili nakon što smo primili naređenje. 
Mislio sam da ste odranije upoznati sa suštinom stvari.</p>
<p>Eks. R.: Vi ste istovremeno kada ste nas obavestili izdali naređenje i 
svojim bataljonima.[9]</p>
<p>f. Št.: Naređenje sam primio juče uveče, a ono je glasilo za danas.</p>
<p>(Razgovor je time bio završen) 14.15. časova</p>
<p>Kratko opraštanje.</p>
<p align="center">Za tačnost:</p>
<p align="center">Fišer</p>
<p align="center">potporučnik</p>
<p>1 Snimak originala (pisanog na mašini) u AVII, NAV-T-315, r. 64, s. 632—7.</p>
<p>2 Valter</p>
<p>3 Erkole (Ercole Roncaglia)</p>
<p>4 Silvio, divizijski general</p>
<p>5 Vidi dok. br. 60 i 67.</p>
<p>6 Aleksander (Alexander Lohr)</p>
<p>7 Vidi dok. br. 54.</p>
<p>8 Pavle. Vidi dok. br. 66.</p>
<p>9 Vidi dok. br. 60, 64 i 66.</p>
<p>
<br>
<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_3_64.htm"><b>Prethodni dokument</b></a></TD>
<TD><a href="4_12_3_66.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
