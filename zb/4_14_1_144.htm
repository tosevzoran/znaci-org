<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_143.htm"><b>Prethodni dokument</b></a></TD>
<TD><a href="4_14_1_145.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 144</strong></p>
<p align="center"><strong>OBAVEŠTENJE ŠTABA MAJEVIČKE ČETNIČKE BRIGADE OD 
14. AVGUSTA 1942. KOMANDANTIMA BATALJONA O PREGOVORIMA SA PREDSTAVNIKOM NEMACKIH 
TRUPA1</strong></p>
<p align="center">ŠTAB MAJEVIČKE ČETNIČKE BRIGADE</p>
<p align="center">Str. Pov. br. službeno</p>
<p align="center">14 avgusta 1942 god POLOŽAJ</p>
<p align="center">SVIMA KOMANDANTIMA BATALJONA</p>
<p>Danas prije podne, došao je u Lopare Komandant Njemačke vojne sile za istočnu 
Bosnu i pozvao pretstavnike četnika radi zdogovora.2 Od strane ovoga štaba tim 
razgovorima su prisustvovali: Vojvoda, načelnik štaba Jovan Đ. Dorđević, i 
ađutant Mirko Dukanović i Komandant Majevičkog bataljona Rado Tominčević.</p>
<p>Pretstavnik Njemačke vojne vlasti, saopštio je da se, naročito u poslednje 
vrijeme dešavaju od strane četnika razni napadi na Hrvatsku vojsku, saobraćajne 
objekte i sl. a bio je jedan slučaj i napada na njemački sanitetski auto, te 
se iz svega toga jasno vidi da četnici ne održavaju ugovoreno primirje,3te 
radi toga je Njemačka Vojna sila prinuđena da četnicima postavi slijedeće 
uslove:</p>
<p>1)&nbsp; Ako četnici žele da sačuvaju svoju teritoriju od uništenja, i da 
na istoj sačuvaju narod, red i mir, moraju bez-uslovno da predaju oružje, i to 
samo Njemačkoj vlasti, jer su Nijemci u Istočnoj Bosni preuzeli svu vojnu 
vlast, i pod njihovom Komandom stoji Hrvat, domobranstvo, ustaše, milicija i 
legija.</p>
<p>2)&nbsp; U onim selima, koja graniče sa muslimanskim ili onim gdje ima 
partizana, ostaviće se potreban broj oružja za odbranu naših sela, naroda i 
imetka.</p>
<p>I kako su pretstavnici četnika izjavili da na ove uslove nikako ni pod koju 
cijenu ne mogu pristati, i iznijeli im sve razloge zbog kojih se to ne može učiniti, 
ipak je prestavnik Njemačke vojske tvrdo ostao pri svojim zahtjevima, navodeći 
da se nikakav drugi sporazum ne može napraviti.</p>
<p>Posle dužeg dokazivanja ipak je postignuto slijedeće:</p>
<p>Ako četnici do 20 avgusta u 24 čas. ne dadu nikakav odgovor za predaju oružja, 
onda će se smatrati da pripreme za predaju oružja još nisu izvršene, te će 
ostati i dalje stanje primirja, i Njemačka, kao ni Hrvatska vojska neće pucati 
na četnike.4 Ali ako ma ko od četnika samo jedan metak opali na Njijemca, 
Hrvata, Muslimana ili legiju, onda će njemačka vojska odmah preduzeti opšti 
napad na cijelu Majevicu, t.j. po-slaće kaznenu ekspediciju, i u tom slučaju 
bićemo sami krivi za propast srpskog naroda na Majevici. Milosti neće biti 
nikakve i ni prema kome.</p>
<p>Isto tako će se preduzeti opšti napad, ako se desi da bude napadnut ili oštećen 
ma kakav vojni, saobraćajni i dr. objekat.</p>
<p>Dostavlja Vam se prednje, sa naređenjem, da od danas nikakve akcije, ma i 
najmanje, ne preuzimate bez znanja i odobrenja ovoga štaba.</p>
<p>Odmah svima borcima saopštite važnost ovoga naređenja i upozorite ga na 
posledice, ako se ne budemo striktno pridržavali ovoga naređenja.</p>
<p>Svaki napad od strane legije i Muslimana odmah, najhitnije dostavljajte ovome 
štabu, kako bi se blagovremeno mogle preduzeti sve potrebne mjere kod Njemačke 
komande.</p>
<p>Isto tako odmah izvještavajte sve što budete doznali o kretanju partizana.</p>
<p>Svima borcima saopštite, da će svaki onaj, koji samovoljno izvrši ma kakvu 
akciju, biti najstrožije kažnjen.</p>
<p align="center">Komandant,</p>
<p align="center"><strong>Vojvoda Majevički</strong>,5</p>
<p align="center">M.P.6</p>
<p align="center">7Zapisnik održanih pregovora na sednici u Loparama na dan 14 
- VIII.</p>
<p align="center">Po prijemu i postupku u akta</p>
<p align="center">M. P.8</p>
<p align="center">Ađutant</p>
<p align="center"><strong>Stan. T. Todorović</strong></p>
<p>1 Original (umnožen na šapirografu, ćirilicom) u Arhivu VII, Ča, k. 210, 
reg. br. 23/2 (BH-V-10973).</p>
<p>2 Radi se o pregovorima povodom zahteva da četnici predaju oružje (Arhiv 
VII, Ča, k. 210, reg. br. 22/2).</p>
<p>3 Vidi dok. br. 125.</p>
<p>4 U odgovoru Štaba Majevičke četničke brigade od 19. avgusta 1942. »Komandantu 
nemačke vojske — na ruke potpukovniku Vistu — Tuzla« piše da se nemački 
zahtev za predaju oružja ne može prihvatiti, pored ostalog, zato što bi 
srpsko stanovništvo bez oružja bilo izloženo opasnosti da bude uništeno od 
strane muslimanske legije i što brigadi preti neposredna opasnost od napada 6. 
istočnobosanske NOU brigade (Arhiv VII, Ča, k. 233, reg. br. 36/2); vidi i 
dok. br. 147.</p>
<p>5 Radivoje Kerović.</p>
<p>8 i 8 Okrugli pečat: »Četnički odred vojvode Majevičkog«,</p>
<p>7 Tekst do kraja dopisan, na mašini, na poleđini dokumenta.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_143.htm"><b>Prethodni dokument</b></a></TD>
<TD><a href="4_14_1_145.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
