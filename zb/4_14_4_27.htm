<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_26.htm"><b>Prethodni dokument</b></a></TD>
<TD><a href="4_14_4_28.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ŠTABA 1. JURIŠNOG KORPUSA OD 12.AVGUSTA 
1944. KOMANDANTU 4. GRUPE JURIŠNIH KORPUSA O BORBAMA PROTIV JEDINICA NOVJ NA 
KOPAONIKU OD 6. DO 9. AVGUSTA1 ŠTAB I JURIŠNOG KORPUSA</strong></p>
<p align="center">Br. službeno 12 avgusta 1944 godine</p>
<p align="center">ČUKOJEVAC</p>
<p align="center">KOMANDANTU IV GRUPE JURIŠNIH KORPUSA</p>
<p>Aktom vašim O. BR. službeno od 11 -VIII naređeno je da svi korpusi 
kompletiraju do 16 ov.m. i izveste da su spremni za akciju. Kako ovaj korpus još 
nije prikupljen i nema izgleda da će [se] usposobiti za dejstvo do 16 ov.m. i 
kako je potpisatom usmeno rečeno od strane g. majora Račića i njegovog načelnika 
štaba kap. g. Neška Nedića da se ovom korpusu ostavlja na raspoloženje do 20 
ov.m. da se prikupi i usposobi za nove akcije, to je u tom smislu od strane ovog 
štaba i izdato naređenje nižim starešinama. Zbog toga ovaj korpus neće biti 
spreman za akciju pre 20 ov.m.</p>
<p>Do sada se zna da se prikupilo u jedinice ovog korpusa oko 1200 do 1250 
vojnika i starešina. Za ostalih 1000 vojnika i starešina još se ništa tačno 
nezna. Prepričavanja su razna. Saznaje se da su dosta komunista zarobili.</p>
<p>Isto tako traže se tačni podaci o gubicima na dan 6, 7, 8 i 9 avgusta, kao 
i šta je ko od starešina radio i gde se nalazio. Po ovom traženju za sada se 
još ne mogu dati podaci, jer se još u korpus nisu prikupile mnoge starešine, 
među kojima i sami komandanti brigada i bataljona. Ovi podaci dostaviće se 
docnije.</p>
<p>Ovaj korpus na dan 6 avgusta nije vodio borbu.2 Noću 6/7 nalazio se na položaju 
Jelka — Gobelja. 7 avgusta u 3 časa krenuo je u pravcu Suvog Rudišta i odmah 
primio borbu na Jarmu i Karamanu.3 Borba je vođena od 3 do 10 časova kada se 
ovladalo visom Karaman i Jarmom. U ovoj borbi ovaj korpus zarobio je od 
komunista 7 puškomitraljeza, oko 30 pušaka, oko 10 natovarenih konja i uhvatio 
4 živa partizana, a ostavio na položaju 3 viđena partizanska leša. Primećeno 
je još mrtvih i mnogo ranjenih partizana. Na našoj strani bilo je 4 mrtva i 
skoro 20 ranjenih. Posle ovoga od strane štaba grupe korpusa naređeno je 
gonjenje u pravcu s. Kneževa, i tako je i urađeno. Gonjenje smo produžili do 
mraka i izbili u visinu s. Kneževa.4 Pod pretpostavkom da se svi korpusi nalaze 
na položajima kako je to navedeno u zapovesti štaba grupe korpusa O. Br. 165 i 
da se III Jurišna brigada III jurišnog korpusa nalazi na Su-vom Rudištu i 
Milanovom vrhu, i pošto su slabi neprijateljski delovi bežali sve do mraka 
ispred ovog korpusa, to je ovaj korpus zanoćio na položaju Mramor — Bećirovac. 
U toku noći 7/8 bio je napadnut jačim komunističkim snagama i posle borbe od 
3 časa rasturio se.6 U toku 8 i 9 avgusta ovaj korpus kao ce-lina nije vodio 
borbu, već samo pojedini delovi koji su se probijali iz neprijateljskog obruča.</p>
<p>Detaljnih podataka ni o čemu se još nema pošto se još nisu prikupile sve 
starešine ni vojnici.</p>
<p align="center">ZAST. KOMANDANTA — PORUČNIK</p>
<p align="center"><strong>Dušan M. Lazarević</strong></p>
<p align="center">M.P.7</p>
<p>1&nbsp; Original (pisan na mašini, ćirilicom) u Arhivu VII, Ča, k. 6, reg. 
br. 46/2 (S-V-1091/1).</p>
<p>2&nbsp; Toga dana je 1. jurišni korpus bio u pokretu od Aleksandrovca ka 
Kopaoniku. Prema zapovesti štaba njegove 3. jurišne brigade od 5. avgusta 
1944, korpus je iz Aleksandrovca pošao 6. avgusta u 3 sata (Arhiv VII, Ča, k. 
23, reg. br. 29/2). Direktivom komandanta 4. grupe jurišnih korpusa od 5. 
avgusta bilo je, međutim, naređeno da svi korpusi krenu 5. avgusta u 17 sati 
(vidi dok. br. 6).</p>
<p>3, 4 i 6 Reč je o napadu 17. NOU divizije i 1. krajiške NOU brigade 5. NOU 
divizije. Sire podatke o rasporedu i dejstvu tih jedinica vidi Zbornik NOR-a, 
tom I, knj. 9, dok. br. 94, 112, 179, 181, 182; Arhiv VII, Ča, k. 26, reg. br. 
40/2: zapovest Štaba 1. jurišnog korpusa od 7. avgusta 1944. i k. 23, reg. br. 
31/2: zapovest Štaba 3. jurišne brigade 1. jurišnog korpusa od 7. avgusta 
1944. Vidi dok. br. 29 i 31.</p>
<p>5 Vidi dok. br. 12.</p>
<p>7 Okrugli pečat: »Komanda jugoslovenske vojske u otadžbini — Gorski štab 
br. 53« (1. ravnogorski korpus).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_26.htm"><b>Prethodni dokument</b></a></TD>
<TD><a href="4_14_4_28.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
