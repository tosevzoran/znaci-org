<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_133.htm"><b>Prethodni dokument</b></a></TD>
<TD><a href="4_14_3_135.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE DRAŽE MIHAILOVlĆA OD 30. APRILA 1944. 
KOMANDANTU MLAVSKO-SMEDEREVSKE GRUPE KORPUSA ZA BORBU PROTIV PRIPADNIKA 
NARODNOOSLOBODILAČKOG POKRETA U SMEDEREVSKOM KRAJU1</strong></p>
<p>GORSKI ŠTAB BR. 12&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>O. Br. službeno&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>30 april 1944 godine</p>
<p>Položaj&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p align="center">KOMANDANTU SMEDEREVSKOG KORPUSA. —</p>
<p>U Smederevskom kraju još nikako nije uređeno stanje. U poslednje vreme tamo 
su se pojavile komunističke grupe i njihovi simpatizeri3. Takvo stanje niukom 
slučaju ne sme se više trpeti. Smederevski kraj ima se po svaku cenu očistiti 
od komunista, i organizovati kako je to urađeno u ostalim krajevima Srbije. U 
vezi sa ovim, —</p>
<p>NAREĐUJEM</p>
<p>1.&nbsp; — Da komandant Mlavskog korpusa4 odmah stavi na raspoloženje 1000 
(hiljadu) vojnika potpukovniku Milošu Radojloviću, — komandantu 
Mlavsko-Smederevske grupe korpusa5.</p>
<p>2.&nbsp; — Potpukovnik Radojlović, — komandant Mlavsko--Smederevske 
grupe korpusa odmah će se sa svima jedinicama Mlavsokg korpusa (jačine 1000 
ljudi) krenuti u Smederevski kraj i povesti najenergičniju akciju na čišćenju 
komunista i njihovih simpatizera, a jednovremeno vršiti organizaciju stanovništva.</p>
<p>3.&nbsp; — Komandant Mlavskog korpusa i komandant Mlavsko--Smederevske 
grupe korpusa depešom će me hitno izvestiti o&nbsp; &nbsp;izvršenju prednjeg 
naređenja. Komandanta Smederevskog korpusa, i jedinice Smederevskog korpusa 
ppukovnik Radojlović takođe će upotrebiti u ovoj akciji.</p>
<p><strong>Nikakve izgovore, niti odlaganje akcije neću primati. O izvršenju 
akcije odgovoran mi je ppukovnik Radojlović, kao i svi ostali starešine u 
koliko ne postupe po ovome naređenju.</strong></p>
<p><strong>Hitno je!</strong></p>
<p>Načelnik Štaba Vrhovne komande, i ministar vojske, mornarice i 
vazduhoplovstva, Armijski Đeneral, Drag. M. Mihailović&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p align="center">M.P.6</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 4, reg. 
br. 3/3 (VK-V-256).</p>
<p>2&nbsp; Šifra za Štab Vrhovne komande.</p>
<p>3&nbsp; Vidi dok. br. 127.</p>
<p>4&nbsp; Simeon Siniša Ocokoljić.</p>
<p>5 Grupa je formirana marta 1944. U njenom sastavu bili su Mlavski i 
Smederevski korpus (teritorija srezova: mlavskog, homoljskog, ramskog, 
moravskog, požarevačkog, jaseničkog, velikooraškog i podunavskog).</p>
<p>6 Okrugli pečat: »Komanda jugoslovenske vojske u otadžbini — gorski štab 
br. 1«.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_133.htm"><b>Prethodni dokument</b></a></TD>
<TD><a href="4_14_3_135.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
