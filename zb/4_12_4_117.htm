<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_116.htm"><b>Prethodni dokument</b></a></TD>
<TD><a href="4_12_4_118.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p align="center">
<br><b><span lang="HR" style="font-size:10.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
HR;mso-fareast-language:EN-US;mso-bidi-language:AR-SA">ZAPOVEST KOMANDANTA 
JUGOISTOKA OD 29. AVGUSTA 1944. KOMANDANTU GRUPE ARMIJA »E« ZA ODBRANU PODRUČJA 
JUGOISTOKA<sup>1</sup></span></b>
<p class="MsoNormal"><span lang="HR" style="mso-ansi-language:HR">&nbsp;<o:p>
</o:p>
</span></p>
<table border="0" cellspacing="0" cellpadding="0" style="border-collapse:collapse;
 mso-padding-alt:0mm 5.4pt 0mm 5.4pt">
  <tr>
    <td width="295" valign="top" style="width:221.4pt;padding:0mm 5.4pt 0mm 5.4pt">
      <p class="MsoNormal" style="background:white"><span lang="HR" style="mso-ansi-language:
  HR">KR</span></p>
      <p class="MsoNormal" style="background:white"><i><span lang="HR" style="letter-spacing:3.0pt;mso-ansi-language:HR">Telegram</span></i></p>
      <p class="MsoNormal" style="background:white"><span lang="HR" style="letter-spacing:
  -.15pt;mso-ansi-language:HR">STROGO POVERLJIVO </span><span lang="HR" style="letter-spacing:-.25pt;mso-ansi-language:HR">PREDMET 
      NAČELNIKA</span></p>
      <p class="MsoNormal" style="background:white"><span lang="HR" style="mso-ansi-language:
  HR">Samo po oficiru!</span></p>
      <p class="MsoNormal"><span lang="HR" style="mso-ansi-language:HR">K-t 
      Jugoistoka<o:p>
      </o:p>
      </span></p>
      <p class="MsoNormal" style="background:white"><span lang="HR" style="mso-ansi-language:
  HR">(K-da GrA »F«)</span><span lang="DE" style="mso-ansi-language:DE"><o:p>
      </o:p>
      </span></p>
      <p class="MsoNormal" style="background:white">Prim.: <span lang="HR" style="mso-ansi-language:HR">29. 
      8. 44.</span></p>
      <p class="MsoNormal"><span lang="HR" style="mso-ansi-language:HR">Ia/KTB 
      Br. str. pov. 39/44 </span>Prim. <span lang="HR" style="mso-ansi-language:HR">8. 
      Pril.<o:p>
      </o:p>
      </span></p>
    </td>
    <td width="295" valign="top" style="width:221.4pt;padding:0mm 5.4pt 0mm 5.4pt">
      <p class="MsoNormal" style="margin-right:20.15pt;background:white"><span lang="HR" style="mso-ansi-language:HR">Pismeno 
      dostavljeno: <o:p>
      </o:p>
      </span></p>
      <p class="MsoNormal" style="margin-right:20.15pt;background:white"><span lang="HR" style="mso-ansi-language:HR">1.) 
      Ia (FS) <o:p>
      </o:p>
      </span></p>
      <p class="MsoNormal" style="margin-right:20.15pt;background:white"><span lang="HR" style="mso-ansi-language:HR">2.) 
      K-t <o:p>
      </o:p>
      </span></p>
      <p class="MsoNormal" style="margin-right:20.15pt;background:white"><span lang="HR" style="mso-ansi-language:HR">2. 
      OkA <o:p>
      </o:p>
      </span></p>
      <p class="MsoNormal" style="margin-right:20.15pt;background:white"><span lang="HR" style="mso-ansi-language:HR">3.) 
      Vojnoupr. k-t Jugoistoka,</span><span lang="DE" style="mso-ansi-language:DE"><o:p>
      </o:p>
      </span></p>
      <p class="MsoNormal"><i><span lang="HR" style="mso-ansi-language:HR">informativno: 
      <o:p>
      </o:p>
      </span></i></p>
      <p class="MsoNormal"><span lang="HR" style="mso-ansi-language:HR">4.) K-t 
      K-de vazd. Jugoistoka <o:p>
      </o:p>
      </span></p>
      <p class="MsoNormal"><span lang="HR" style="mso-ansi-language:HR">5.) K-tu 
      Morn[aričke] grupe »Jug« <o:p>
      </o:p>
      </span></p>
      <p class="MsoNormal"><span lang="HR" style="mso-ansi-language:HR">6.) Ic <o:p>
      </o:p>
      </span></p>
      <p class="MsoNormal"><span lang="HR" style="mso-ansi-language:HR">7.) O. </span><span lang="DE" style="mso-ansi-language:DE">Qu 
      <o:p>
      </o:p>
      </span></p>
      <p class="MsoNormal"><i><span lang="HR" style="mso-ansi-language:HR">8.) 
      KTB</span></i><span lang="HR" style="mso-ansi-language:HR"><o:p>
      </o:p>
      </span></p>
    </td>
  </tr>
</table>
<p class="MsoNormal" style="background:white"><span lang="HR" style="mso-ansi-language:
HR">(K-da GrA »F«)</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="background:white">Prim.: <span lang="HR" style="mso-ansi-language:HR">29. 
8. 44.</span></p>
<p class="MsoNormal" style="margin-right:161.3pt;background:white"><span lang="HR" style="mso-ansi-language:HR">Ia/KTB 
Br. str. pov. 39/44 </span>Prim. <span lang="HR" style="mso-ansi-language:HR">8. 
Pril.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-right:.95pt;text-align:justify;tab-stops:28.8pt;
background:white"><sup><span lang="HR" style="font-size:7.0pt;mso-bidi-font-size:
10.0pt;mso-ansi-language:HR">1</span></sup><span lang="HR" style="font-size:7.0pt;
mso-bidi-font-size:10.0pt;mso-ansi-language:HR"> Snimak overenog telegrama 
(pisanog na mašini) u AVII, NAV-T-311, r. 191, s. 622—5.<o:p>
</o:p>
</span></p>
<p class="MsoNormal" style="tab-stops:28.8pt;background:white"><sup><span lang="HR" style="font-size:7.0pt;mso-bidi-font-size:10.0pt;mso-ansi-language:
HR">2</span></sup><span lang="HR" style="font-size:7.0pt;mso-bidi-font-size:10.0pt;
mso-ansi-language:HR"> Četvrtasti pečat.</span><span lang="DE" style="font-size:
7.0pt;mso-bidi-font-size:10.0pt;mso-ansi-language:DE"><o:p>
</o:p>
</span></p>
<p class="MsoNormal" style="margin-right:241.9pt;background:white"><span lang="HR" style="font-size:12.0pt;mso-bidi-font-size:10.0pt;mso-ansi-language:HR">Komandantu 
<o:p>
</o:p>
</span></p>
<p class="MsoNormal" style="margin-right:241.9pt;background:white"><span lang="HR" style="font-size:12.0pt;mso-bidi-font-size:10.0pt;mso-ansi-language:HR">Gr 
</span><span lang="DE" style="font-size:12.0pt;mso-bidi-font-size:10.0pt;mso-ansi-language:
DE">A »E«<o:p>
</o:p>
</span></p>
<p class="MsoNormal" style="margin-right:182.4pt;background:white"><span lang="HR" style="font-size:12.0pt;mso-bidi-font-size:10.0pt;letter-spacing:-.2pt;
mso-ansi-language:HR">PREDMET NAČELNIKA <o:p>
</o:p>
</span></p>
<p class="MsoNormal" style="margin-right:182.4pt;background:white"><span lang="DE" style="font-size:12.0pt;mso-bidi-font-size:10.0pt;mso-ansi-language:DE">XXVII/44<o:p>
</o:p>
</span></p>
<p class="MsoNormal" style="background:white"><i><span lang="HR" style="font-size:
12.0pt;mso-bidi-font-size:10.0pt;mso-ansi-language:HR">Zapovest br. 7 za odbranu 
područja Jugoistoka</span></i><span lang="HR" style="font-size:12.0pt;
mso-bidi-font-size:10.0pt;mso-ansi-language:HR"><o:p>
</o:p>
</span></p>
<p class="MsoNormal" style="text-align:justify;background:white"><span lang="HR" style="font-size:12.0pt;mso-bidi-font-size:10.0pt;mso-ansi-language:HR">1.) 
Ispadanje Rumunije<sup>3</sup> i politički prodor saveznika u Bugarsku stavlja 
naše vojno vodstvo u novu situaciju. Dok su rumunske oružane snage skoro bez 
izuzetka prešle na stranu neprijatelja, <i>Bugarska </i>još odugovlači sa 
otvorenim raskidom saveza. Prikriveni neprijateljski stav prema Nemačkoj jednog 
dela bugarskih vlasti i dela bugarskih oružanih snaga ipak se već sada može 
konstatovati. Što se tiče pojedinosti, treba da očekujemo:<o:p>
</o:p>
</span></p>
<p class="MsoNormal" style="margin-right:.25pt;text-align:justify;tab-stops:35.5pt;
background:white"><span lang="HR" style="font-size:12.0pt;mso-bidi-font-size:
10.0pt;mso-ansi-language:HR">a) Povlačenje </span><span style="font-size:12.0pt;
mso-bidi-font-size:10.0pt">I</span><span style="font-size:12.0pt;mso-bidi-font-size:
10.0pt;mso-ansi-language:HR"> </span><span style="font-size:12.0pt;mso-bidi-font-size:
10.0pt">bug</span><span lang="HR" style="font-size:12.0pt;mso-bidi-font-size:
10.0pt;mso-ansi-language:HR">. okup. korp. iz Srbije<sup>4</sup>, u kom cilju su 
već otpočeli prvi pokreti,<o:p>
</o:p>
</span></p>
<p class="MsoNormal" style="tab-stops:35.5pt;background:white"><span lang="HR" style="font-size:12.0pt;mso-bidi-font-size:10.0pt;mso-ansi-language:HR">b) 
povlačenje 7. </span><span style="font-size:12.0pt;mso-bidi-font-size:10.0pt">bug</span><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">. div. iz Grčke,<o:p>
</o:p>
</span></p>
<p class="MsoNormal" style="margin-right:.25pt;text-align:justify;tab-stops:35.5pt;
background:white"><span lang="HR" style="font-size:12.0pt;mso-bidi-font-size:
10.0pt;mso-ansi-language:HR">c) zahtev da nemačke trupe napuste bugarsko područje. 
Ovaj zahtev je do sada oprezno nagovešten,<span style="letter-spacing:
-.05pt"><o:p>
</o:p>
</span></span></p>
<p class="MsoNormal" style="tab-stops:37.2pt;background:white"><span lang="HR" style="font-size:12.0pt;mso-bidi-font-size:10.0pt;mso-ansi-language:HR">d) 
napuštanje trakijskog područja, novopripojenog 1941, c) evakuaciju Makedonije <span style="letter-spacing:.5pt">ili,</span> 
pak,<o:p>
</o:p>
</span></p>
<p class="MsoNormal" style="text-align:justify;background:white"><span lang="HR" style="font-size:12.0pt;mso-bidi-font-size:10.0pt;mso-ansi-language:HR">f) 
držanje ovog područja prema posebnim sovjetsko-ru-skim uputstvima, koristeći 
ga kao izolaciono područje između od Nemaca okupirane Grčke i severnog dela 
Balkanskog poluostrva i kao bazu sovjetske prevlasti na području Jugoistoka.<o:p>
</o:p>
</span></p>
<p class="MsoNormal" style="tab-stops:28.8pt;background:white"><sup><span lang="HR" style="font-size:7.0pt;mso-bidi-font-size:10.0pt;mso-ansi-language:
HR">3</span></sup><span lang="HR" style="font-size:7.0pt;mso-bidi-font-size:10.0pt;
mso-ansi-language:HR"> Rumunija je istupila iz rata 24. avgusta 1944 (vidi dok. 
br. 113).<o:p>
</o:p>
</span></p>
<p class="MsoNormal" style="margin-right:.25pt;text-align:justify;tab-stops:28.8pt;
background:white"><sup><span lang="HR" style="font-size:7.0pt;mso-bidi-font-size:
10.0pt;mso-ansi-language:HR">4</span></sup><span lang="HR" style="font-size:7.0pt;
mso-bidi-font-size:10.0pt;mso-ansi-language:HR"> Raspored 1. bugarskog 
okupacionog korpusa u okupiranoj Srbiji bio je 14. avgusta sledeći: štab 
korpusa i 22. pešadijska divizija (Štab sa 63. i 66. pukom) u Nišu; Štab 25. 
divizije u Požarevcu (70. puk u Aranđelovcu, a 103. u Zaječaru), Štab 24. 
divizije u Užicu (61. puk u Užičkoj Požegi, a 64. puk u Kremni), Štab 27. 
divizije sa 65. pukom u Prakuplju (122. </span><span lang="DE" style="font-size:
7.0pt;mso-bidi-font-size:10.0pt;mso-ansi-language:DE">p</span><span lang="HR" style="font-size:7.0pt;mso-bidi-font-size:10.0pt;mso-ansi-language:HR">u</span><span lang="DE" style="font-size:7.0pt;mso-bidi-font-size:10.0pt;mso-ansi-language:
DE">k</span><span lang="HR" style="font-size:7.0pt;mso-bidi-font-size:10.0pt;
mso-ansi-language:HR"> u KuršumMiji, 123. puk u Lebanu, a 69. <span style="letter-spacing:-.05pt">puk 
južno od Prakuplja) — vidi AVII, NAV-T-311, r. 286, s. 530: skica </span>rasporeda 
bugarskih jedinica u okupiranoj Srbiji oa dan 14. avgusita 1944.<o:p>
</o:p>
</span></p>
<p class="MsoNormal" style="margin-right:.5pt;text-align:justify;background:white"><span lang="HR" style="font-size:7.0pt;mso-bidi-font-size:10.0pt;mso-ansi-language:
HR">Inače, Bugari su 15. avgusta imali ukupno 22 pešadijske </span><span lang="DE" style="font-size:7.0pt;mso-bidi-font-size:10.0pt;mso-ansi-language:
DE">div</span><span lang="HR" style="font-size:7.0pt;mso-bidi-font-size:10.0pt;
mso-ansi-language:HR">i</span><span lang="DE" style="font-size:7.0pt;mso-bidi-font-size:
10.0pt;mso-ansi-language:DE">zije</span><span lang="HR" style="font-size:7.0pt;
mso-bidi-font-size:10.0pt;mso-ansi-language:HR">, 2 konjičke divizije, 1 
tenkovsku brigadu i 2 granične brigade (vidi <span style="letter-spacing:-.05pt">AVII, 
NAV-T-311, r. 192, s. 391—7: izveštaj Komande Grupe armija »F« </span>od 
15. avgusta 1944. Vrhovnoj komandi Vermahta).<o:p>
</o:p>
</span></p>
<p class="MsoNormal" style="margin-right:.5pt;text-align:justify;background:white"><span lang="HR" style="font-size:7.0pt;mso-bidi-font-size:10.0pt;mso-ansi-language:
HR">Bugarska vlada naredila je 29. avgusta povlačenje 1. bugarskog okupacionog 
korpusa iz Srbije i 7. divizije diz Grčke (Tirakije), ali ne i 5. armije i 
glomaznog policijskog aparata iz Makedonije, jer je ona Makedoniju smatrala 
svojom provincijom, i nadala se da će je kao talkvu moći i zadržati (Grupa 
autora, <i>ORNJ, </i>str. 347; AVII, NAV-T-311, r. 192, s. 965—9 i s. 993—7: 
izveštaji k-danta Jugoistoka od 28. d 29. avgusta 1944),</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-right:3.35pt;text-align:justify;background:
white"><span lang="HR" style="font-size:12.0pt;mso-bidi-font-size:11.0pt;
mso-ansi-language:HR">U takvoj situaciji vrlo su verovatni <i>napadi na spoljni </i></span><i><span style="font-size:12.0pt;mso-bidi-font-size:11.0pt">front</span><span style="font-size:12.0pt;mso-bidi-font-size:11.0pt;mso-ansi-language:HR"> 
</span></i><span lang="HR" style="font-size:12.0pt;mso-bidi-font-size:11.0pt;mso-ansi-language:
HR">područja Jugoistoka. Opasne tačke predstavljaju Zervasov mostobran oko 
Parge, područje srednjodalmatinske obale od Šibenika do Splita (u prvo vreme 
opasnost je ovde samo ograničenih razmera), a nakon daljih anglo-američkih 
napredovanja u pravcu doline. Poa i područje Istre i sektor Like.</span><span style="font-size:12.0pt;mso-bidi-font-size:10.0pt"><o:p>
</o:p>
</span></p>
<p class="MsoNormal" style="margin-right:3.6pt;text-align:justify;background:
white"><i><span lang="HR" style="font-size:12.0pt;mso-bidi-font-size:11.0pt;
mso-ansi-language:HR">Pokret bandi </span></i><span lang="HR" style="font-size:
12.0pt;mso-bidi-font-size:11.0pt;mso-ansi-language:HR">će dobiti naročiti 
polet u uslovima korišćenja mnogostrane zauzetosti nemačkih trupa i u 
sadejstvu sa operacijama velikih sila.</span><span lang="HR" style="font-size:12.0pt;
mso-bidi-font-size:10.0pt;mso-ansi-language:HR"><o:p>
</o:p>
</span></p>
<p class="MsoNormal" style="margin-right:3.6pt;text-align:justify;background:
white"><span lang="HR" style="font-size:12.0pt;mso-bidi-font-size:11.0pt;
mso-ansi-language:HR">2.) <i>Zadatak K-de Jugoistoka </i>je da čvrsto drži 
srednji deo Balkanskog poluostrva koji je važan za ratnu privredu i da obezbedi 
funkcionisanje najvažnijih saobraćajnih veza na području Jugoistoka.</span><span lang="HR" style="font-size:12.0pt;mso-bidi-font-size:10.0pt;mso-ansi-language:
HR"><o:p>
</o:p>
</span></p>
<p class="MsoNormal" style="margin-right:3.85pt;text-align:justify;background:
white"><span lang="HR" style="font-size:12.0pt;mso-bidi-font-size:11.0pt;
mso-ansi-language:HR">3.) Da bi se dobile potrebne snage za izvršenje gornjih 
zadataka, preduzeti sledeće:</span><span lang="HR" style="font-size:12.0pt;
mso-bidi-font-size:10.0pt;mso-ansi-language:HR"><o:p>
</o:p>
</span></p>
<p class="MsoNormal" style="margin-right:3.6pt;text-align:justify;tab-stops:33.85pt;
background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">a) prikupiti u rejonu Beograd — Niš — </span><span style="font-size:12.0pt;mso-bidi-font-size:11.0pt">Skoplje</span><span lang="HR" style="font-size:12.0pt;mso-bidi-font-size:11.0pt;mso-ansi-language:HR"> 
pokretne rezerve k-danta Jugoistoka. Pojedinosti će se regulisati posebnim naređenjima,<span style="letter-spacing:-.2pt"><o:p>
</o:p>
</span></span></p>
<p class="MsoNormal" style="margin-right:3.6pt;text-align:justify;tab-stops:33.85pt;
background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">b) smanjiti posade na jonskim i jegejskim ostrvima, 
a što je moguće više proredi ti zaposedanje položaja na primorskim sektorima 
južne i srednje Grčke,<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="margin-right:3.85pt;text-align:justify;tab-stops:
33.85pt;background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">c) bez odlaganja pripremiti povlačenje svih trupa 
i postrojenja južno od linije Krf — Janjina — Kalabaka — Olimp i 
uspostavljanje novog fronta na toj liniji.<span style="letter-spacing:-.3pt"><o:p>
</o:p>
</span></span></p>
<p class="MsoNormal" style="background:white"><span lang="HR" style="font-size:
12.0pt;mso-bidi-font-size:11.0pt;mso-ansi-language:HR">4.) <i>GrA »E« </i>počinje, 
uz preduzimanje svih mera maskiranja',</span><span lang="DE" style="font-size:
12.0pt;mso-bidi-font-size:10.0pt;mso-ansi-language:DE"><o:p>
</o:p>
</span></p>
<p class="MsoNormal" style="margin-right:3.6pt;text-align:justify;background:
white"><i><span lang="HR" style="font-size:12.0pt;mso-bidi-font-size:11.0pt;
mso-ansi-language:HR">bez odlaganja </span></i><span lang="HR" style="font-size:
12.0pt;mso-bidi-font-size:11.0pt;mso-ansi-language:HR">sa - <o:p>
</o:p>
</span></p>
<p class="MsoNormal" style="margin-right:3.6pt;text-align:justify;background:
white"><span lang="HR" style="font-size:12.0pt;mso-bidi-font-size:11.0pt;
mso-ansi-language:HR">a) odvoženjem sa svih ostrva, osim sa Rodosa i Krfa, 
borbenih jedinica i operativnih štabova. Prilikom sprovođenja ovih mera mora 
se očuvati odbrambena sposobnost Krita. Sa Lemnosa uzeti jedan bataljon i ne 
smanjivati više snage na njemu. Postojeće transportne kapacitete morskim i 
vazdušnim putem u potpunosti iskoristiti, i to u okviru granica postavljenih 
oskudicom u pogonskom gorivu i neprijateljskom nadmoćnošću,</span><span lang="HR" style="font-size:12.0pt;mso-bidi-font-size:10.0pt;mso-ansi-language:
HR"><o:p>
</o:p>
</span></p>
<p class="MsoNormal" style="text-align:justify;tab-stops:34.3pt;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:
HR">b) što dubljim rasporedom obalske odbrane koja je do sada bila linijska, 
pri čemu napustiti sve grupe uporišta koja se ne nalaze blizu velikih luka. U 
južnoj i srednjoj Grčkoj od mnogostruke je važnosti besprekorno obezbeđenje 
malog broja puteva i železničkih veza,<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="tab-stops:34.3pt;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:HR">c) 
sa preuređenjem načina snabdevanja, i to<span style="letter-spacing:-.45pt"><o:p>
</o:p>
</span></span></p>
<p class="MsoNormal" style="margin-right:20.4pt;text-align:justify;background:
white"><span lang="HR" style="font-size:12.0pt;mso-bidi-font-size:11.0pt;
mso-ansi-language:HR">(1) na području južno od linije Krf — Olimp i na 
ostrvima ne treba više povećavati zalihe, nego sa</span><span style="font-size:12.0pt;
mso-bidi-font-size:11.0pt">mo</span><span lang="HR" style="font-size:12.0pt;
mso-bidi-font-size:11.0pt;mso-ansi-language:HR">, ukoliko je moguće, održavati 
njihovo sadašnje stanje,</span><span lang="HR" style="font-size:12.0pt;
mso-bidi-font-size:10.0pt;mso-ansi-language:HR"><o:p>
</o:p>
</span></p>
<p class="MsoNormal" style="margin-right:20.15pt;text-align:justify;tab-stops:
53.5pt;background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">(2) doturanje potreba za snabdevanje na područje 
južno od linije Krf — Olimp i na ostrva vršiti samo radi pokrivanja najnužnijih 
potreba tekućih borbenih dejstava. Prestati sa upućivanjem snabdevačkih 
vozova koji bi prevazilazili razmere snabdevanja date ovim smernicama, te to 
uzeti u obzir prilikom budućeg zahteva,<span style="letter-spacing:-.55pt"><o:p>
</o:p>
</span></span></p>
<p class="MsoNormal" style="margin-right:20.4pt;text-align:justify;tab-stops:
53.5pt;background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">(3) delimično pomeranje zaliha i ustanova 
snabdevanja, voznih parkova, itd. koji nisu neophodni za samo <i>izvođenje 
borbenih dejstava, </i>sa područja srednje i južne Grčke prema severnom delu 
područja Grupe armija »E«,<span style="letter-spacing:-.55pt"><o:p>
</o:p>
</span></span></p>
<p class="MsoNormal" style="margin-right:20.65pt;text-align:justify;tab-stops:
53.5pt;background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">(4) rastresit raspored svih snabdevačkih baza po 
dubini i duž pravaca snabdevanja važnih u pogledu većih pokreta trupa<span style="letter-spacing:-.6pt"><o:p>
</o:p>
</span></span></p>
<p class="MsoNormal"><span lang="HR" style="font-size:1.0pt;mso-ansi-language:HR">&nbsp;<o:p>
</o:p>
</span></p>
<p class="MsoNormal" style="margin-right:20.65pt;text-align:justify;tab-stops:
34.8pt;background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">d) prekidom izvođenja svih planiranih 
fortifikacijskih radova južno od linije Krf — Olimp i premeštanjem na ovaj 
način dezangažovanih službenih mesta, firmi i vojnih interniraca na druga 
mesta u cilju angažovanja u okviru Grupe armija »E«, odn. prema naređenju 
k-danta Jugoistoka;<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="margin-right:20.9pt;text-align:justify;tab-stops:
34.8pt;background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">e) odvoženjem iz cele Grčke svih jedinica i službenih 
ustanova, kao i pojedinačnih lica, koji nisu neophodni za rat, a prema naređenju 
k-danta Jugoistoka, Ia br. 4032/44, str. pov. od 27. 8.,<sup>5</sup> čija se važnost 
ne odnosi samo na velike gradove, kao što je prvobitno zamišljeno. Dobra važna 
za rat, a koja nisu potrebna za neposredno izvođenje borbenih dejstava, uputiti 
u Nemačku ili na sigurna mesta, prema naređenjima koja će se izdavati od slučaja 
do slučaja. Za ovo upućivanje koristiti železničke kapacitete u povratku. 
Redosled odvoženja prema stepenu hitnosti, od čega se može odstupiti samo u 
slučaju ako bi, zbog pridržavanja stepena hitnosti, došlo do usporavanja 
opticaja vagona, što se mora apsolutno izbeći.<span style="letter-spacing:-.5pt"><o:p>
</o:p>
</span></span></p>
<p class="MsoNormal" style="background:white"><sup><span lang="HR" style="font-size:7.0pt;mso-bidi-font-size:11.0pt;mso-ansi-language:HR">5</span></sup><span lang="HR" style="font-size:7.0pt;mso-bidi-font-size:11.0pt;mso-ansi-language:
HR"> </span><span style="font-size:7.0pt;mso-bidi-font-size:11.0pt;letter-spacing:
-.3pt">To</span><span style="font-size:7.0pt;mso-bidi-font-size:11.0pt;
letter-spacing:-.3pt;mso-ansi-language:HR"> </span><span style="font-size:7.0pt;
mso-bidi-font-size:11.0pt;letter-spacing:-.3pt">mare</span><span lang="HR" style="font-size:7.0pt;mso-bidi-font-size:11.0pt;letter-spacing:-.3pt;
mso-ansi-language:HR">đ</span><span style="font-size:7.0pt;mso-bidi-font-size:
11.0pt;letter-spacing:-.3pt">enje</span><span lang="HR" style="font-size:7.0pt;
mso-bidi-font-size:11.0pt;letter-spacing:-.3pt;mso-ansi-language:HR"> se odnosi 
na postupke i </span><span style="font-size:7.0pt;mso-bidi-font-size:11.0pt;
letter-spacing:-.3pt">mere</span><span style="font-size:7.0pt;mso-bidi-font-size:
11.0pt;letter-spacing:-.3pt;mso-ansi-language:HR"> <span lang="HR">u vezi 
evakuacije </span></span><span lang="HR" style="font-size:7.0pt;mso-bidi-font-size:
11.0pt;letter-spacing:-.2pt;mso-ansi-language:HR">službenih i drugih ustanova, 
na osnovu iskustava iu Francuskoj i Rumuniji, u slučaju neposredne opasnosti u 
Beogradu i Zagrebu, te evakuaciju foliksdojčera nesposobnih za borbu (</span><span lang="DE" style="font-size:7.0pt;mso-bidi-font-size:11.0pt;letter-spacing:-.2pt;
mso-ansi-language:DE">AVIL</span><span lang="HR" style="font-size:7.0pt;
mso-bidi-font-size:11.0pt;letter-spacing:-.2pt;mso-ansi-language:HR"> NAV-T-311, 
r. 185, </span><span lang="HR" style="font-size:7.0pt;mso-bidi-font-size:
11.0pt;mso-ansi-language:HR">s. 816—20).<o:p>
</o:p>
</span></p>
<p class="MsoNormal" style="background:white"><span lang="HR" style="font-size:
12.0pt;mso-bidi-font-size:11.0pt;mso-ansi-language:HR">5). <i>Gr A »E« 
pripremiće </i>po sistemu kalendarskog planiranja <i>evakuaciju Grčke </i>južno 
od linije Krf — Janjina — Kalabaka — Olimp, kao i evakuaciju isturenih 
ostrva. Pridržavati se sledećih gledišta:</span><span style="font-size:12.0pt;
mso-bidi-font-size:10.0pt"><o:p>
</o:p>
</span></p>
<p class="MsoNormal" style="margin-right:30.25pt;text-align:justify;tab-stops:
33.35pt;background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">a) situacija u pogledu bandi zahteva, a sklop 
zemljišta olakšava, postupno povlačenje uz privremenu odbranu bokova na većoj 
dubini.<span style="letter-spacing:-.3pt"><o:p>
</o:p>
</span></span></p>
<p class="MsoNormal" style="margin-right:30.5pt;text-align:justify;tab-stops:
33.35pt;background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">b) brzo izviđanje i priprema linija otpora, bar 
organizovati snabdevačka uporišta i sprovesti organizaciju veza,<span style="letter-spacing:-.2pt"><o:p>
</o:p>
</span></span></p>
<p class="MsoNormal" style="margin-right:30.25pt;text-align:justify;tab-stops:
33.35pt;background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">c) konačno precizirati glavnu borbenu liniju Krf 
— Olimp — Solun — odsek Strume i preduzeti njeno fortifikacijsko uređenje, 
izgraditi jake »zaprečne fo</span><span style="font-size:12.0pt;mso-bidi-font-size:
11.0pt">rove</span><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">« na prolazima, sa posadama za obezbeđenje i rešenjem 
pitanja njihovog snabdevanja,<span style="letter-spacing:-.45pt"><o:p>
</o:p>
</span></span></p>
<p class="MsoNormal" style="margin-right:30.7pt;text-align:justify;tab-stops:
33.35pt;background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">d) prekontrolisati pripremljena zaprečavanja i rušenja, 
kao i regulisanje naređenja za njihovo ostvarenje,<span style="letter-spacing:-.25pt"><o:p>
</o:p>
</span></span></p>
<p class="MsoNormal" style="margin-right:30.25pt;text-align:justify;tab-stops:
33.35pt;background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">e) odmah porušiti sve aerodrome i luke za koje se 
proceni da nam više neće biti potrebni.<span style="letter-spacing:-.55pt"><o:p>
</o:p>
</span></span></p>
<p class="MsoNormal" style="margin-right:30.0pt;text-align:justify;background:
white"><span lang="HR" style="font-size:12.0pt;mso-bidi-font-size:11.0pt;
mso-ansi-language:HR">6.) U produžetku, odn. pozadi glavne borbene linije Krf 
— Olimp — </span><span style="font-size:12.0pt;mso-bidi-font-size:11.0pt">Struma</span><span lang="HR" style="font-size:12.0pt;mso-bidi-font-size:11.0pt;mso-ansi-language:
HR"> precizirati drugi položaj koji će se protezati</span><span lang="HR" style="font-size:12.0pt;mso-bidi-font-size:10.0pt;mso-ansi-language:HR"><o:p>
</o:p>
</span></p>
<p class="MsoNormal" style="margin-right:30.25pt;text-align:justify;tab-stops:
33.6pt;background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">a) uglavnom duž bivše jugoslovensko-bugarske 
granice. Ovo za slučaj da i bugarske oružane snage delimično učestvuju u 
izvršenju ovog zadatka i pod pretpostavkom čvrstog držanja položaja Krf — 
Olimp. Ovo će izvršiti K-da GrA »E«,<span style="letter-spacing:-.25pt"><o:p>
</o:p>
</span></span></p>
<p class="MsoNormal" style="margin-right:30.0pt;text-align:justify;tab-stops:
33.6pt;background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">b) grubo na liniji Skadar — odsek Drima — Južna 
Morava — srpsko-bugarska granica do Turnu Severina, a dalje u produžetku do 
GrA »Južna Ukrajina«,<sup>6</sup> za slučaj da bugarske oružane snage 
zauzmu neprijateljski stav. Ovo će izvršiti K-da 2. OkA. Pri ovome predvideti 
i varijantu isturenih položaja koji bi obuhvatali nalazišta hromne rude oko 
Skoplja na opštoj liniji južno od Skadar — Veles — Kriva Palanka — bivša 
bugarsko-jugoslovenska granica<span style="letter-spacing:-.2pt"><o:p>
</o:p>
</span></span></p>
<p class="MsoNormal" style="margin-right:30.0pt;text-align:justify;background:
white"><sup><span lang="HR" style="font-size:7.0pt;mso-bidi-font-size:9.0pt;
mso-ansi-language:HR">6</span></sup><span lang="HR" style="font-size:7.0pt;
mso-bidi-font-size:9.0pt;mso-ansi-language:HR"> Grupa armija »Južna Ukrajina« 
preimenovana je 20. septembra 1944. u Grupu armija »Jug« (vidi fon Zigler, n. 
d., str. 21).<o:p>
</o:p>
</span></p>
<p class="MsoNormal" style="background:white"><span lang="HR" style="font-size:
12.0pt;mso-bidi-font-size:11.0pt;mso-ansi-language:HR">7.) <i>Prilikom 
preduzimanja svih ovih mera važno je da se što je moguće duže izbegne utisak 
evakuacije. </i>Ovo važi kako u odnosu na civilno stanovništvo tako i <i>u 
odnosu na naše trupe. </i>Svaki Nemac treba da zna da će njegov položaj u 
datom momentu biti utoliko teži ukoliko neprijatelj bude ranije orijentisan u 
pogledu naših namera. No, i pored toga, taktički zadaci koje dobija trupa mora 
u svakom slučaju da budu <i>jasni. </i>A ti zadaci<span style="letter-spacing:-.55pt"> 
</span>su: »Odbrana do poslednjeg metka i do poslednjeg čoveka sve dotle dok 
ne stigne provereno naređenje za prekid borbe«. <o:p>
</o:p>
</span></p>
<p class="MsoNormal" style="background:white"><span lang="HR" style="font-size:
12.0pt;mso-bidi-font-size:11.0pt;mso-ansi-language:HR">8.) GrA »E« poslaće što 
</span><span style="font-size:12.0pt;mso-bidi-font-size:11.0pt">pre</span><span lang="HR" style="font-size:12.0pt;mso-bidi-font-size:11.0pt;mso-ansi-language:HR"> 
izveštaj o:</span><span lang="HR" style="font-size:12.0pt;mso-bidi-font-size:
10.0pt;mso-ansi-language:HR"><o:p>
</o:p>
</span></p>
<p class="MsoNormal" style="margin-right:1.2pt;text-align:justify;tab-stops:33.6pt;
background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">a) nameravanim pomeranjima trupa i o potrebnom 
vremenu,<span style="letter-spacing:-.35pt"><o:p>
</o:p>
</span></span></p>
<p class="MsoNormal" style="tab-stops:33.6pt;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:HR">b) 
namerama po pitanjima snabdevanja,<o:p>
</o:p>
</span></p>
<p class="MsoNormal" style="tab-stops:33.6pt;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:HR">c) 
planu evakuacije južnog i srednjeg dela Grčke,<span style="letter-spacing:-.55pt"><o:p>
</o:p>
</span></span></p>
<p class="MsoNormal" style="margin-right:.5pt;text-align:justify;tab-stops:33.6pt;
background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">d) predlogu za organizaciju i posedanje predviđenih 
položaja na liniji Krf — Olimp — </span><span style="font-size:
12.0pt;mso-bidi-font-size:11.0pt">Struma</span><span lang="HR" style="font-size:
12.0pt;mso-bidi-font-size:11.0pt;mso-ansi-language:HR">, </span><span style="font-size:12.0pt;mso-bidi-font-size:11.0pt">pod</span><span lang="HR" style="font-size:12.0pt;mso-bidi-font-size:11.0pt;mso-ansi-language:HR"> 
pretpostavkom da raspolažemo samo sopstvenim snagama,<span style="letter-spacing:
-.4pt"><o:p>
</o:p>
</span></span></p>
<p class="MsoNormal" style="tab-stops:33.6pt;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:HR">e) 
stanju priprema za zaprečavanje i rušenje,<span style="letter-spacing:-.5pt"><o:p>
</o:p>
</span></span></p>
<p class="MsoNormal" style="tab-stops:33.6pt;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:HR">f) 
objektima koje treba odmah porušiti.<span style="letter-spacing:-.45pt"><o:p>
</o:p>
</span></span></p>
<p class="MsoNormal" style="margin-right:.7pt;text-align:justify;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:
HR">9.) Mole se K-da vazd.[uhoplovstva] Jugoistoka i Mor.[narička] k[oman]da 
Grupe »Jug« da svoje </span><span style="font-size:12.0pt;mso-bidi-font-size:
11.0pt">mere</span><span lang="HR" style="font-size:12.0pt;mso-bidi-font-size:
11.0pt;mso-ansi-language:HR"> prilagode, uz tesnu saradnju sa K-dom GrA »E«, 
ovim smernicama i da nas što </span><span style="font-size:12.0pt;mso-bidi-font-size:
11.0pt">pre</span><span style="font-size:12.0pt;mso-bidi-font-size:11.0pt;
mso-ansi-language:HR"> </span><span style="font-size:12.0pt;mso-bidi-font-size:
11.0pt">obaveste</span><span style="font-size:12.0pt;mso-bidi-font-size:11.0pt;
mso-ansi-language:HR"> </span><span style="font-size:12.0pt;mso-bidi-font-size:
11.0pt">o</span><span lang="HR" style="font-size:12.0pt;mso-bidi-font-size:11.0pt;
mso-ansi-language:HR"> svojim namerama iz svog delokruga. <o:p>
</o:p>
</span></p>
<p class="MsoNormal" style="margin-right:.7pt;text-align:justify;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:
HR">10.) <i>Odredbe u odnosu na čuvanje tajnosti:</i></span><span lang="HR" style="font-size:12.0pt;mso-bidi-font-size:10.0pt;mso-ansi-language:HR"><o:p>
</o:p>
</span></p>
<p class="MsoNormal" style="margin-right:.7pt;text-align:justify;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:
HR">O ovoj opštoj instrukciji mogu biti obavešteni samo viši komandanti, načelnici 
viših štabova i 1. generalštabni oficiri onih komandi koje su naznačene u 
adresi.</span><span lang="HR" style="font-size:12.0pt;mso-bidi-font-size:
10.0pt;mso-ansi-language:HR"><o:p>
</o:p>
</span></p>
<p class="MsoNormal" style="margin-right:.7pt;text-align:justify;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:
HR">Svi ostali oficiri štabova kao i potčinjeni komandanti mogu biti upoznati 
samo <i>izvodno </i>uz najstrožu obavezu da se pridržavaju »Osnovnog 
firerovog naređenja od 11. 1. 40«<sup>7</sup></span><span lang="HR" style="font-size:12.0pt;
mso-bidi-font-size:10.0pt;mso-ansi-language:HR"><o:p>
</o:p>
</span></p>
<p class="MsoNormal" style="margin-right:.95pt;text-align:justify;background:
white"><span lang="HR" style="font-size:12.0pt;mso-bidi-font-size:11.0pt;
mso-ansi-language:HR">Trupama izdavati naređenja koja se odnose samo na 
pojedinosti! Široko se koristiti usmenim uputstvima!</span><span lang="HR" style="font-size:
12.0pt;mso-bidi-font-size:10.0pt;mso-ansi-language:HR"><o:p>
</o:p>
</span></p>
<p class="MsoNormal" style="margin-right:.7pt;text-align:justify;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:
HR">Izvodna naređenja ne smeju biti takva da se iz njih mogu izvući zaključci 
o opštim namerama.</span><span lang="HR" style="font-size:12.0pt;mso-bidi-font-size:
10.0pt;mso-ansi-language:HR"><o:p>
</o:p>
</span></p>
<p class="MsoNormal" style="margin-right:40.3pt;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:HR">potp. 
bar [on] <b>f. Vajks </b><o:p>
</o:p>
</span></p>
<p class="MsoNormal" style="margin-right:40.3pt;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:HR">general-feldmaršal</span><span style="font-size:12.0pt;mso-bidi-font-size:10.0pt"><o:p>
</o:p>
</span></p>
<p class="MsoNormal" align="center" style="text-align:center;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:
HR">K-t Jugoistoka (K-da GrA »F«)</span><span lang="DE" style="font-size:12.0pt;
mso-bidi-font-size:10.0pt;mso-ansi-language:DE"><o:p>
</o:p>
</span></p>
<p class="MsoNormal" align="center" style="text-align:center;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:
HR">Ia, str. pov. br. 0217/44, </span><span lang="DE" style="font-size:12.0pt;
mso-bidi-font-size:11.0pt;mso-ansi-language:DE">Chefs</span><span lang="DE" style="font-size:12.0pt;mso-bidi-font-size:10.0pt;mso-ansi-language:DE"><o:p>
</o:p>
</span></p>
<p class="MsoNormal" align="center" style="text-align:center;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:
HR">od 29. 8. 44</span><span lang="DE" style="font-size:12.0pt;mso-bidi-font-size:
10.0pt;mso-ansi-language:DE"><o:p>
</o:p>
</span></p>
<p class="MsoNormal" style="margin-right:241.9pt;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:HR">Za 
tačnost: <b><span style="letter-spacing:-.3pt">Zelmajer</span></b></span><span lang="DE" style="font-size:12.0pt;mso-bidi-font-size:10.0pt;mso-ansi-language:
DE"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
12.0pt;mso-bidi-font-size:11.0pt;mso-ansi-language:HR">gen. št. pukovnik</span><span lang="HR" style="font-size:12.0pt;mso-bidi-font-size:10.0pt;mso-ansi-language:
HR"><o:p>
</o:p>
</span></p>
<sup><span lang="HR" style="font-size:7.0pt;mso-bidi-font-size:11.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
HR;mso-fareast-language:EN-US;mso-bidi-language:AR-SA">7</span></sup><span lang="HR" style="font-size:7.0pt;mso-bidi-font-size:11.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:HR;mso-fareast-language:
EN-US;mso-bidi-language:AR-SA"> Redakcija ne raspolaže tim naređenjem.</span>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_116.htm"><b>Prethodni dokument</b></a></TD>
<TD><a href="4_12_4_118.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
