<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_68.htm"><b>Prethodni dokument</b></a></TD><TD><a href="4_14_1_70.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 69</strong></p>
<p align="center"><strong>IZVOD IZ KNJIGE PRIMLJENIH TELEGRAMA ŠTABA DRAŽE MIHAILOVIĆA OD 19- MARTA DO 18. APRILA 1942. GODINE<sup>1</sup></strong></p>
<p align="center">PRIMLJENI TELEGRAMI</p>
<p align="center">KNJIGA BR. 1</p>
<p>primljenih i otpravljenih telegrama (prepisi ove knjige sačinjeni u
  po tri primerka posebno za primljene, a posebno za otpravljene
  telegrame po datumima).</p>
<p align="center">PRIMLJENI TELEGRAMI</p>
<p>Od Hermana:<sup>2</sup> Odstupamo ispred partizana<sup>3</sup> i nalazimo se u visini Rogačice. Javićemo. Herman.<sup>4</sup></p>
<p>Od Jozeja:<sup>5</sup> Mogućnost je da jedan naš čovek otputuje u London.<sup>6</sup>
  Razgovarao bi sa komandantom<sup>7</sup> što se od nas preporučuje. Odgovorite o
  njegovom dolasku nama. (Odgovoreno da dođe).</p>
<p align="center">Primljeni telegrami 19-III</p>
<p>Lazo nije otišao dalje,<sup>8</sup> zadržati ga još koji dan jer k Vama dolazi Vidak Kovačević.9 Materijal ću početi da šaljem &#8212; 506.10</p>
<p>Iz Bosne 19-III: Situacija ozbiljna. Partizani drže Vlasenicu i
  Milinje<sup>11</sup> a opsadu ju Rogaticu i Han Pijesak.<sup>12</sup> Srebrenica i Drinjača u
  našim rukama. Prema Zvorniku samo naši odredi. Bosanci neće da se bore
  protiv partizana. Gde su partizani sa našim odredima, oficiri su morali
  napustiti odrede jer partizani ubijaju sve (odreda) oficire koje
  uhvate. Račićev odred<sup>13</sup> hoće da se bori ali je slab brojno. Partizani
  jaki 2000 ljudi. Iz Užica krenuo Matić sa 1000 ljudi ka Rogatici. Po
  odobrenju Nedića, Dangić danas na sastanku sa Koraćem.<sup>14</sup> Dakićev odred
  prišao partizanima.<sup>15</sup> Dangić uopšte nema svojih snaga za borbu. Doći će
  i Ljotićevci16 iz Bajine Bašte u pojačanje.</p>
<p>20-III. Pred partizanima napušten Bratunac, Srebrenica i Drinjača.
  Nalazimo se u Fakoviću. Potrebno pojačanje od 1000 ljudi. Herman.</p>
<p>Od Johana:17 3-IV. &#8212; Dangić nije došao iz Beograda.</p>
<p>Botić<sup>18</sup> &#8212; Partizani su napustili Srebrenicu, vlasenički srez. Ustaše
  1. IV zauzele Vlasenicu. Pomoć potrebna u ljudstvu i municiji.
  Odgovoreno 1. IV.</p>
<p>Dangić u Beogradu radi.<sup>19</sup> Pomoć u svemu sprema se i stiže uskoro. Laza otputovao juče i objasniće usmeno. Čiča.<sup>20</sup></p>
<p>Bez oznake: Danas stigao iz Nove Varoši. Pronašao Markovu<sup>21</sup> radio
  stanicu. Pošaljite čoveka sa Čičinim ovlašćenjem i potpisom u Novu
  Varoš da se javi poruč. Kalajitoviću<sup>22</sup> i primi stanicu. Sva sreska
  nač.[elstva] už.[ičkog] okruga primila depešu Min. unutr. dela:
  saopštiti svima pretsednicima opština da u roku od 5 dana organiz.[uju]
  potere i uhvate Dražu Mihailovića i njegove ljude u protivnom, po svim
  opštinama postaviće se odredi koji će ovo učiniti. Istim putem
  odgovorite Srdanović. &#8212; Odgovoreno 6-IV.</p>
<p align="center">Ranije primljene depeše:</p>
<p>&#8212; Za Beograd (tranzit): Partizani napustili srez Srebrnički i
  Vlasenički. Javite šta ima novoga. Iz Srbije slaba pomoć pristigla.
  Lazo &#8212; </p>
<p>preneto Beogradu10.IV.</p>
<p>&#8212; Novak javlja da je otklonjena intervencija Nemaca i da su već sada
  počeli nezvanično u municiji da pomažu četničku stvar. Od vlade i
  Nemaca izdejstvovao slobodno prebacivanje oružanih snaga iz Srbije.
  (Detaljan izveštaj pismen poslat<sup>23</sup> br. 2).</p>
<p>Od 506&#8212;9-IV-42 g. Dangić tražio novčanu pomoć i dobio 2 mil. Pomoć u ljudima i oružju radi suzbijanja partizana obećana. Nemci mu stavili do znanja da će sav teren očišćen od
  partizana imati u potpunoj vlasti. Ovo za naše ravnanje. Odgovoreno 10.
  V.</p>
<p>Opasnost od Nemaca za ljudstvo za sada ne postoji. Oružje je hitno.
  Da li je učinjena priprema za spuštanje oružja i materijala. Da
  naredite. </p>
<p>Odgovoreno 10. IV.</p>
<p>Od 505 (verov. tranzit) Dangić se složio sa gledištem tajnog odbora
  ovde te veza s Čičom odnosno prema muslimanima i partizanima, vladi i
  okupatoru. Treba ga stalno podržavati u pravcu našeg nastojanja. Moli
  Čiču da mu pošalje dobrog i energičnog oficira za šefa štaba. Botića
  obavestiti o našoj koncepciji i reći mu da po ovim pitanjima drži sa
  nama. Pozdrav Jovan.<sup>24</sup> Dangić već dva dana konferiše ovde. Sastao se sa
  našim ljudima Perom Slijepčevićem<sup>25</sup> i Jovom Popovićem.<sup>26</sup> Rezultat ovog
  u Laz. telegramu. Odgovoreno 10&#8212;IV. 42.</p>
<p>Od 505&#8212;11 -IV 42.: Ustaše zauzele Vlasenicu, Drinjaču i Bratunac.
  Partizani su se i sa ova dva sreza povukli. U ova dva sreza ima oko
  2000 četnika. Iz Srbije nema nikog još sem Račićevih ljudi i X. dobr.
  odreda iz Bajine Bašte; oni su na Drini. Nalazim se sa Račićem. Sve će
  biti po traženju. Javićemo znake Račićeve stanice nadalje da materijal
  odmah prebace čim zatražimo kroz koji dan. Molim da uputite
  Gavriloviću<sup>27</sup> i Čubriloviću<sup>28</sup> depešu koja sutra sledi od Dangića,
  Botića i mene. O drugom sutra obaveštenje. Odgovoreno 12. IV. 42.</p>
<p>&#8212; Englez Milovan<sup>29</sup> danas uhvaćen, optužen za špijunažu i sproveden u Gestapo. Saša. Primljeno znanju.</p>
<p>Od Rudolfa<sup>30</sup>&#8212;11-IV-42 &#8212; Donosilac prednjeg izveštaja je [iz] klerik.[alnih] krugova i izražava pohvalno mišljenje o radu Novaka<sup>31</sup> nač. štaba 40; uspeo izbeći hapšenje. Za komandanta<sup>32</sup> još
  ne zna. Izjave Londona i Slovenije odgovaraju potrebama; treba još
  govoriti o potrebi mirnog držanja do datog znaka.<sup>33</sup> Lukman Lipovec
  uhapšen, Ljubljana potpuno opasana bodljikavom žicom, ukop.[ana]
  mitraljezima i malim bunkerima. Ulazak, odlazak kao i posete
  zabranjene. Dozvoljene samo [sa] spec. dozvolama i na određeno vreme.
  Ima više hapšenja. Oko 2000 ljudi i žena odvedeno u Kalabriju. 20. III.
  pohapšeni skoro svi akt. oficiri i većina rezervnih i odvedeni u logor
  Telmanovu kod Ankone. Upotreba smuč[ki] i bicikla zabranjena.<sup>34</sup> Sasvim
  su sravnili sela: Kuršlek,<sup>35</sup> Gorenje kolo,<sup>36</sup> Krv. Peč i Zapotok dok je
  okolina Šmarja i Javora delimično popaljeno. Veliki požari oko Bioke<sup>37</sup>
  i Minraci.<sup>38</sup> Nasilja su nastala usled lokalnih borbi. Streljano oko 100
  građana čekam odgovor. Odgovoreno 12-IV-42. god.</p>
<p>Od 505&#8212; 14-IV-42.: Nemci uhvatili i odveli Dangića.<sup>39</sup> Botić preuzima njegovu dužnost. Ostalo po javljenom. Depeše razumeo L.<sup>40</sup></p>
<p>Od 3241&#8212; 14-IV-42. Prvih kurira još nema Šaljem Lazarevića ako niste poslali rad. stanice pošaljite da Vas uvek obaveštavamo. Nastojte da mi pošaljete bar 5 puškomitraljeza pošto
  šaljem svoje trojke u partizansku pozadinu koju razbijam sa uspehom; i
  bombe šaljite što više kao i novac u koliko ga niste poslali. Potreban
  za propagandu i kurire. Ja sam kod Pljevalja u Sumanima; radimo brzo.
  Narod nas u svemu pomaže. Jelovac Jovan poruč.</p>
<p>Od Žarka:<sup>42</sup> 18-IV-42. Stigao izveštaj iz Carigrada; pošaljite
  pouzdanog kurira da sprovede posrednika kod komandanta.<sup>43</sup> Mene u buduće
  tražite kao Popovića preko Grujićeve ili Lekovića na nov telefon 30-310.</p>
<p>Neproverena vest: Dangić uhapšen.<sup>44</sup> Potkazao nešto Banjalučki
  advokat Kostić. Nedić naredio da se Kostić stoga uhapsi. Očekuje se
  Dangićevo puštanje.</p>
<p>Veinović<sup>45</sup> javlja: Ganibeg,<sup>46</sup> vođa alb. emigranata koji je izgleda u
  vezi sa Meitorom Cokuom nalazi se u Beogradu. Molim za direktive.<sup>47</sup>
  Nemci su saznali za zatvaranje Dunava. Povećati opreznost, pošto je
  više agenata ubačeno. Opširan izveštaj sledi.<sup>48</sup></p>
<b class=medtxt><p><sup>1</sup>&nbsp; Prepis (pisan na mašini, ćirilicom) u Arhivu VII, Ča, k.
  299, reg. br. 1/1. Prepis je četnički a sačinjen je na osnovu knjige
  primljenih i po-slatih telegrama, koja se (pod istom signaturom) nalazi
  u Arhivu VII. U knjizi su primljeni i poslati telegrami izmešani i
  pisani bez hronološ-kog reda, a u prepisu su odvojeni i hronološki
  pisani. Sadržaj telegrama u prepisu identičan je sadržaju koji se
  nalazi u knjizi. Zbog bolje preglednosti i lakšeg korišćenja, redakcija
  objavljuje prepis. Telegrami poslati iz Štaba Draže Mihailovića u tom
  periodu objavljuju se kao dok. br. 72.</p>
<p><sup>2</sup>&nbsp; O njegovoj misiji u istočnoj Bosni, vidi dok. br. 65.</p>
<p><sup>3</sup>&nbsp; i 12 Reč je o dejstvima Proleterske udarne grupe (vidi dok. br. 65 i 66 i Arhiv VII, Ca, k. 175, reg. br. 24/4).</p>
<p><sup>4</sup>&nbsp; Trima tačkama je obeležen tekst telegrama koje redakcija ne
  objavljuje s obzirom da se u njima daju uputstva o prikupljanju i
  podeli materijalno-finansijskih sredstava, kritike i ocene rada
  pojedinih četničkih komandanata, predlozi za odlikovanja i unapređenja,
  saopštenja o tome i sl. I u narednim izvodima iz knjiga telegrama koji
  se objavljuju u ovoj knjizi, trima tačkama će biti označeni ti
  telegrami. Tamo gde u dokumentu stvarno stoje tačke, biće na to ukazano.</p>
<p><sup>5</sup>&nbsp; Radio-centar četničke organizacije u Beogradu, takođe i
  Aleksandar Mihajlović Saša, kapetan (tada komandant četničkog štaba u
  Beogradu), dr Mladen Zujović i dr Vojislav Andrić. A. Mihajlović se
  pojavljuje, takođe, i kao &#187;Šaša&#171;.</p>
<p><sup>6</sup>&nbsp; Nije poznato o kom se licu radi. Nešto  više o tom odlasku u London govori se u dok. br. 72.</p>
<p><sup>7</sup>&nbsp; Odnosi se na Dražu Mihailovića.</p>
<p><sup>8</sup>&nbsp; Lazar Trklja je tih dana došao u istočnu Bosnu (vidi dok. br. 66).</p>
<p><sup>9</sup>&nbsp; Reč je o dolasku rezervnog potporučnika Vidaka Kovačevića
  (kurira Ilije Trifunovića Birčanina) kod Draže Mihailovića (vidi dok.
  br. 76 i 77).</p>
<p><sup>10</sup>&nbsp; Rade Tomašević, inženjer, na službi u Ministarstvu pošta
  srpske kvislinške vlade. Tada je bio organizator i nosilac poslova na
  izradi ra-dio-stanica za potrebe četničkog pokreta DM.</p>
<p><sup>11</sup>&nbsp; Treba: Miliće.</p>
<p><sup>13</sup>&nbsp; Odnosi se na Cerski četnički odred.</p>
<p><sup>14</sup>&nbsp; Manojlo, major vojske Kraljevine Jugoslavije, okružni načelnik u Užicu.</p>
<p><sup>15</sup>&nbsp; Vidi dok. br. 65, nap. 16.</p>
<p><sup>16</sup>&nbsp; Reč  je  o  dolasku   10.  dobrovoljačkog  odreda  pod  komandom Henriha Lautnera.</p>
<p><sup>17</sup>&nbsp; Nije utvrđeno ko je Johan.</p>
<p><sup>18</sup>&nbsp; Stevan.</p>
<p><sup>19</sup>&nbsp; J. Dangić je u Beogradu boravio februara i od 30. marta do
  2. aprila 1942. radi dogovora o saradnji sa nemačkim okupatorom i
  vladom Milana Nedića u borbi protiv NOP-a u istočnoj Bosni (vidi dok.
  br. 56, nap. 5 i 7).</p>
<p><sup>20</sup>&nbsp; Draža Mihailović. Prema podacima koje pružaju sačuvani
  telegrami Štaba Draže Mihailovića, njegov štab je od marta do početka
  juna 1942. delovao u tri grupe i svaka od njih je imala svoj
  radio-centar. Jednom je on rukovodio, drugom Z. Ostojić, a trećom M. Lalatović.
  Kretanje i boravak u tom periodu nisu utvrđeni, ali je sigurno da su
  Osto-jićeva i Lalatovićeva grupa bile isturene ka Sandžaku (vidi dok.
  br. 72, 81, 83, 84 i 88).</p>
<p><sup>21</sup> Hadson (D. T. Hudson) britanski kapetan, u Kraljevini Jugoslaviji
  više godina radio kao inženjer u rudniku antimona Zajača (Krupanj). U
  Jugoslaviju došao kao član obaveštajne grupe koja se 20/21. septembra
  1941. iz podmornice iskrcala u blizini Petrovca n/m, sa Z. Ostojićem,
  M. Lalatovićem i Veljkom Dragićevićem. U štab Draže Mihailovića došao
  je 25. oktobra 1941, i od tada do kraja decembra 1942. bio zvanični
  vojni predstavnik britanske vlade. Nakon bekstva Draže Mihailovića sa
  Ravne gore (početkom decembra 1941) skrivao se kojekuda, da bi početkom
  juna 1942. došao u njegov štab. Njegovu funkciju kod četnika preuzeo je
  (decembra 1942) britanski pukovnik S. V. Bejli (S. W. Bailey). Iz Štaba
  Draže Mihailovića otišao je u proleće 1944.</p>
<p><sup>22</sup> Vuk Kalajitović Kalait, poručnik vojske Kraljevine Jugoslavije, tada komandant Sandžačkog četničkog odreda.</p>
<p><sup>23</sup> Redakcija nije pronašla taj izveštaj.</p>
<p><sup>24</sup>&nbsp; Nije utvrđeno ko je ta ličnost.</p>
<p><sup>25</sup>&nbsp; Profesor univerziteta, član Republikanske stranke.</p>
<p><sup>26</sup>&nbsp; Član Zemljoradničke stranke.</p>
<p><sup>27</sup>&nbsp; Milan.</p>
<p><sup>28</sup>&nbsp; Dr Branko, tada ministar u izbegličkoj jugoslovenskoj vladi.</p>
<p><sup>29</sup>&nbsp; Nepoznato o kom se licu radi.</p>
<p><sup>30</sup>&nbsp; Verovatno Rudolf Perhinek (Rade Perišin), kapetan vojske
  Kraljevine Jugoslavije, tada delegat Draže Mihailovića za operacije
  protiv partizanskih jedinica u Sandžaku i Crnoj Gori.</p>
<p><sup>31</sup> Karel Novak Karlo, generalštabni major vojske Kraljevine
  Jugoslavije, tada načelnik Štaba četničke Komande Slovenije i
  organizator četnika u Sloveniji. Pomenutim izveštajem redakcija ne
  raspolaže.</p>
<p><sup>32</sup> Novembra 1941. u Štab Draže Mihailovića došli su Karlo Novak i
  Jakob Avšič. Tada je Avšič imenovan za komandanta, a Novak za načelnika
  Štaba Komande Slovenije. Avšič je ubrzo osudio Dražinu politiku,
  povezao se sa Osvobodilnom frontom i postao član Glavnog štaba NOPO
  Slovenije (Zbornik NOR-a, tom VI, knj. 1, dok. br. 67).</p>
<p><sup>33</sup>&nbsp; Vidi dok. br. 2, nap. 2</p>
<p><sup>34</sup>&nbsp; Bile su to represivne mere italijanskog okupatora protiv
  građana Ljubljane radi ugušivanja NOP-a (Zbornik NOR-a, tom VI, knj. 1,
  dok. br. 34 i 143).</p>
<p><sup>35</sup>, <sup>36</sup>, <sup>37</sup>, <sup>38</sup> Ta mesta nisu nadjena na karti 1:100.000, postoje
  Kurešček i G. i D. Golo (Cerknica); verovatno netačno dešifrovano.</p>
<p><sup>39</sup> i <sup>44</sup> Prema njegovoj izjavi na saslušanju 1945. godine, Dangića je
  9. aprila 1942. uhvatila nemačka zaseda na putu između Rogačice i
  Bajine Bašte. Prema nemačkim dokumentima, uhapšen je 11/12. aprila 1942
  (Zbornik NOR-a, tom XII, knj. 2, dok. br. 60, nap. 13; A. Miletić,
  n.č., VIG, br. 2/1972).</p>
<p><sup>40</sup>&nbsp; Lazar Trklja Lazo.</p>
<p><sup>41</sup>&nbsp; Jovan Jelovac, potporučnik vojske Kraljevine Jugoslavije, tada komandant Pljevaljske četničke brigade.</p>
<p><sup>42</sup>&nbsp; Todorović.</p>
<p><sup>43</sup>&nbsp; Odnosi se na Dražu Mihailovića; izveštajem iz Carigrada redakcija ne raspolaže.</p>
<p><sup>45</sup> Predrag.</p>
<p><sup>46</sup> i<sup> 47</sup>  Krieziu Gani &#8212; Kryeaiu (vidi dok. br. 72, telegram, br. 5 od 27. marta 1942).</p>
<p><sup>48</sup> Taj izveštaj nije pronađen.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_68.htm"><b>Prethodni dokument</b></a></TD><TD><a href="4_14_1_70.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>