<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_171.htm"><b>Prethodni dokument</b></a></TD>
<TD><a href="27_173.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading3Spacing2pt" style="margin-top:0mm;margin-right:0mm;margin-bottom:
0mm;margin-left:70.0pt;margin-bottom:.0001pt;line-height:normal;mso-pagination:
widow-orphan lines-together;page-break-after:avoid;background:transparent"><a name="bookmark163"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Picturecaption20">BOLNIČARKA 
ZOR</span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Picturecaption20">A<o:p>
</o:p>
</span></p>
<p class="Heading3Spacing2pt" style="margin-top:0mm;margin-right:0mm;margin-bottom:
0mm;margin-left:70.0pt;margin-bottom:.0001pt;line-height:normal;mso-pagination:
widow-orphan lines-together;page-break-after:avoid;background:transparent"><span lang="SR-CYR">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Onog studenog novembarskog predvečerja 1941. uoči 
pljevaljske bitke, među četrdeset djevojaka raspoređenih na Maočkom polju po 
raznim crnogorskim bataljonima odmah sam zapazila Zoru Petrić. Stajala je po 
strani mlada seljančica, slabo obučena, sa seljačkom torbicom o ramenu. Bila 
je spremna da te noći pođe na gola brda u bitku za oslobođenje mog rodnog 
grada.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Sa Kosanice sam — 
rekla mi je. Tamo sam rođena, a odrasla sam u Lever-Tari kod majčine familije 
Bojovića. Kad krenu vojska, uputih se i ja. Velim, mogu zatrebati...</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Pošla je iz kanjona 
Tare, sa uskih proplanaka, obraslih oskudnom travom, iskraj ovaca, da svoju 
nerazvijenu mladost zamijeni preranom ozbiljnošću bolničarke i boraca 
oslobodilačkog rata.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sutradan, 1. decembra, 
srela sam je u školi u Adrovićima. Išla je od ranjenika do ranjenika i umješno 
poslovala oko njih. Bila se već privikla. Odatle smo iste noći krenule sa 
kolonom teških ranjenika prema partizanskoj bolnici na Žabljaku pod 
Durmitorom. Duga kolona probijala se kroz gotovo neprobojne naslage snijega. 
Zavoji su se crveno bojili. Ona je uz put obilazila ranjenike, pomagala im kao 
poznavalac ovog kraja, svaki čas sokolila da su tu, blizu — sasvim na domaku 
partizanske bolnice, skloništa i okrepljenja.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Rastale smo se na Žabljaku, 
ali smo se uskoro srele u 1. proleterskoj. Zori je i kod proletera povjerena dužnost 
bolničarke u 3. četi 2. bataljona. Njeni kzaliteti su odmah zapaženi, pa je 
primljena u aktiv SKOJ-a. Pokazala je mnogo volje za učenje. Nikada joj ništa 
nije bilo teško. Jurišati sa bataljonom na utvrđenu Sitnicu, na Zelengori i 
Sutjesci, prevaliti desetine kilometara usiljenim maršem, izdržati sve 
ofanzive, previti i zbrinjavati ranjenike, boriti se za njihove živote, za 
njihovo ozdravljenje i što skoriji povratak u matičnu jedršicu — to je bio 
smisao njenog života.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Zora je brzo postala 
omiljena kao požrtvovana bolničarka u četi. Stoga je sasvim zasluženo, 
dobivala odgovornije dužnosti — prvo, dužnost referenta saniteta Kraljevačkog 
bataljona, a zatim referenta saniteta 1. proleterske.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U centralnoj Bosni, u 
selu Devetinama kraj Crnjavora, zajedno s drugaricama iz 1. proleterske pohađala 
je tečaj za bolničarke iz 2. krajiške brigade. Za mjesec dana, koliko je 
trajao tečaj uložila je maksimum truda da što više nauči. I noću često 
usred bučnog veselja, preslišavala se i provjeravala naučeno da bi sjutra, 
kada Đani bude propitivao, mogla sa sigurnošću da odgovori. S jednom nježnom 
i mladom bolničarkom, koju je gradivo tečaja poprilično zaokupilo i zabrinulo 
i koja se posebno interesovala za sve što je tada trebalo savladati, ostajala 
je najduže u društvu. Preslišavale su se satima. Zora je, bolje od drugih, 
umjela da joj objasni pojedine pojmove iz oblasti medicine. Ona je strpljenjem i 
drugarskom toplinom postigla uspjeh i ovdje i u mnogim drugim prilikama. Nije 
slučajno što je sanitet Kraljevačkog bataljona u to vrijeme bio jedan od 
najbolje organizovanih bataljonskih saniteta.<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U jesen 1944, pri 
prelasku u Srbiju, Zora je prršila dužnost referenta saniteta 1. proleterske 
brigade. Preživjeli ranjenici dobro pamte kako je sanitet funkcionisao na 
zlatiborskim stranama, u trodnevnoj, danonoćnoj bici sa bugarskim fašistima na 
Palisadu. Zorinom oku ništa nije promaklo, svaki je ranjenik uredno previjen i 
na vrijeme dopremljen do divizijske hirurške ekipe, kojom je rukovodio dr Ivica 
Pavletić. Tih dana sam stalno bila na relaciji od Zore do Ivice. I danas mi se 
sačuvalo u sjećanju priznanje i povjerenje s kojim je doktor Pavletić primao 
Zorine ranjenike.<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Pazi ti naše Zore 
— govorio je on — ponaša se kao pravi doktor, ništa nije zaboravila pod 
tom uraganskom vatrom: da imobilizira zglobove, i šine i udlage da postavi na 
prelome!</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Hirurška ekipa je 
radila bez predaha. Ranjenici su stalno pristizali. Svi su imali pune ruke 
posla, a meni se činilo da je Zora bila najopterećenija — pa opet tako 
poletna i odmjerena, tako brižna za ranjenog druga. U rjeđim slučajevima, 
kada bi pristigao aljkavo previjen ranjenik, ona je oštro reagovala, ljutila 
se. Ali bi se ubrzo poslije toga stišala i nastojala da blago ukori i pouči, 
pošto bi prethodno svojom rukom popravila ono što nije bilo u redu.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Takva je bila i 
prilikom borbi za Valjevo, sredinom septembra 1944. A za vrijeme beogradske 
operacije, za onih sedam dana, čini mi se da oka nije sklopila. Ništa joj nije 
izmaklo, iako je to bio prvi i poslednji susret u njenom životu s velikrš 
gradom. U svakom trenutku znala je kako se kreću i gdje se nalaze bataljoni; 
ranjenici su odmah izvlačeni iz kuća, zabarikadiranih ulica, zapaljenih 
tenkova i kamiona, da bi bili obrađeni i najbržim putem otpremljeni u 
pozadinu. Srele smo se blizu univerzitetekih klinika. Baš tada je otpremala 
grupu teških ranjenika u rusku bolnicu, koja je bila smještena u Belom dvoru 
na Dedinju. Jedva smo se pozdravile. Moralo se žuriti — radi transfuzije.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Iskrvariće nam 
ranjenici! — govorila mi je. — Je li daleko ta bolnica? — pripitkivala je 
s nestrpljenjem.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Negdje kod Auto-komande 
dobismo i kamion. Grmjelo je sa svih strana. Na putu do bolnice nekoliko 
ranjenika je ponovo ranjeno.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Onda: nezaboravni dani 
na sremskom frontu! Frontalni način ratovanja postavljao je pred sanitet mnogo 
zamašnije zadatke. Masovno ranjavanje boraca na širokim prostranstvima zamrzle 
ravnice, ispresijecane minskim poljima. Više nego ikada od bolničkog osoblja 
zahtjevala se krajnja požrtvovanost. Na čestim sastancima s rukovodiocima 
saniteta u 1. armiji bilo bi mi posebno prijatno kad bi se Zora javila za riječ. 
To više nije bila čobanica sa pustih padina Lever-Tare, već izrastao 
komunista, rukovodilac saniteta 1. proleterske brigade, koji se uzdigao 
neprekidnom borbom i napornim učenjem često i u besanim noćima.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sjećam se, u Šidu, dr 
Voja Đukanović dva dana je s epidemiolozima postavljao na rješavanje krupan 
zadatak: spriječiti epidemiju zarazne žutice koja je već uveliko osipala 
redove naše jedinice. Zora je i tada, tačno, sa svega nekoliko rečenica suštinski 
zahvatila problem i predložila što se još moglo učiniti da se spriječi 
epidemija.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Posljednji put sam se 
srela s njom u Čazmi, u jeku proljetnje ofanzive. Prolazile su jedinice 1. 
armije — sremski front je bio probijen. Borbe su se nastavljale — 
nesmanjenom žestinom. Kada je naišla i 1. proleterska, stajala sam na nekoj 
raskrsnici i očekivala medicinskosanitetski bataljon 6. ličke proleterske 
divizije. Zora je bila zaostala dok se brigada slivala niz izlokanu strmu 
sremsku ulicu prema novim položajima, u pravcu sela Vrbovca, u kome su se fašisti 
bili jako utvrdili. Dok su njene uvjek žive, pametne oči pratile kolonu 
brigadnog saniteta, koji je prolazio iza borbenih jedinica, odmah na začelju, 
pričala mi je novosti iz saniteta i sa poprišta borbi. Izmijenile smo utiske i 
podatke iz žestokih borbi koje su se vodile poslednjih dana rata. Ona se nadala 
da se neće tako žestoke borbe više ponoviti. Nije ni slutila da ide u susret 
svojoj zadnjoj bici.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Nastupala je kolona 1. 
brigade kroz šumu u blizini sela Vrbovca. Dok su bataljoni izbijali iz šume i 
prihvatali borbu, pozadinske jedinice i sanitet su još išli, pridolazili. 
Uporedo s njima, na kraćem razmaku, kretala se kolona ustaša. Kroz magličasti 
sumrak neprijateljevi vojnici se nisu raspoznavali. U prvi mah smo mislili da je 
to kolona neke naše jedinice. Kada su izbili na ivicu šume, sve je bilo jasno: 
nastala je borba prsa u prsa. Zora ni tada za sebe nije postojala — kao i 
uvijek, poetojali su samo ranjenici, za koje se predano borila, jer je željela 
po svaku cijenu da ih spase.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sanitet brigade je 
prihvatio i vodio borbu sa ustašama, dok nije pristiglo pojačanje. Na licu 
nezaboravne drugarice, čiji se život gasio, zatitrao je osmijeh. Kolona ustaša 
je bila raspršena. Kolone naših jedinica su krenule naprijed. Zora Petrić ih 
više nije pratila — sklopila je svoje oči zauvijek.</span></p>
<p class="MsoNormal" align="right" style="text-align:right"><span style="font-size:9.0pt;mso-fareast-language:SR-CYR" class="Bodytext3">Danica 
ROSIĆ</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_171.htm"><b>Prethodni dokument</b></a></TD>
<TD><a href="27_173.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
