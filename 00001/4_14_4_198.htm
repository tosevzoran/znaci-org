<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_197.htm"><b>Prethodni dokument</b></a></TD>
<TD><a href="4_14_4_199.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PISMO DRAŽE MIHAILOVIĆA OD 15. APRILA ADVOKATU RANKU 
BRAŠIĆU SA PORUKOM ANTI PAVELlĆU I INSTRUKCIJAMA ZA PREGOVORE SA NJIM O 
ZAJEDNIČKOJ BORBI PROTIV NOP-A1</strong></p>
<p>Vrhovna komanda, 15 aprila 1945 Poštovani gospodine B-u,2</p>
<p>Zahvalan sam Vam za obaveštenja,3 koja ste mi učinili o&nbsp; rezultatu Vaših 
razgovora sa Ekselencijom,4 u cilju vođenja jedne zajedničke borbe protivu 
partizana. U posebnim aktima,5 koji su Vam zajedno sa ovim pismom uručeni, sadržane 
su potrebne odluke u pogledu dovršenja ovih razgovora i&nbsp; zaključenje 
jednog željenog aranžmana. Meni je, međutim, želja da se ovim pismom 
pozabavim isključivo pitanjem uči-njenog mi predloga od strane Ekselencije za 
moju ličinu po-setu i direktnog uređenja ovog narodnog posla, te Vas lepo 
molim, da budete ljubazni i da Ekselenciju upoznate sa sa-držinom njegovom.</p>
<p>1. — U prvom redu Vas molim, da u moje ime zahvalite Ekselenciji na 
ljubaznosti i pozivu, koji mi je preko Vas uputio. Cisto principijelni razlozi, 
izgrađeni tokom ove četiri godine, ne dopuštaju mi, nažalost, da se ovom 
ljubaznom pozivu odazovem.</p>
<p>2.&nbsp; — Svakako mi je stalo, da Ekselenciju ubedite, da u konkretnom slučaju 
moja lična bezbednost ne dolazi pod pitanje. Jer, ja sam apsolutno uveren, da 
bi mi Ekselencija, na svom području, pružio bezuslovnu sigurnost i obezbeđenje.</p>
<p>3.&nbsp; — Tokom ove četiri godine, ja se nijednom prilikom nisam odvajao 
od svojih trupa. Tu okolnost su moji komandanti, koje sam odmah upoznao sa sadržinom 
predloga Ekse-lencije, istakli i izričito me molili da ne otstupam od ustaljene 
tradicije trupa i da izbegnem svako unošenje nemira u njihove redove.</p>
<p>Moleći Vas da budete veran tumač ovih razloga pred Ekselencijom, ja 
koristim ovu priliku, da preko Vas Ekselenciju umolim, da gospodi oficirima, 
kojima sam vođenje pregovora poverio,6 pokloni puno poveremje i da na taj način 
omogući uspešno završenje ovoga posla na korist oba naroda. Molim Vas isto 
tako, da podvučete moju rešenost da se u provođenju projektovanoga sporazuma, 
zajedno sa svojim potčinjenim komandantima i trupama, striktno pridržavam svih 
utanačenja, koja gospoda delegati u ime Vrhovne komande budu prihvatili. Sa 
svoje strane ja izražavam svoju nadu i duboko uverenje, da će tim istini duhom 
držanja vojničke časne reči biti prožeti Ekselencija, Njegovi komandanti i 
trupe.</p>
<p>Saopštavajući sadržinu ovoga pisma Ekselenciji, molim Vas da Mu7 izvolite 
izraziti moje poštovanje.</p>
<p>Vama zahvaljujem na požrtvovanju i naporima, što ih unosite u ostvarenje 
ovoga po narod korisnog posla i veru-jem da ćete i u buduće u svakoj prilici i 
na svakom mestu umeti da poslužite interesima naše otadžbine, čije Vam 
priznanje, nadam se, ne će izostati.</p>
<p align="center">Srdačno Vas pozdravlja</p>
<p align="center">Vaš, Đeneral <strong>Drag. M. Mihailović</strong>8</p>
<p>1Original (pisan na mašini, latinicom) u Arhivu VII, Ča, k. 18, reg. br. 
7/8 (VK-X-111).</p>
<p>2Ranko Brašić, advokat iz Beograda, bio je opunomoćenik Draže Mihailovića 
za pregovore sa Antom Pavelićem, poglavnikom NDH.</p>
<p>3, 4 i 5Odnosi se na Antu Pavelića. Brašićeva »obaveštenja« o 
razgovorima sa Antom Pavelićem i »posebna akta« koja Draža Mihai-lović upućuje 
Brašiću, nisu pronađena.</p>
<p>6Dražinu misiju za pregovore sa Antom Pavelićem sačinjavali su Svetomir Đukić, 
divizijski general, i inž. Vladimir Predavec, član CNK, pored dr Ranka Brašića 
koji je odranije bio opunomoćenik za rad u Zagrebu i veza sa Alojzijem 
Stepincem i Antom Pavelićem.</p>
<p>7»Mu« je na originalu napisano velikim slovom »M«.</p>
<p>8Draža Mihailović se na ovom dokumentu potpisao latinicom.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_197.htm"><b>Prethodni dokument</b></a></TD>
<TD><a href="4_14_4_199.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
