<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_116.htm"><b>Prethodni dokument</b></a></TD>
<TD><a href="4_12_3_118.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>SPECIJALNO NAREĐENJE BR. 3 VRHOVNE KOMANDE VERMAHTA 
OD 7. AVGUSTA 1943. UZ HITLEROVU DIREKTIVU BR. 48 ZA REORGANIZACIJU SISTEMA 
KOMANDOVANJA I SNABDEVANJA NA TERITORIJI JUGOISTOKA[1]</strong></p>
<p>F.H.Qu.,7.8.1943</p>
<p>24 primerka</p>
<p>7. primerak</p>
<p>VRHOVNA KOMANDA VERMAHTA</p>
<p>Generalštab/Qu., uprava (V)</p>
<p>Br. 004124/43. str. pov.</p>
<p align="center"><strong>Strogo poverljivo!</strong></p>
<p align="center">SPECIJALNO NAREĐENJE BR. 3</p>
<p align="center"><em>uz direktivu br. 48</em>[2]</p>
<p>Firer će preneti komandu u celokupnoj nemačkoj operacijskoj zoni Jugoistoka 
na komandanta Grupe armija ,,F&quot; — barona fon Vajksa (Beograd). 
Preuzimanjem komande ograničava se delokrug komandovanja. Grupe armija 
,,E&quot; na Grčku uključujući i ostrva, s tim što otpada dosadašnji, naziv 
„komandant Jugoistoka&quot;. Grupa armija ,,E&quot; biće tada potčinjena 
Grupi armija ,,F&quot;.[3]</p>
<p>Na osnovu ove nove organizacije komandovanja dolazi do sledećih izmena u 
organizaciji snabdevanja i uprave na Jugo-istoku koja je naređena direktivom 
br. 48 i specijalnim naređenjima br. 1 i 2 (poslednje je dostavljeno samo u 
ograničenom broju):</p>
<p><em>I Snabdevanje:</em></p>
<p>1) Jedinstveno rukovođenje snabdevanjem na celokupnoj teritoriji Jugoistoka 
preuzima načelnik pozadine Grupe armija ,,F&quot;, koji kao ispostava načelnika 
pozadine Generalštaba Kopnene vojske zadržava prava koja su mu preneta naređenjem 
cd 2. VIII 43. (Generalštab Vrh. komande Vermahta /Qu., I, V, br. 003949/43. 
str. pov.).[4] On ima pravo da svoja ovla-šćenja prenese na načelnike 
pozadine potčinjenih komandi za njihove delokruge komandovanja.</p>
<p>Prema njegovim direktivama, snabdevanjem treba da rukovode :</p>
<p>a) za jedinice koje su potčinjene Grupi armija ,,E&quot; načelnik pozadine 
te grupe armija,</p>
<p>b) za teritorijalna nadleštva u Grčkoj (osim Krita) načelnik pozadine pri 
vojnoupravnom komandantu Grčke (Atina),</p>
<p>c) za ostrvo Krit načelnik pozadine komandanta tvrđave Krit,</p>
<p>d)za jedinice potčinjene Komandi 2. oklopne armije koje su angažovane u 
Srbiji, Hrvatskoj, Albaniji i Crnoj Gori načelnik pozadine te komande,</p>
<p>e) za teritorijalna nadleštva u Srbiji načelnik pozadine voj-noupravnog 
komandanta Jugoistoka,</p>
<p>f) za teritorijalna nadleštva u Hrvatskoj načelnik pozadine pri nemačkom 
opunomoćenom generalu u Hrvatskoj.</p>
<p>2.) Za upravljanje železničkim transportima i dunavskom plovidbom za dotur 
i snabdevanje na celokupnoj teritoriji Jugoistoka nadležan je načelnik 
pozadine ispostave načelnika pozadine Generalštaba Kopnene vojske u Beogradu, 
koji sarađuje sa generalom službe transporta koga treba da postavi pri Grupi 
armija ,,F&quot; načelnik Uprave za vojni transport.</p>
<p>3.) Za upravljanje pomorskim transportima u pravcu teritorije Jugoistoka i 
unutar nje nadležan je načelnik pozadine Grupe armija ,,E&quot;, koji treba da 
sarađuju sa mesnim komandama Ratne mornarice i komesarom Rajna za pomorsku 
plovidbu.</p>
<p><em>II Uprava:</em></p>
<p>1) Izvršnu vlast u celokupnoj nemačkoj operacijskoj zoni Jugoistoka 
sprovodi„vojnoupravni komandant Jugoistoka u Beogradu&quot; — general pešadije 
Felber — i komandanti koji su mu potčinjeni:</p>
<p>a)„vojnoupravni komandant Grčke&quot; (Atina)</p>
<p>—general avijacije Spajdel[5] — za celokupnu teritoriju Grčke koju su 
okupirale nemačke jedinice i bugarska 7. divizija, uključujući ostrva i 
neutralnu zonu u Trakiji;</p>
<p>b)&nbsp; „nemački opunomoćeni general u Hrvatskoj&quot;</p>
<p>— general Glez fon Horstenau —</p>
<p>za nemačku operacijsku zonu u Hrvatskoj, kao i vojnoupravni komandant 
Jugoistoka u Beogradu neposredno za Srbiju.</p>
<p>2) Vojnoupravni komandant Jugoistoka u Beogradu prima direktive za svoje 
zadatke koji proizlaze iz sprovođenja izvršne vlasti u operacijskoj zoni 
neposredno od Generalštaba Kopnene vojske. Za ostalo važe odredbe načelnika 
Vrhovne komande Vermahta br. 519/43. Generalštab, Qu., uprava od 23. 6. 43.6</p>
<p>3) Komandant Grupe armija ,,F&quot; ima pravo da izdaje direktive vojnim 
komandantima ukoliko to zahteva komando-vanje. On može da prenese to pravo na 
komandante koji su mu potčinjeni.</p>
<p>4) Otpada odredba direktive br. 48 kojom je predviđeno da sva nemačka 
nevojna nadleštva koja su ili će biti angažo-vana u Grčkoj budu potčinjena 
komandantu Jugoistoka. Ta će nadleštva biti potčinjena vojnoupravnom 
komandantu Grčke specijalnom firerovom naredbom.</p>
<p>5) Kad komandu preuzme Grupa armija ,,F&quot;, onda Štab komandanta Soluna 
— Jegeja treba pretvoriti u Oberfeldko-mandanturu a teritorijalne zadatke u 
Hrvatskoj treba da preuzme nemački opunomoćeni general u Hrvatskoj. U isto 
vreme će komandant tvrđave Krit biti potčinjen u teritorijalnom smislu vojnom 
komandantu Grčke.</p>
<p>6) Nemački vojni ataše u Sofiji je potčinjen komandantu Grupe armija 
,,F&quot; za, zadatke koji se nalaze van njegovih prava kao atašea.</p>
<p>III Do 12. 8. treba da određena vojna nadleštva dostave Generalštabu 
Vrhovne komande Vermahta predloge za reorganizaciju na polju službe transporta, 
vojne uprave, vojne privrede i službe bezbednosti u vezi sa novom organizacijom 
komandovanja.</p>
<p>Generalštab Kopnene vojske je zamoljen da što pre dostavi koncept službenog 
uputstva za vojnoupravnog komandanta Jugoistoka.</p>
<p align="center">Načelnik Vrhovne komande Vermahta</p>
<p align="center">pot. <strong>Kajtel</strong></p>
<p align="center">Dostavljeno:</p>
<p align="center">. . . [7]</p>
<p>1 Dokumenat objavljen u knjizi „Hitlers Weisungen für die Krieg-führung 
1939—1945&quot;, Dokumente des Oberkommandos der Wehrmacht, Walter Hubatsch, 
1962, Bernard und Graefe Verlag, Frankfurt am Main, str. 224—227.</p>
<p>2 Vidi dok. br. 111 i 115.</p>
<p>3 Vidi dok. br. 121, 123 i 125.</p>
<p>4 i 6 Taj dokumenat nije pronađen.</p>
<p>5 Vilhelm (Wilhelm Speidel).</p>
<p>7 Zbog ograničenog prostora izostavljena su imena komandi, ode-ljenja i 
uprava kojima je ovo naređenje dostavljeno.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_116.htm"><b>Prethodni dokument</b></a></TD>
<TD><a href="4_12_3_118.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
