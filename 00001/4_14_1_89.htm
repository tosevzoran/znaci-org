<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_88.htm"><b>Prethodni dokument</b></a></TD><TD><a href="4_14_1_90.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 89</strong></p>
<p align="center"><strong>ZAPISNIK O SPORAZUMU IZMEĐU PREDSTAVNIKA OZRENSKOG, TREBAVSKOG I
  ODREDA &#187;KRALJ PETAR II&#171; I NDH OD 28. MAJA 1942. O SARADNJI U BORBI
  PROTIV NOP-a U ISTOČNOJ BOSNI<sup>1</sup></strong></p>
<p align="center">ZAPISNIK</p>
<p>Sastavljen dne 28 svibnja 1942 u s. Lipcu između predstavnika
  državne vlasti Nezavisne Države Hrvatske: Velikog Župana pri
  predsjedništvu Vlade Dr Milana Badovinca, pješačkog pukovnika Bogdana
  Majetića zapovjednika IV. pješačke divizije i ustaškog podpukovnika
  Ivana Šojate s jedne strane i zapovjednika Ozrenskog četničkog odreda
  Cvjetina Todića, načelnika štaba Cvjetina Djurića i Branka Stakića, te predstavnika
  Trebavskog četničkog odreda zapovjednika Save Božića (svećenika), Petra
  Arnautovića načelnika štaba i Đoke Miloševića kao i opunomoćenika
  četničkog odreda Kralja Petra II. svećenika Save Božića, Petra
  Arnautovića i Đoke Miloševića s druge strane.<sup>2</sup></p>
<p>Na sastanku zaključeno je slijedeće:</p>
<p align="center">I.</p>
<p>Pripadnici Ozrenskih četničkih postrojbi sa područja koje je
  ograničeno sa zapada: r. Bosnom od utoka r. Spreče, do utoka r.
  Krivaje; sa sjevera: r. Sprečom do granice općine Puračić; sa juga: r.
  Krivajom od utoka u r. Bosnu do s. Podvolujak i zatim uključivo sela:
  Trnići, Podstoga, Hadžići, Milje-vići, Cvijanovići, Bare do r. Krivaje;
  sa istoka: uključivo s. Vu-kovina, Pribitković, Lozna, Orahovica, Musl.
  Milino Selo, Sižje do r. Spreče;</p>
<p>Pripadnici Trebavskih četničkih postrojbi sa područja koje je
  ograničeno sa zapada: r. Bosnom od utoka r. Spreče do r. Tarevci; sa
  sjevera: isključivo s. Tarevci, a uključivo sela: Simići, Skugrić,
  Gornji Skugrić, Skugrić Donji, Krečane; sa istoka: uključivo sela:
  Rajska, Srbska Zelinja, Skipovac, Lukavica; sa juga: uključivo sela:
  Kostajnica, Stanić Rijeka i Lukavica.</p>
<p>Pripadnici četničkog odreda Kralja Petra II. sa područja koje gornji
  opunomoćenici ne mogu sada ograničiti (ovo će naknadno učiniti
  zapovjednik tog odreda);</p>
<p>Priznaju vrhovničtvo Nezavisne Države Hrvatske i kao njeni
  državljani izrazuju lojalnost i odanost njenom poglavaru, poglavniku i
  privrženost Nezavisnoj Državi Hrvatskoj.</p>
<p align="center">II.</p>
<p>Predstavnici gore pomenutih četničkih postrojbi sa svim svojim
  postrojbama prekidaju današnjim danom sva neprijateljstva prema vojnim
  i građanskim vlastima Nezavisne Države Hrvatske.</p>
<p align="center">III.</p>
<p>Na gore opisanom području Hrvatskog državnog vrhovničtva, Hrvatska državna vlast uspostavlja svoju redovitu vlast i upravu, a četničke postrojbe sa svojim predstavnicima obvezuju se
  u svakom pravcu pomagati državne vlasti Nezavisne Države Hrvatske u
  sređivanju općih prilika na ovom dielu Hrvatskog Državnog područja, te
  im u tu svrhu pružiti svaku pomoć.</p>
<p align="center">IV.</p>
<p>Obje ugovarajuće strane sporazumne su:</p>
<p>1.&nbsp;&#8212; Da za vrieme trajanja iznimnog stanja samoupravnu vlast na
  opisanom području vrše zapovjednici četničkih odreda, odnosno po njima
  imenovane općinske vlasti, pod kontrolom vlasti Nezavisne Države
  Hrvatske.</p>
<p>2.&nbsp; &#8212; Da dok postoji opasnost od partizanskih oružanih bandi
  četničke postojbe surađuju dobrovoljno sa Hrvatskom oružanom snagom na
  suzbijanju i uništavanju partizana i da u tu svrhu zadrže oružje pod
  kontrolom Hrvatskih vojnih vlasti.</p>
<p>3.&nbsp; &#8212; Zapovjednici četničkih postrojbi obvezuju se u što kraćem
  roku, a najdalje za mjesec dana dostaviti zapovjedniku 4. pješačke
  divizije u Doboju iskaz svojih postrojbi sa podacima navedenim u dva
  obrasca u prigibu<sup>3</sup> (ljudstva i naoružanja).</p>
<p>4.&nbsp; &#8212; Svaki onaj koji se zatekne sa oružjem, a nije naveden u izkazima smatrati će se za obje strane kao odmetnik.</p>
<p>5.&nbsp; &#8212; Kada prestane potreba za držanje oružja kod četničkih
  postrojbi ove će ga predati Hrvatskim državnim vlastima uz nagradu koje
  će se odrediti.</p>
<p>6.&nbsp; &#8212; Streljivo u koliko to situacija bude zahtjevala izdavat će Hrvatske državne vlasti četničkim postrojbama.</p>
<p>7.&nbsp; &#8212; Četnici, koji budu ranjeni u borbi sa partizanima mogu se
  liječiti u bolnicama i ambulantama kao i ostali pripadnici oružane
  snage Nezavisne Države Hrvatske.4</p>
<p>8.&nbsp; &#8212; Pripadnicima četničkih postrojbi  priznaće  se  nagrada i odlikovanje u koliko se istaknu u borbi protiv partizana.</p>
<p>9.&nbsp;&#8212; Da se udovicama i siročadi čiji bi hranioci pali u borbi
  protiv partizana dodjeli podpora od strane države u smislu postojećih
  zakonskih propisa koji vriede za sve državljane Nezavisne Države
  Hrvatske.</p>
<p>10.&nbsp; &#8212; Žitelji pomenutih područja  u pogledu  prehrane uživaju ista prava kao i ostali državljani.</p>
<p>11.&nbsp; &#8212; Obiteljima čiji su hranioci u Njemačkom zarobljeničtvu,
  a ne pripadaju partizanima isplaćuju podporu u smislu postojećih
  zakonskih propisa; da se izplaćuju mirovine i rente radničkog
  osiguranja svima onima, koji na to imaju zakonsko pravo, a lojalni su
  građani.</p>
<p>12.&nbsp; &#8212; Žiteljstvu navedenih područja u koliko budu imali
  preporuku od četničkih zapovjednika dozvoli zaposlenje na državnim i
  drugim javnim radovima.</p>
<p>13.&nbsp; &#8212; Da se po mogućnosti vrate ljudi koji su odvedeni u
  logore, a po preporuci i iskazu zapovjednika. Dok se ne vrate, da se
  izda potpora njihovim porodicama, ako su siromašnog stanja, kao
  obiteljima onih, čiji se hranioci nalaze u Njemačkom zarobljeništvu.</p>
<p>14.&nbsp; &#8212; Da se svima izbjeglicama dozvoli nesmetan povratak
  svojim kućama, a u koliko su stradali, da im se dodjeli pomoć, kao i
  svima ostalim postradalim državljanima Nezavisne Države Hrvatske.</p>
<p>15.&nbsp; &#8212; Da se dozvoli kretanje i izmjena dobara, kao i ostalim
  građanima Nezavisne Države Hrvatske u smislu postojećih propisa.</p>
<p>16.&nbsp; &#8212; Da se po mogućnosti omogući izmjena postojećih
  jugoslovenskih novčanica sa ovih četničkih područja, a po izkazu koje
  će predložiti četnički zapovjednici.</p>
<p align="center">V.</p>
<p>Četničke postrojbe sudjelovat će dobrovoljno u suzbijanju i
  uništavanju komunističko-boljševičkih bandi zajedno sa ostalom oružanom
  snagom Nezavisne Države Hrvatske, pod općom zapoviedi zapovjednika ove
  oružane snage, pri čemu će zapovjednici četničkih postrojbi zapoviedati
  svojim postrojbama.</p>
<p>Četničke postrojbe mogu izvoditi samostalne potrebne akcije protiv
  partizana, no o ovome će na vrieme izvjestiti zapovjednika Hrvatske
  oružane snage.</p>
<p align="center">VI.</p>
<p>Obe stranke se obvezuju da će sve tačke ovog ugovora točno
  ispunjavati i da će sa svoje strane učiniti sve da svi organi kako
  jednih tako i drugih uglavnika ovog sporazuma se pridržavaju.<sup>5</sup></p>
<p align="center">VII.</p>
<p> Gornje odredbe ovog ugovora stupaju odmah na snagu.<sup>6</sup></p>
<p align="center">LIPAC, dne 28. SVIBNJA 1942.</p>
<p align="center">ZA OZRENSKI ČETNIČKI ODRED ZAPOVJEDNIK,</p>
<p align="center"><strong>Cvijetin Todić</strong>, v.r.</p>
<p align="center">NAČELNIK ŠTABA</p>
<p align="center"><strong>Cvijetin Đurić</strong> v.r.</p>
<p align="center">SAVJETNIK   ŠTABA</p>
<p align="center"> <strong>Branko Stakić</strong> v.r.</p>
<p align="center">VELIKI ŽUPAN PRI PREDSJEDNIŠTVU VLADE </p>
<p align="center"><strong>Dr. Milan Badovinac</strong>, v.r.</p>
<p align="center">ZAPOVJEDNIK 4. PJEŠADIJSKE DIVIZIJE</p>
<p align="center">PUKOVNIK <strong>Bogdan Majetić</strong> v.r.</p>
<p align="center">ZA TREBAVSKI ČETNIČKI ODRED: ZAPOVJEDNIK</p>
<p align="center"><strong>Savo Božić</strong> v.r.</p>
<p align="center">NAČELNIK   ŠTABA</p>
<p align="center"><strong>Petar Arnautović</strong> v.r.</p>
<p align="center">SAVJETNIK ŠTABA </p>
<p align="center"><strong>Đoko Milošević</strong> v.r.</p>
<p align="center">USTAŠKI PODPUKOVNIK </p>
<p align="center"><strong>Ivan Šojat</strong> v.r.</p>
<p align="center">OPUNOMOČENICI  ČETNIČKOG  ODREDA KRALJA  PETRA  II. DELEGATI TREBAVSKOG ODREDA:</p>
<p align="center"><strong>Sava Božić</strong> v.r. <strong>Petar Arnautović </strong>v.r. <strong>Đoka Milošević</strong> v.r.</p>
<p align="center">ZA TOČNOST PRIEPISA JAMČI:</p>
<p align="center">M. P.</p>
<p align="center">GLAVAR STOŽERA 4. DIVIZIJE,  Glst. bojnik</p>
<p align="center">27/<strong>V. Kadić</strong></p>
<b class=medtxt><p><sup>1</sup> Prepis originala (pisan latinicom i umnožen na šapirografu) u Arhivu VII, Ča, k. 235, reg. br. 1/13 (BH-X-926).</p>
<p><sup>2</sup> Sastanak  je  predložio  štab   Ozrenskog   četničkog   odreda   (vidi dok. br. 82).</p>
<p><sup>3</sup> Obrasci br.  1 i 2 nalaze se u Arhivu VII, ANDH, k. 55, reg br. 44/2).</p>
<p><sup>4</sup> Vidi dok. br. 96. 278</p>
<p><sup>5</sup> Isti takav sporazum su sa NDH (14. juna 1942. u Zenici) sklopili
  predstavnici Zeničkog četničkog odreda (Arhiv VII, Ča, k. 232, reg. br.
  2/6) Vidi i dok. br 74.</p>
<p><sup>6</sup> Vidi dopune sporazuma (dok. br. 117).</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_88.htm"><b>Prethodni dokument</b></a></TD><TD><a href="4_14_1_90.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>
