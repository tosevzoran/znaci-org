<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_105.htm"><b>Prethodni dokument</b></a></TD>
<TD><a href="4_14_4_107.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREDBA DRAŽE MIHAILOVlĆA OD 23. NOVEMBRA 1944. ZA 
OKUPLJANJE ČETNIKA POD PAROLOM »ZA SNAŽNO I UJEDINJENO SRPSTVO U OKVIRU 
FEDERATIVNE JUGOSLAVIJE« RADI BORBE PROTIV NARODOOSLOBO-DILAČKOG POKRETA1</strong></p>
<p align="center">PREPIS NAREDBA</p>
<p align="center">NAČELNIKA ŠTABA VRHOVNE KOMANDE</p>
<p align="center">za 23. novembar 1944 godine</p>
<p>Država koja se stvara treba da bude na federativnoj bazi. Pored Hrvatske i 
Slovenačke u novoj Jugoslaviji mora postojati i Srpska jedinica, koja će 
okupiti sve Srbe. Kako će se ona zvati, to nije aktuelno. No za nas je najvažnije, 
da svi Srbi budu zajedno i da su složni.</p>
<p>U svojoj novoj državi svaki Srbin imaće ista prava i dužnosti ma odakle on 
bio, i prema svom radu srpski mu narod neće zaboraviti dati dužnu nagradu.</p>
<p>Punih pet stotina godina Srpski narod je davao stotinu hiljada svojih 
najboljih sinova za svoju slobodu i jedinstvo. Ovo je cilj i »veruju« 
Ravnogorskog pokreta.</p>
<p>Primetio sam da ima, nažalost, no srećom mali broj,koji ne misle ovako. To 
su oni zalutali kojima je na srcu separatizam i šovinizam svoga užeg kraja. 
Oni ne vide dalje od granice svoga sreza i pokrajine. Takvima ne leži na srcu 
jedinstvo celog srpskog naroda, s toga sam prinuđen da izdam ovu naredbu i</p>
<p align="center">NAREĐUJEM:</p>
<p>Svima oficirima, podoficirima, redovima i ostalim sarad-nicima Ravnogorskog 
pokreta da sve svoje sile i sve svoje moći ulože u službu Srpskog naroda, 
njegovog jedinstva i slobode.</p>
<p>Pozivam sve one zalutale, koji misle da će kroz separatizam i šovinizam 
postići svoje ciljeve, da se vrate velikoj ideji naših otaca »Snažnog i 
ujedinjenog srpstva«, jer je Srpskom narodu u tome jedini spas.</p>
<p align="center">NAČELNIK ŠTABA VRHOVNE KOMANDE</p>
<p align="center">Armijski đenerai Drag. M. Mihailović. s.r.</p>
<p align="center">Da je prepis veran svome originalu, TVRDI I OVERAVA:</p>
<p align="center">Po zapovesti Komandanta</p>
<p align="center">pomoćnik, potporučnik</p>
<p align="center"><strong>Pupavac Čedomir</strong></p>
<p align="center">M.P.2</p>
<p>1 Overen prepis. originala (pisanog na mašini, ćirilicom) u Arhivu VII, Ča, 
k. 14, reg.b r .3/3 (VK-P-479).</p>
<p>2 Okrugli pečat: »-Komanda jugoslovenske vojske u otadžbini Komanda sreza 
br. ---------« (nije naznačen broj).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_105.htm"><b>Prethodni dokument</b></a></TD>
<TD><a href="4_14_4_107.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
