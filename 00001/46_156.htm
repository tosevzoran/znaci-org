<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_155.htm"><b>Prethodni dokument</b></a></TD>
<TD><a href="46_157.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading231" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;mso-pagination:widow-orphan lines-together;page-break-after:avoid;
background:transparent"><a name="bookmark117"><span lang="HR" style="mso-fareast-language:HR" class="Heading232">Borbe 
u Daruvarskoj kotlini</span></a></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Od 
8. do 15. avgusta 1944. godine 12. brigada vodila je neprekidne borbe u 
Daruvarskoj kotlini: oko Daruvara, Končanice, Sirača, Pakrana, Bijele i 
Gornjih Boraka.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a> 
U sadejstvu s ostalim brigadama 12. divizije, 12. brigada organizovala je 
blokadu neprijateljevog uporišta u Daruvaru, a zatim je sistematski vršila 
svakodnevni pritisak. Na taj način postignuto je da je neprijatelj bio 
svakodnevno fizički zamaran i psihički napet do te mjere da je donosio odluke 
koje nisu bile u skladu sa njegovim materijalnim i tehničkim mogućnostima. U 
sedmodnevnim borbama neprijatelj je prvih dana protiv 12. brigade upućivao 
slabije snage, potpomognute sa 2 tenka. Sa tim snagama Brigada je lako izlazila 
na kraj, naročito u borbi oko Gornjeg Daruvara i Končanice.</span><span lang="HR" style="font-size:12.0pt"> 
</span><span lang="HR" style="font-size:12.0pt;mso-fareast-language:HR" class="Bodytext30">U 
Končanici je 6. satnija 4. gorskog zdruga prisiljena na predaju. Predalo se 65 
domobrana i 4 njemačka vojnika na čelu sa komandantom uporišta, poručnikom 
Šimanićem. Zaplijenjeno je: 6 puškomitraljeza, 2 laka minobacača, 8 
automata, 40 pušaka, 4 pištolja, 24000 metaka i 60 mina za laki minobacač. 
Nakon predaje te satnije, iz Daruvara su reagovale neprijateljeve snage jačine 
2 satnije podržane tenkom. Te snage su na prilazima Končanici razbijene i 
prisiljene na povlačenje. Dan ranije, kod Gornjeg Daruvara, oštećen je tenk i 
zaplijenjeno 12900 metaka koje je neprijateljev avion spustio padobranom. Žestoku 
borbu s jednim kozačkim konjičkim pukom i 5 bojni, od toga 2 ustaške, vodila 
je 12., Osječka i Čehoslovačka brigada 14. avgusta 1944. na sektoru Markovac, 
Pakrani, Sirač i Bijela. Najžešće borbe vođene su na liniji: Duga Njiva - 
Bijela - Sirač, gdje je 12. brigada nanijela neprijatelju gubitke od oko 73 
poginula i oko 100 ranjenih vojnika. Među poginulima nalazio se i jedan njemački 
oficir. Neprijateljevi gubici bili bi i veći da je Čehoslovačka brigada 
uspjela da odbrani Petrov vrh, najjači taktički i topografski objekat na tom 
sektoru. Zbog povlačenja Čehoslovačke brigade neprijateljeve snage ugrozile 
su krila i pozadinu 12. brigade. U toj situaciji Brigada je bila prisiljena da 
se povuče u pravcu sela Gornji Borci. Samo u ovoj borbi neprijatelj je pretrpio 
gubitke od oko 173 izbačenih iz stroja. Nema borbe u kojoj se nije isticao 
komandir 2. čete 2. bataljona Vaso Radić. Tako je bilo i kod Sirača. Na položaju 
kod groblja, Radić je zadivio borce svoje čete. Prilikom nailaska tenkova, on 
je na prednji dio tenka bacio svoj šinjel, a potom i ručnu bombu pod gusjenicu 
i spriječio dalje kretanje tenka.<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:footnote">[2]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Gubici 
12. brigade u toj borbi bili su: 11 poginulih i 26 ranjenih boraca. Jedan borac 
je zarobljen, a 4 su nestala. U borbi je ranjen komandant 4. bataljona Petar 
Bogdanović.<a style="mso-footnote-id:ftn3" href="#_ftn3" name="_ftnref3" title><sup><span style="mso-special-character:footnote">[3]</span></sup></a> 
U toku borbe svi bataljoni i sve čete 12. brigade dobro su se držali, a u 
borbi kod Duge Njive naročito se istakla drugarica Ruža Bojčić iz ustaničkog 
sela Kometnika kod Voćina. Ona je bila desetar u 4. bataljonu i ranjena je u 
borbi kod Duge Njive. Međutim, to je nije spriječilo da poslije povlačenja 
njenog bataljona sa poprišta borbe, donese 2 puške i ranac sa municijom. Pored 
Ruže Bojčić, u borbi se istakao Adam Božić i Imro Savić. Među poginulim 
borcima bila je i drugarica Sofija (Soka) Savić iz sela Vere kod Vukovara.</span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[1]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Arhiv VII, k. 473 </span><span lang="DE" style="mso-ansi-language:DE;mso-fareast-language:DE">reg. 
    </span><span lang="HR" style="mso-fareast-language:HR">br. 8-1/7, k. 41 </span><span lang="DE" style="mso-ansi-language:
DE;mso-fareast-language:DE">reg. </span><span lang="HR" style="mso-fareast-language:HR">br. 
    10-1/1, k-58 </span><span lang="DE" style="mso-ansi-language:DE;mso-fareast-language:
DE">reg. </span><span lang="HR" style="mso-fareast-language:HR">br. 8-1/78. 
    Zbornik</span></i></span><i><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><span class="FootnoteSpacing2pt1"><i><span lang="HR" style="mso-fareast-language:HR">...,</span></i></span><span class="Footnote0"><i><span lang="HR" style="mso-fareast-language:HR"> 
    tom V, knj. 31, dok. 100, dok. 116, dok. 100.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title><span class="Footnote6pt"><i><span style="mso-special-character: footnote; font-size: 6.0pt; mso-bidi-font-size: 12.0pt; mso-fareast-language: HR" lang="HR">[2]</span></i></span></a><span class="Footnote0"><i><span lang="HR" style="mso-fareast-language:HR"> 
    Prema sjećanju Dušana Jokića, kurira Prateće čete 2. bataljona 12. NOU 
    brigade.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn3">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn3" href="#_ftnref3" name="_ftn3" title><span class="Footnote6pt"><i><span style="mso-special-character: footnote; font-size: 6.0pt; mso-bidi-font-size: 12.0pt; mso-fareast-language: HR" lang="HR">[3]</span></i></span></a><span class="Footnote0"><i><span lang="HR" style="mso-fareast-language:HR"> 
    u NOVJ od 1942. Bio je borac, puškomitraljezac, desetar, komandir voda i čete, 
    i komandant bataljona. Izvršio samoubistvo februara 1945. zbog neizvršenog 
    zadatka.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_155.htm"><b>Prethodni dokument</b></a></TD>
<TD><a href="46_157.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

