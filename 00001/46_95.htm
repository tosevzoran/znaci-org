<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_94.htm"><b>Prethodni dokument</b></a></TD>
<TD><a href="46_96.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Bodytext131" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="mso-fareast-language:HR" class="Bodytext130">Borbe 
oko Pakraca i Daruvara</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Pet 
dana poslije oslobođenja Malih Bastaja, 23. avgusta 1943. Štab 12. slavonske 
divizije naredio je 12. slavonskoj NOU brigadi da likvidira neprijateljevu 
posadu na pruzi Pakrac - Daruvar na koti 156, sjeverno od Pakraca, i da poruši 
željeznički vijadukt dužine 50 m. Posada se sastojala od 35-40 vojnika, naoružanih 
sa 3-4 puškomitraljeza, 2 laka minobacača, a ostali puškama. Odbrana se 
oslanjala na zemljane bunkere, ojačane balvanima, međusobno povezane brojnim 
rovovima i saobraćajnicama punog profila (za uspravno kretanje). Ispred bunkera 
i saobraćajnica nalazile su se žičane (2 reda) i minsko-eksplozivne prepreke. 
Čitav prostor od oko 1.000 m<sup>2</sup>, kao i svi prilazi k. 156 bili su 
minirani.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
zapovijesti Štaba 12. slavonske brigade naređeno je Štabu 2. bataljona da 
jednom četom napadne i likvidira posadu, a drugom četom da organizuje blokadu 
uporišta i spriječi bjekstvo posade u Pakrac.<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:footnote">[2]</span></sup></a>Polazni 
položaj za 1. četu bio je 100 m južno od uporišta, s tim da jedan vod 
nastupa u koloni sa desne strane, a 2. vod s lijeve strane željezničke pruge u 
pravcu sjevera. Treći vod nastupao je u koloni između 1. i 2. voda, ali 
stepenom unazad. Treća četa 2. bataljona stavljena je pod komandu Štaba 3. 
bataljona radi osiguranja napada od Pakraca. Za izvršenje zadataka 2. bataljon 
ojačan je topom 65 mm i minobacačem 82 mm. Ostali bataljoni (1, 3. i 4) određeni 
su za obezbjeđenje napada od Pakraca i Daruvara. Prvi bataljon: na liniji s. 
Doljani, s. Miljanovac, 4. bataljon na liniji Dolovi i dalje prema k. 189, 
Markovac - Pakrani. Na obezbjeđenju od Pakraca nalazio se 3. bataljon, ojačan 
jednom četom 2. bataljona i vodom pionira na liniji desno od slova »K« 
(Krndija) i dalje preko ceste i željezničke pruge Pakrac - Daruvar u pravcu k. 
242 iznad sela Kusonje. Početak napada 24. avgusta u 2 sata. Borbeni znaci »Most 
- srušen«.<a style="mso-footnote-id:ftn3" href="#_ftn3" name="_ftnref3" title><sup><span style="mso-special-character:footnote">[3]</span></sup></a></span><span lang="HR" style="font-size:12.0pt"> 
</span><span lang="HR" style="font-size:12.0pt;mso-fareast-language:HR" class="Bodytext4">Neprijateljeva 
posada od 35 do 40 vojnika, utvrđena u dubokim zemljanim rovovima, uspjela je 
da se brani punih 14 sati. Još u toku podilaženja ka jurišnom položaju, 1. 
vod 2. čete naišao je na minsko polje. Od eksplozije nagaznih mina u prvom 
naletu, ranjeno je 8 boraca. Ranjavanje boraca izazvalo je privremeno kolebanje 
u četi, kao i komentare da je teško napadati preko minskog polja bez većih žrtava 
u poginulim i ranjenim. Došlo je do pometnje i privremenog zastoja u napadu. U 
tom trenutku nije se znalo kako da se neutrališe minsko polje, jer je ono bilo 
glavna prepreka da se uništi neprijateljeva posada. Poslije kraćeg zastoja, 2. 
vod koji je nastupao sa zapadne strane, uspio je sa inžinjercima da napravi 
prolaze u minskom polju, izvršio je juriš i ubacio ručne bombe u 
neprijateljeve rovove. Uspjeh 2. voda komandir čete nije iskoristio uvođenjem 
ostala dva voda radi pojačanja napada. Grešku komandira čete neprijatelj je 
kaznio. Brzo je reagovao i izvršio protivnapad ručnim bombama, te odbacio 2. 
vod na njegov polazni položaj. Poslije tog neuspjeha, posluge topa 65 mm i 
minobacača 82 mm pokušale su da isprave grešku komandira čete. Gađajući 
neprijateljeve rovove uspjele su u jednom trenutku da pogode rov i pokolebaju 
neprijateljevu odbranu. Ali, ni taj trenutak nije na vrijeme iskorišćen. 
Neprijatelj se brzo pribrao i nastavio da pruža otpor. Vrijeme je odmicalo, a 
malobrojne neprijateljeve snage prkosile su svojim žilavim otporom borcima 2. 
bataljona. Tek oko 13 sati, kada je na položaj došao komandant brigade Josip 
Antolović, pristupilo se ponovnoj organizaciji napada i vatrene podrške. 
Poslije topovske i minobacačke pripreme, neprijateljeva posada se pokolebala, a 
1. četa izvršila juriš, upala u rovove nakon 14 sati žilave borbe. Međutim, 
juriš 1. čete nije bio krunisan potpunim uspjehom. Neprijatelj se poslužio 
lukavstvom prije juriša 1. čete. Iskoristio je duboke saobraćajnice i 
pravovremeno izvukao većinu svojih vojnika na suprotnu stranu, koja nije bila 
blokirana i, na taj način, izbjegao potpuno uništenje.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Druga 
četa 2. bataljona kojoj je naređeno da blokira neprijateljevu posadu, zbog 
nebudnosti nije izvršila zadatak. Grupa neprijateljevih vojnika koja se probila 
iz blokade, u kretanju prema Pakracu, iznenadno je napala iz pozadine 3. četu 
3. bataljona koja se nalazila iznad sela Kusonje. U kratkoj, ali oštroj borbi, 
neprijatelj je imao 6 poginulih, a 1 neprijateljski vojnik je zarobljen. 
Zaplijenjena su 2 puškomitraljeza, 2 puške i 1.500 metaka. I pored ovog 
gubitka neprijatelju je, ipak, pošlo za rukom da se probije u Pakrac.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Uporište 
je najzad savladano. U toku napada 1. četa 2. bataljona utrošila je 2.600 
metaka, 10 artiljerijskih granata, 20 ručnih bombi i 18 mina za teški minobacač.<a style="mso-footnote-id:
ftn4" href="#_ftn4" name="_ftnref4" title><sup><span style="mso-special-character:
footnote">[4]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Na 
obezbjeđenju od Pakraca i Daruvara borbu je vodio 3. i 4. bataljon 12. 
slavonske NOU brigade. Prvi bataljon koji se nalazio na obezbjeđenju na liniji: 
s. Miljanovac - s. Doljani, nije vodio borbu. Četvrti bataljon koji se nalazio 
na obezbjeđenju, takođe, prema Daruvaru, na liniji: desno od 1. bataljona šuma 
dolovi preko željezničke pruge Daruvar - Pakrac u pravcu s. Markovac - s. 
Pakrani, vodio je borbu sa dve satnije 4. gorskog zdruga iz Daruvara.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Oko 
9 sati prije podne neprijatelj je izbio pred položaj bataljona sa dva oklopna 
voza. Borci su se pritajili i sačekali da se neprijatelj iskrca iz oklopnih 
vozova, a zatim su otvorili brzu mitraljesku paljbu i izvršili snažan juriš. 
Ubijeno je 7 neprijateljevih vojnika, a među poginulim nalazio se i komandir 
satnije. Zarobljena su 2 neprijateljeva vojnika. U borbi je zaplijenjen 1 puškomitraljez, 
4 puške, 6 ručnih bombi i 1.000 metaka. Bataljon nije imao gubitaka. Oko 13 
sati neprijatelj je ponovio napad na položaj 4. bataljona, ali sada preko s. 
Doljana i uz podršku artiljerije, borbenih kola i tenka. Uspješno je odbio i 
taj napad i primorao neprijatelja da se povuče u Daruvar. <sup>7</sup></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Na 
obezbjeđenju napada prema Pakracu, nalazio se 3. bataljon 12. brigade. Oko 23 
sati 23. avgusta stigao je na položaj i odmah počeo da se utvrđuje. Po izričitom 
naređenju svog štaba, svaki borac bio je obavezan da iskopa rov za stojeći, a 
najmanje za sjedeći stav, jer se prema procjeni Štaba 12. brigade očekivala 
na položaj 3. bataljona intervencija neprijatelja jakim snagama. Položaj 3. 
bataljona protezao se pravcem zapad - istok u zahvatu drumske i željezničke 
komunikacije Pakrac - Daruvar, na udaljenosti svega 1,5 km od posljednjih kuća 
na periferiji Pakraca.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Prva 
četa ojačana teškim mitraljezom, pod komandom Milutina Vujnića, posjela je 
položaj za odbranu k. 265 u pravcu »Crkvišta«. Druga četa ojačana teškim 
mitraljezom pod komandom Rudolfa Kolaka, posjela je položaj na kosi »Crkvište« 
koja se blago spuštala prema periferiji Pakraca, a na svom lijevom krilu, u 
odbrambeni položaj, uključila je i željezničku prugu Pakrac - Daruvar. Treća 
četa pod komandom Marka Kljajića posjela je položaj na kosi iznad sela 
Kusonje (k. 263). S obzirom na to da se na težištu odbrane nalazila 1. i 2. četa, 
one su bile ojačane sa po jednim teškim mitraljezom. Posjedanje položaja izvršeno 
je po grupnom sistemu, a organizacija vatrenog sistema prilagođena je zemljištu 
a naročito za tučenje međuprostora između vodova i četa. Do svanuća borci 
su prikupljenim pionirskim alatom izradili rovove i ojačali ih grudobranima, a 
nešto dublje rovove iskopali su za mitraljeska gnezda, vodne i četne otporne 
tačke.<a style="mso-footnote-id:ftn5" href="#_ftn5" name="_ftnref5" title><sup><span style="mso-special-character:footnote">[5]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Već 
oko 5 sati ujutro 24. avgusta 1943. neprijateljeva izviđačka grupa od 10 
vojnika sa komandirom zastavnikom, naoružana puškomitraljezom i puškama, išla 
je pored željezničke pruge od Pakraca, i izbila je pred položaje 2. čete 3. 
bataljona. Na malom uzvišenju neposredno uz željezničku prugu, nalazio se 
Andrija Grudanić sa svojim puškomitraljezom.<a style="mso-footnote-id:ftn6" href="#_ftn6" name="_ftnref6" title><sup><span style="mso-special-character:footnote">[6]</span></sup></a> 
Lijevo od njega, iza jednog stabla, nalazio se puškomitraljezac Nikola 
Bogdanović i njegov pomoćnik Dušan Prodanović. Sa tog mjesta pružao se 
pogled na Pakračku dolinu. Iza posljednje okuke, gdje je i najveći uspon željezničke 
pruge u pravcu Pakračke gore, pojavio se, najpre, zastavnik, a iza njega izviđačka 
grupa u koloni po jedan. Hladnokrvni Andrija Grudanić pustio je izviđačku 
grupu na 50 metara, nanišanio i ispalio čitav šaržer od 20 metaka. Bio je to 
pogodak kakav se retko postiže u borbi. Na stazi je ostalo 10 poginulih 
neprijateljevih vojnika zajedno sa komandirom, zastavnikom. Zaplijenjen je jedan 
puškomitraljez, 9 pušaka, 1 automat i 1000 metaka.<sup>600</sup></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Hrabri 
puškomitraljezac Andrija Grudanić prvi je počeo borbu sa neprijateljem i na 
samom početku naneo mu gubitke. Zbog neposredne ugroženosti Pakraca, 
neprijateljeve snage (dvije bojne) koje su se nalazile u uporištu, krenule su u 
napad na odbrambeni položaj bataljona, podržane snažnom artiljerijskom 
vatrom, minobacačima i avionima. Oko 8 sati počeo je napad na položaje 1. i 
2. čete. Do 10 sati neprijatelj je izvršio </span><span lang="DE" style="font-size:
12.0pt;mso-ansi-language:DE;mso-fareast-language:DE" class="Bodytext4">tri</span><span lang="DE" style="font-size:12.0pt;mso-fareast-language:
DE" class="Bodytext4"> </span><span lang="HR" style="font-size:12.0pt;
mso-fareast-language:HR" class="Bodytext4">juriša i svi su bili odbijeni. 
Neprijatelj nije štedio artiljerijsku i minobacačku municiju kojom je zasipao 
položaje 3. bataljona. Gotovo svaki kvadratni metar bio je pokriven 
artiljerijskom i minobacačkom vatrom. Od dima i prašine nije se ništa 
vidjelo. Da nisu iskopani duboki rovovi, ojačani grudobranima, bataljon bi 
pretrpjeo osjetne gubitke od artiljerijskog vatrenog udara i vjerovatno ne bi 
bio u stanju da zadrži neprijatelja koji je uporno i drsko napadao punih osam 
sati. Pokušaj neprijatelja da pod zaštitom artiljerijske i minobacačke vatre, 
koristeći se i reljefom zemljišta, ugrozi odbranu bataljona na spoju između 
1. i 2. čete, nije uspio zbog brze intervencije komandira 1. čete Milutina 
Vujnića, koji je jednim vodom izvršio bočni udar i zaustavio napad 
neprijatelja. Svi juriši do 13 sati bili su uspješno odbijeni, a neprijatelju 
su naneseni ozbiljni gubici.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
odbijanju neprijateljevih juriša došlo je do potpunog izražaja dobro 
organizovan vatreni sistem (kombinacija mitraljeske i puščane vatre). Sa dobro 
izabranih vatrenih položaja u šahovskom poretku i utvrđenih mitraljeskih 
gnezda, ostvarena je uspješna kombinacija frontalne, kose i bočne mitraljeske 
vatre. Posle 13 sati neprijatelj je organizovao posljednji i najžešći napad 
na 3. bataljon. Zbog masovnog udara artiljerijske i minobacačke vatre 
podrhtavala je čitava Pakračka gora. Od barutnog dima i prašine, iako je bio 
lijep i sunčan avgustovski dan, vidljivost je bila smanjena na samo nekoliko 
metara. U tom trenutku neprijatelj je pokušao sa uvođenjem svježih snaga, na 
čelu sa poznatim ustaškim zlikovcima - bojnicima, Rafaelom Bobanom i Zvonkom 
Sudarom koji su, zajedno sa svojim vojnicima jurišali da postignu ono što im 
nije pošlo za rukom u prijepodnevnim jurišima, tj. da probiju odbranu 3. 
bataljona i spriječe rušenje željezničkog vijadukta.<a style="mso-footnote-id:ftn7" href="#_ftn7" name="_ftnref7" title><sup><span style="mso-special-character:footnote">[7]</span></sup></a> 
U dramatičnom trenutku kada su neprijateljski vojnici izbili pred rovove 1. i 
2. čete, borci, desetari, vodnici i komandiri četa zaustavili su ručnim 
bombama i vatrom iz puškomitraljeza i taj, posljednji neprijateljev juriš.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
vatrenom sistemu 3. bataljona imao je značajnu ulogu i mitraljeski vod Pere 
Jakovljevića.<a style="mso-footnote-id:ftn8" href="#_ftn8" name="_ftnref8" title><sup><span style="mso-special-character:footnote">[8]</span></sup></a> 
Imao je 3 teška mitraljeza koji su se nalazili na težištu odbrane u zahvatu 
komunikacije Pakrac - Daruvar. Nišandžije teških mitraljeza bili su: Petar Žarković 
iz sela Koreničana, Aleksa Čolić iz Kukunjevca kod Pakraca i Stanko Obradović 
iz sela Lipovca kod Podravske Slatine. Njih trojica pustili su neprijatelja na 
blisko odstojanje, a zatim otvorili vatru iz svojih mitraljeza.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Štab 
12. NOU brigade i 12. divizije ocijenili su da je za 14 sati borbe na položaju 
3. bataljona ispaljeno preko 500 artiljerijskih granata i mina.<a style="mso-footnote-id:ftn9" href="#_ftn9" name="_ftnref9" title><sup><span style="mso-special-character:
footnote">[9]</span></sup></a> Najteži udar primile su na sebe 1. i 2. četa, 
čiji su komandiri ispoljili visok stepen inicijative i lične hrabrosti. Čete 
su se oslanjale naročito na hrabre puškomitraljesce Nikolu Lasića, Ivana 
Moslavca, Dušana Marelja, Stanka Buletinca, Andriju Grudanića i dr. Zamenik 
komesara 1. čete Pero Banović iz sela Pakrana kod Daruvara, služio je kao 
primjer borcima. On je uzeo puškomitraljez, otpuzao na bok neprijateljevog 
borbenog poretka i odatle otvorio vatru. Tako je doprineo da se neprijateljev 
napad zaustavi, a protivnapadom 1. čete da se neprijatelj prisili na povlačenje. 
Kod posljednjeg napada neprijatelja, u toku žestoke paljbe, ponovo je izašao 
iz svog rova i otpuzao do poginulog neprijateljevog mitraljesca, uzeo puškomitraljez 
i ranac sa municijom, i vratio u svoj rov.<a style="mso-footnote-id:ftn10" href="#_ftn10" name="_ftnref10" title><sup><span style="mso-special-character:
footnote">[10]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
izvještaju Štaba 1. korpusa Glavnom štabu Hrvatske, istaknuto je da je u 
posljednjim borbama oko Grubišnog Polja i Pakraca, gdje je neprijatelj napadao 
uz masovnu upotrebu artiljerije, minobacača i nekoliko aviona, 12. brigada 
ispoljila visok stepen borbenosti i vještine u organizaciji i vođenju odbrane, 
i da je borbenost ove brigade bila za stepen veća nego u drugih brigada.<a style="mso-footnote-id:ftn11" href="#_ftn11" name="_ftnref11" title><sup><span style="mso-special-character:
footnote">[11]</span></sup></a> Oko 16 sati Pakračka gora s okolinom ponovno se 
potresla, ali sada od snažne eksplozije i rušenja željezničkog vijadukta. Rušenjem 
vijadukta, 12. brigada izvršila je dobijeni zadatak.<sup>606</sup></span><span lang="HR" style="font-size:
12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[1]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Arhiv VII, f. NOP-a k. 881 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 4/1.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[2]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Štab 2. bataljona: komandant Bogdan Jovanović, politički komesar Ljubo 
    Mraović.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn3">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn3" href="#_ftnref3" name="_ftn3" title></a><span class="Footnote0"><i><span lang="HR" style="mso-fareast-language:HR">Arhiv 
    VII, f. NOP-a k. 892 </span><span style="mso-ansi-language:EN-US;mso-fareast-language:
DE">reg. </span><span lang="HR" style="mso-fareast-language:HR">br. 18/1.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn4">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn4" href="#_ftnref4" name="_ftn4" title></a><span class="Footnote0"><i><sup><span lang="HR" style="mso-fareast-language:HR">5C</span></sup><span lang="HR" style="mso-fareast-language:HR">*) 
    Arhiv VII, f. NOP-a k. 908 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 25/3.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn5">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn5" href="#_ftnref5" name="_ftn5" title></a><span class="Footnote0"><i><sup><span lang="HR" style="mso-fareast-language:HR">59g</span></sup><span lang="HR" style="mso-fareast-language:HR">) 
    Arhiv VII, f. NOP-a k. 892 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 18/1.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn6">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn6" href="#_ftnref6" name="_ftn6" title><span class="Footnote6pt3"><i><span style="mso-special-character: footnote; font-size: 6.0pt; mso-bidi-font-size: 12.0pt; mso-fareast-language: HR" lang="HR">[6]</span></i></span></a><span class="Footnote0"><i><span lang="HR" style="mso-fareast-language:HR"> 
    u NOVJ od 1943. Rođen u selu Plesno, metalski radnik. Isticao se u svim 
    borbama i stekao ugled popularnog borca i starješine. Bio je politički 
    delegat, politički komesar čete, zamjenik komesara bataljona i zamjenik 
    komesara brigade.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn7">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn7" href="#_ftnref7" name="_ftn7" title><span class="Footnote0"><i><span style="mso-special-character: footnote; mso-fareast-language: HR" lang="HR">[7]</span></i></span></a><span class="Footnote0"><i><span lang="HR" style="mso-fareast-language:HR"> 
    u Pakracu se nalazila 4. pukovnija 1. gorske divizije, a komandanti bojni 
    bili su </span><span style="mso-ansi-language:EN-US">Rafael</span> <span lang="HR" style="mso-fareast-language:HR">Boban 
    i Zvonko Sudar. U toku napada na položaje 3. bataljona obojica su ranjena. 
    (Arhiv VII, f. NOP-a k. 908 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 2/3, k. 28 </span><span style="mso-ansi-language:EN-US;
mso-fareast-language:DE">reg. </span><span lang="HR" style="mso-fareast-language:HR">br. 
    9/1.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn8">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn8" href="#_ftnref8" name="_ftn8" title><span class="Footnote0"><i><span style="mso-special-character: footnote; mso-fareast-language: HR" lang="HR">[8]</span></i></span></a><span class="Footnote0"><i><span lang="HR" style="mso-fareast-language:HR"> 
    p<sub>ero</sub> Jakovljević, predratni željezničar iz sela Lađevac kod 
    Okučana. U NOVJ od 1942. Isticao se hrabrošću, bio je borac, komandir 
    voda i zamjenik intendanta brigade. U napadu na Viroviticu u oktobru 1944. 
    bio je teško ranjen i zbog gubitka krvi umro je u bolnici. ,</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn9">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn9" href="#_ftnref9" name="_ftn9" title></a><span class="Footnote0"><i><span lang="HR" style="mso-fareast-language:HR">Arhiv 
    VII, f. NOP-a k. 141 </span><span style="mso-ansi-language:EN-US;mso-fareast-language:
DE">reg. </span><span lang="HR" style="mso-fareast-language:HR">br. 8/1-21.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn10">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn10" href="#_ftnref10" name="_ftn10" title></a><span class="Footnote0"><i><span lang="HR" style="mso-fareast-language:HR">p<sub>ero</sub> 
    Banović u NOVJ od 1942. Bio je borac i hrabri puškomitraljezac u 12. 
    brigadi politički delegat, zamjenik komesara čete i politički komesar 
    Jurišne čete.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn11">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn11" href="#_ftnref11" name="_ftn11" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[11]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Arhiv VII, f. NOP-a k. 470 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 27/2.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_94.htm"><b>Prethodni dokument</b></a></TD>
<TD><a href="46_96.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

