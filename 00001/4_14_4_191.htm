<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_190.htm"><b>Prethodni dokument</b></a></TD>
<TD><a href="4_14_4_192.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBAVEŠTENJE NAČELNIKA ŠTABA VRHOVNE KOMANDE OD 6. 
APRILA 1945. KOMANDANTU ZAPADNE BOSNE O STANJU ČETNIČKIH JEDINICA I DALJIM 
PLANOVIMA NJIHOVE UPOTREBE1</strong></p>
<p align="center">Stab vrhovne komande</p>
<p align="center">Pov. O. Br. 327</p>
<p align="center">6. aprila 1945. god.</p>
<p align="center">Položaj.</p>
<p align="center">KOMANDANTU ZAPADNE BOSNE, PUKOVNIKU SLAVOLJUBU VRANJEŠEVIĆU</p>
<p>Primio sam Vaš poverljiv br. 173 od 3. aprila o.g.2 i u prilogu ovog akta Vaš 
pov. br, 166 od 31. marta3 kao i Vašu prepisku između pukovnika Ostojića i 
Vas, i to: O. Br. Službeno, pukovnika Ostojića od 25. marta4 i Vaš Pov. Br. 
167 od 31. marta.5 Dalje Pov. O. Br. Službeno pukovnika Ostojića od 1. IV6 i 
Vaš odgovor njemu Pov. O. Br. 170 od 3. aprila.7</p>
<p>Sa zadovoljstvom komstatujem da ste u ovoj prilici postupili vojnički i 
onako kako odgovara situaciji.</p>
<p>Odgovoriću Vam prvo na Vaš akt. Pov. Br. 166 od 31. marta koji ranije nisam 
dobio, već mi je tek sada ovaj akt došao Vi ste dobili moj pov. O. Br. 305 od 
20. marta8 u kome su i glavina moja uputstva za rad u sadašnjoj situaciji. Ja i 
dalje ostajem da se ima da sprovede što jača gerila na ce-loj teritoriji ne 
samo Bosne nego cele Jugoslavije, a napose i naročito u svima srpskim 
pokrajinama. Obaveštavam Vas da sam zadovoljan sa razvojem gerile u Srbiji koja 
postaje sve jača, dalje u Sandžaku, Hercegovini i u Bosni.9 Pošto su pojedini 
komandanti napustili bez razloga i bez odobrenja svoje teritorije, to sam ja 
uzeo sve ovo u svoje ruke, a ja ovo komstatujem sa žaljenjem. Zbog toga je i 
vrlo potrebno da se što čvršća veza uspostavi između mene i svih 
komandanata, koji se u ovoj sadašnjoj situaciji nalaze na svome terenu zajedno 
sa narodom i vojskom.</p>
<p>Prilazem Vam naređenje po kome sam već ukinuo Istaknuti deo štaba Vrhovne 
komande pod pukovnikom Zaha-rijem Ostojićem, a isto tako i komandu Hercegovine 
i Ist. Bosne pod komandom pukovnika Petra Baćovića.10</p>
<p>Nepravilan je postupak dosadašnjeg komandanta Istaknutog dela štaba Vrhovne 
komande pukovnika Zaharija Os-tojića u pogledu mobilizacije i koncentracije 
snaga zapadne Bosne pod Vašom komandom, jer je ovo njegovo naređenje potpuno 
suprotno i bez ikakve saglasnosti samnom i sa uputstvima koje sam izdao za rad u 
sadašnjoj situaciji. Pored toga, pošto se ja sada nalazim u Bosni to nemam 
ni-kakve potrebe za Istaknutim delom štaba Vrhovne komande pukovnika Otstojića, 
jer on samnom i ne održava nikakve veze, a pored toga on se i udaljio sa 
prostorije na kojoj je ranije imao svoju delatnost i teži i da se sasvim sa ove 
prostorije udalji.</p>
<p>Snage potpukovnika Pavla Đurišića napustile su Crnu Goru, Sandžak i Boku 
Kotorsku,11 ne ostavljajući nikakvu organizovanu gerilu na svome terenu. Isto 
tako i snage pukovnika Petra Baćovića napustile su svoju prostoriju,12 
ostavljajući nedovoljno organizovanu gerilu u Hercegovim, a mnogo bolje 
organizovanu u istočnoj Bosni, blagodareći samo pojedinim svesnim komandantima 
koji su sa puno zalaganja ostali na svojim terenima. Pored toga izvesni delovi 
pukovnika Baćovića napustili su ga i vratili se, pošto su doznali da ja to 
nisam naredio.13 Snage potpukovnika Pavla Đurišića jako su preopterećene 
vrlo velikim brojem izbeg-lica i nije tačan podatak pukovnika Ostojića da 
potpukovnik Đurišić raspolaže sa 15.000 četnika iz Crne Gore, Sandžaka i 
Boke Kotorske, već ima ukupno oko 7.000 boraca, dok pukovnik Baćović ima oko 
1.000. Snage potpukovnika Pavla Đurišića, ovako preopterećene izbeglicama, a 
koman-dovane starešinskim kadrom, kome je jedina želja da po svaku cenu ode 
negde daleko van domašaja borbe, — ne pre-stavljaju nikakvu borbenu vrednost, 
te sam im ja i dozvolio pošto ih nisam hteo ništa sprečavati da idu gde hoće,14 
jer podvlačim nemaju borbene vrednosti, a pored toga ove snage vrše velike 
pljačke nad stanovništvom,15 naročito srpskim, što je dovodilo do vrlo teških 
sukoba sa jedinicama istočne Bosne gde god su prolazili. U koliko ove snage 
budu što pre otišle dalje, kao što kažu na zapad, utoliko će lakše da se 
radi na terenu.</p>
<p>Dostavljam Vam precizne odgovore na Vaša pitanja u aktu Pov. br. 166.16</p>
<p>1.&nbsp; &nbsp;— Pukovnik g. Zaharije Ostojić nema više nikakve uloge u 
ovim krajevima pošto sam ukinuo dz napred iznetih razloga Istaknuti deo Vrhovne 
Komande koji je do sada on vodio.</p>
<p>2.&nbsp; — Trupe Crne Gore, Sandžaka i Boke Kotorske mogu da se kreću gde 
god hoće, jer ih nisam niti mogao niti hteo zadržavati, a ovo što rade niti 
je po mom odobrenju niti naređenju. Pored toga ja ih nisam ni zvao da napuste 
Crnu Goru, Sandžak i Boku Kotorsku, dok oni međutim to često puta tvrde.</p>
<p>3.&nbsp; &nbsp;— Pošto pukovnik g. Ostojić ne radi u saglasnosti sa 
Vrhovnom komandom to prekinite svaku vezu sa njime, je on nema više nikakve 
funkcije u odnosu na Vas. On u stvari ne vodi ni Crnogorske trupe, jer njih vodi 
potpukovnik Pavle Đurišić, a pukovnik Ostojić je uzeo samo ovu firmu da bi 
lakše sproveo svoje namere u odnosu na druge starešiine koji ovu situaciju ne 
poznaju.</p>
<p>4.&nbsp; — Vi ste od sada pod neposrednom mojom komandom. Zeleo bih samo da 
Vaša stanica što pre proradi. Danas nam se javila jedna stanica sa pozivnim 
znakom »EK«, međutim radio telegrafist mi znamo pripada lokalnoj mreži 
potpukovnika Pavla Đurišića, zbog toga mi ćemo Vam tražiti izvesne podatke 
koje nam samo Vi možete dati, jer je radio telegrafista izjavio da je prešao 
kod Vas na mesto Carevića. Moramo se uveriti da je to zaista Vaša stanica.17</p>
<p>Nije tačan Vaš utisak da je između Srbijanaca sa jedne strane i Crnogoraca 
i Hercegovaca sa druge strane došlo do jačih nesuglasica i razmimoilaženja. 
Moja je težnja da tih raz-mimoilaženja ne bude, a ukoliko ih ima to neću 
dozvoliti da se proširuje na pokrajine, već će to samo ostati kao moj stav u 
odnosu na pojedine komandante koji ne izvršavaju striktno naređenja Vrhovne 
komande.</p>
<p>Zahvaljujem Vam na Vašem držanju i Vašem stavu, vernosti Nj.V. Kralju i 
poslušnosti Vrhovnoj komandi. Sto se tiče postojećih nepravilnosti na koje se 
Vi žalite, budite uvereni da će one biti otklonjene u najskorijem vremenu.</p>
<p>Sada da pređem na Vašu prepisku sa pukovnikom Os-tojićem. Pukovnik Ostojić 
u svome aktu O. Br. Službeno od 25. marta18 naređuje opštu mobilizaciju. Ja 
mislim da opšta mobilizacija kod Vas već postoji, a propisane zone 
koncentracije su čista njegova želja da Vas što pre izvuče sa Vašeg terena. 
Dalje on naređuje mobilizaciju i sveg nenaoružanog ljudstva od 18 do 40 god., 
međutim nenaoružano ljudstvo treba na slučaj potrebe da puni svoje šume čuvajući 
se od komunista a ne da ih on vodi dalje i otežava inače tešku ishranu, dok 
naoružanje za njih nema u izgledu. Motajička brigada dobila je isto tako naređenje 
za ovu mobilizaciju, ali se je ona odmah sklonila u pravcu Rudanke, jer je 
osetila da stvar nije u redu. Pukovnik Zaharije Ostojić naročito je želeo da 
prekine vezu između mene i Vas, tražeći da sve svoje izveštaje šaljete za 
Vrhovnu komandu preko njega. Težnja mu je jasna, — hteo je da po svaku cenu 
spreči svaku vezu samnom.</p>
<p>Vaš odgovor Pov. Br. 16719 pukovniku Ostojiću bio je potpuno na mestu, i Vi 
ste potpuno dobro20 primetili da njegovo naređenje za opštu mobilizaciju nije 
u saglasnosti sa mojim uputstvom u pogledu organizacije gerile. Pitanja koja ste 
postavili pukovniku Ostojiću, sasvim su na svome mestu, a odgovor sam Vam ja već 
dao, dok ne verujem da će Vam pukovnik Ostojić odgovora dati.</p>
<p>Pukovnik Ostojić u svome aktu Pov. O. Br. Službeno od 1. aprila o.g.21 
veoma se mnogo žuri da Vas podigne sa Vašeg terena — kao što sam napred 
naveo njegovo tvrđenje o 15.000 četnika iz Crne Gore, Sandžaka, Hercegovine i 
Ist. Bosne nije tačno. Dalje, pošto su te trupe sa sobom donele tifus, to nije 
razlog bolest za hitno produženje pokreta ka zapadu a isto tako ni njegovo tvrđenje 
da sa potčinjenim trupama kreće u susret saveznicima, pošto saveznici još su 
daleko u Italiji. Dalje, to nije jedini put da se spase naša opšta srpska 
stvar, jer se naša opšta srpska stvar ima da brani u celoj zemlji. Vaš 
odgovor Pov. Br. 170 od 3. aprila22 pukovniku Ostojiću, — je sasvim na svom 
mestu, naročito što ste mu ukazali na činjenicu da on naređuje po želji i 
shvatanju potčđnjenih svojih komandanata i Nacionalnih komiteta pokrajinskih, 
a ne po naređenju Vrhovne komande i Centralnog Nacionalnog komiteta.</p>
<p>Na ovaj način Vi ste dobili sva objašnjenja od mene. Ja lično ostajem i 
dalje pri svome uputstvu Pov. O. Br. 305 od 20. marta o.g.23 za rad u sadašnjoj 
situaciji. Ako nastupi takva situacija da budem morao odavde se povući, doći 
ću sa svima raspoloživim snagama kod Vas, ali budite uvereni daću i od Vas težiti 
ka svome glavnome cilju da se sa snagama istočne Bosne, Srbije i Hercegovine 
opet prebacim na terene Srbije ist. Bosne i Hercegovine, jer smatram da mi 
moramo ostati sa narodom i boriti se za njega i njegovu slobodu. Budite uvereni 
da naši veliki demokratski Saveznici ne žele izbeglice i prizna će rad samo 
borcima za slobodu i demokratiju. Ja i bez toga bih tako radio.</p>
<p>Sadržaj ovoga akta je poverljiv, lično za Vas i za Vašu ličnu 
orijentaciju. Vičete samo na osnovu ovoga akta izves-titi pukovnika Ostojića 
da je istaknuti deo štaba Vrhovne komande pod njegovom komandom ukinut i da po 
mome naređenju više nikakve veze nema da održavate sa njim.</p>
<p>Pohvaljujem Vašega kurira koji je doneo ovaj predmet.</p>
<p>Zaključujem da naš narod ne smemo prepustiti na milost i nemilost niti 
komunista niti ustaša.</p>
<p>Vaš kurir koji je doneo Vaše pismo zaslužuje svaku pohvalu, jer je došao 
velikom brzinom i ja sam ga novčano nagradio. Vodite računa o njemu da bude 
predložen.</p>
<p align="center">M.P.24</p>
<p align="center">Načelnik štaba Vrhovne komande</p>
<p align="center">Armiski đeneral,</p>
<p align="center"><strong>Drag. M. Mihailović</strong></p>
<p align="center">Kurir sa ovim pismom polazi 7/IV t.g. rano ujutro.25</p>
<p align="center"><strong>D. Mih.</strong></p>
<p>1Original (pisan na mašini, ćirilicom) u Arhivu VII, Ča, k. 6, reg. br. 
39/4 (VK-V-538/1).</p>
<p>2Odnosi se na propratni akt uz dokumente koji se pominju u daljem tekstu 
(vidi u Arhivu VII, Ča, k. 206, reg. br. 13/3).</p>
<p>3&nbsp; i 16Vidi dok. br. 186.</p>
<p>4&nbsp; i 18Vidi dok. br. 186, nap. 4.</p>
<p>5&nbsp;i 19Nalazi se u Arhivu VII, Ča, k. 206, reg. br. 12/3.</p>
<p>6&nbsp; i 21Sintagmu »od 1. IV« je na originalu Draža Mihailović dopisao 
mastilom. Taj dokument nije pronađen.</p>
<p>7&nbsp; i 22Nalazi se u Arhivu VII, Ca, k. 206, reg. br. 16/3. 8 i 23 Nije 
pronađeno to uputstvo.</p>
<p>9Draža Mihailović je pokušao da organizuje diverzantsko-tero-rističke 
akcije na teritoriji Jugoslavije, ali u tome nije uspeo (vidi dok. br. 114 i 
155).</p>
<p>10Vidi dok. br. 192, depešu br. 955 i 956.</p>
<p>11 i 12Vidi dok. br. 153 i 181. 13 Vidi dok. br. 193.</p>
<p>14Vidi dok. br. 185.</p>
<p>15Vidi dok. br. 160.</p>
<p>17Tu rečenicu je na originalu Draža Mihailović dopisao mastilom.</p>
<p>20Tu reč je na originalu Draža Mihailović dopisao mastilom.</p>
<p>24Okrugli pečat: »Komanda jugoslovenske vojske u otadžbini — Gorski štab 
br. I«.</p>
<p>25Tu rečenicu je na originalu Draža Mihailović dopisao mastilom.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_190.htm"><b>Prethodni dokument</b></a></TD>
<TD><a href="4_14_4_192.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
