<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_221.htm"><b>Prethodni dokument</b></a></TD>
<TD><a href="31_223.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">NA</span><span lang="DE" style="font-size:10.0pt;mso-bidi-font-size:11.0pt;mso-ansi-language:
HR"> </span><span lang="DE" style="font-size:10.0pt;mso-bidi-font-size:
11.0pt;mso-ansi-language:DE">PRAGU</span><span lang="DE" style="font-size:
10.0pt;mso-bidi-font-size:11.0pt;mso-ansi-language:HR"> </span><span lang="DE" style="font-size:10.0pt;mso-bidi-font-size:11.0pt;mso-ansi-language:
DE">SRBIJE</span><span lang="HR" style="font-size:10.0pt;mso-bidi-font-size:
12.0pt;mso-ansi-language:HR"><o:p>
</o:p>
</span></b></p>
<p class="MsoNormal" style="margin-top:9.0pt;line-height:91%"><span lang="DE" style="mso-ansi-language:DE">Jednog</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">avgustovskog</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">popodneva</span><span lang="HR" style="mso-ansi-language:HR"> 1944. </span><span lang="DE" style="mso-ansi-language:DE">godine</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">u</span><span lang="HR" style="mso-ansi-language:HR"> š</span><span lang="DE" style="mso-ansi-language:DE">umarku</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">pored</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">Lima</span><span lang="HR" style="mso-ansi-language:HR">, </span><span lang="DE" style="mso-ansi-language:DE">sa</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">posebnim</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">zadovoljstvom</span><span lang="DE" style="mso-ansi-language:HR"> </span><span lang="DE" style="mso-ansi-language:DE">slu</span><span lang="HR" style="mso-ansi-language:
HR">š</span><span lang="DE" style="mso-ansi-language:DE">ali</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">smo</span><span lang="DE" style="mso-ansi-language:HR"> </span><span lang="DE" style="mso-ansi-language:DE">komandirovu</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">zapovest</span><span lang="HR" style="mso-ansi-language:HR">.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Idemo u Srbiju! Očekujemo da ćemo naići na jak otpor udruženih snaga 
neprijatelja. Budite dostojni sebe! Ugled naše brigade moramo sačuvati, moramo 
ga podići i na viši stepen. Nemojte misliti da neprijatelj malo zna o nama! I 
te kako se on za nas interesovao još dok smo se borili u Sandžaku.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Slušali smo komandirove reči, ne shvatajući sasvim zbog čega nas on 
upozorava; zašto toliko govori o Bugarima, ljotićevcima, nedićevcima, četnicima? 
Nisu valjda Nemci slabija vojska od njih kada o njima ništa ne reče?! Mi, doduše, 
ne znamo ovde druge, ali četnike i Nemce znamo i suviše dobro. Možda je zbog 
toga o njima i najmanje rekao. Ja mislim da smo na Lim došli toliko spremni, da 
nije moglo biti sile koja bi nas zadržala u nastojanju da uradimo ono što nam 
se da u zadatak! Kad samo pomislimo da naše brigade i divizije, smatraju 
najboljima, prosto rastemo od nestrpljenja da padne komanda &quot;Napred!&quot;<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">U nama je, već odavno rasla želja da dođemo ovamo, da odmerimo snage sa 
četnicima i onima drugim, da nas vidi narod Srbije, da se pokažemo ko smo i 
kakvi smo! Da što pre dođemo do Beograda, da se spojimo sa Crvenom Armijom, da 
se zagrlimo i izljubimo!<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">I potukli smo se, najpre sa četnicima, koji su uzmicali. Ne znam prosto kad 
brže stigosmo na Zlatibor! Ovde sam prvi put čuo za Palisat. To je, kažu, 
jaka bugarska tvrđava, zabunkerisana i žicom ograđena, iz koje ih nije lako 
isterati. Dobro smo se i mi pripremili. Interesantno je, nismo osećali ni malo 
straha. Možda je zato što smo čuli da se tu nalaze Bugari, iako se sa njima 
nikada ranije nismo tukli! Dok smo prilazili Palisatu, neprijateljski avioni su 
kružili iznad nas. </span><span lang="EN-GB">I pored maskiranja, oni su nas 
verovatno otkrili. Kada smo se primicali položajima, grupa bombaša krenula je 
prema bugarskim rovovima.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Borba je započela. Samo da se dohvatimo bunkera i rovova, posle će biti 
sve u redu. Ali, teško savladati sve te prepreke, a da još na njihovim 
prilazima ne budeš raznešen.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Noć je smanjivao dan, a dan je donosio velike nevolje. I kada smo dobro 
odmerili snage sa Bugarima prešli smo na opšti juriš. Nezaboravno je ono šta 
su radili drugovi iz 3. bataljona, šta su radili moji Krnjeušani usred bela 
dana na Palisatu! Ni žica, ni eksplozije mina, ni rafali nisu ih sprečili da 
prodru u bunkere. Uskakivali su u rovove i žive bugarske fašiste izvlačili 
napolje. Kakvih je sve scena bilo na Palisatu!<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Ležao sam u lokvi krvi. Mitraljez sam odgurnuo od sebe. U kolenu mi je 
sevalo i do besvesti bolelo. Ranili su me iz mitraljeza. Drugovi su me izvukli i 
previli, dok je moja 1. četa 4. bataljona nastavila borbu.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Drugi dan po osvajanju Palisata posmatrao sam sa nosila postrojene bugarske 
zarobljenike. Bilo ih je oko 80. Došli su da nas nose. Italijani iz našeg 6. 
bataljona sprovodili su ih. Narod nas je posmatrao. Uz pratnju Italijana, 
bugarski zarobljenici nosili su ranjene proletere. To je za seljake, koji su nas 
gledali, bila prava senzacija. </span><span lang="EN-GB">Prilazili su nam i 
raspitivali se o svemu. Bili su ponosni na nas, na &quot;čudo&quot; koje smo počinili 
na Palisatu! </span><span lang="DE" style="mso-ansi-language:DE">Divili nam se i 
brinuli o nama kao o svojim rođenim.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Kada je za vreme odmora, u jednom šumarku, snalažljivi partizan Italijan 
izvukao iz šipražja skrivenog Bugarina koji je hteo pobeći i za uvo ga doveo 
do mojih nosila, zarobljenik je molio za milost:<o:p>
</o:p>
</span></p>
<p class="MsoNormal" style="line-height:91%"><span lang="EN-GB">— A be, 
bratko, az sam kumunist, ne me tepaj! Italijan se smeje od srca i odgovara mu:</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Ima vreme, ima! </span><span lang="EN-GB">I ja bio tako 
&quot;komunist&quot; u Bosna, a sada partidžan.</span></p>
<p class="MsoNormal" style="line-height:91%"><span lang="EN-GB">Svi smo se 
smejali ovoj dosetki jer je od drugova Italijana nismo čuli onda kada smo ih 
zarobili. Oni su tada pričali, da imaju malu decu i to mnogo male dece i sl. 
dok Bugari sada pokušavaju da nas razneže time kako su komunisti.</span></p>
<p class="MsoNormal" style="line-height:91%"><span lang="EN-GB">Kolona je produžila 
put, a uporni Italijan partizan vikao je na Bugare:</span></p>
<p class="MsoNormal"><span lang="EN-GB">— Via, via, fašista, porkadio!</span></p>
<span lang="EN-GB" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-GB;mso-fareast-language:
EN-US;mso-bidi-language:AR-SA">Svetko ĆULIBRK</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_221.htm"><b>Prethodni dokument</b></a></TD>
<TD><a href="31_223.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

