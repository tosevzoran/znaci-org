<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_77.htm"><b>Prethodni dokument</b></a></TD>
<TD><a href="31_79.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">SA 
3. KRAJIŠKOM KROZ SANDŽAK</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:1.0pt"><span lang="DE" style="mso-ansi-language:
DE">(odlomci iz dnevnika)<o:p>
</o:p>
</span></p>
<p class="MsoNormal" style="margin-top:9.0pt;line-height:91%"><span lang="EN-GB">I 
hodali smo tako cio dan. Sunce je peklo, a mi smo u neprekidnoj koloni prelazili 
preko polja, kroz šume, preko snijega u sjenovitim klancima, preko blata, prašine, 
urvina, oštrog kamenja, preko potoka, kraj izvora, pokraj ljubica, jaglaca, 
tratinčica, šafrana, šumarica, kraj drijena i gloga... neprestano, neumorno.</span></p>
<p class="MsoNormal" style="line-height:91%"><span lang="EN-GB">Valoviti teren 
postaje sve oštriji. Sve strmiji slazovi i sve mučnija uspinjanja. </span><span lang="DE" style="mso-ansi-language:DE">Veremo 
se strminom kao koze. Sunce je na zalazu. Kratko čarkanje — 40 četnika 
zarobljeno, 6 mrtvih, 4 ranjena.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Promatramo okolicu. Seljaci oru. Svježe oranije su neobično rumene. Među 
crnim, još golim granjem drveća opažam krošnju tako nježne, sveže, 
pahuljasto zelenkaste boje, čini mi se: dignuće je vetrić i ponijeti zrakom 
kao pahuljice maslačka.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Naši bataljoni šire se pred Pljevljima na sve strane. Pune su nas šume i 
šumarci, kose i planinske čuke ...<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Selo, miris dima, lavež pasa i klepke ovaca; partizani u zalazu sunca; štabovi 
i komore po tratinama, pod drvećem, pred kućama... šinjeli, puške, torbe, 
opasači, razastrte zemljopisne karte ... </span><span lang="EN-GB">Stiže nam 
izveštaj 3. NOU brigade od 21. aprila, koji nas je silno obradovao.</span></p>
<p class="MsoNormal" style="line-height:91%"><span lang="EN-GB">&quot; ... Prema 
iskazima seljaka, koji su prešli iz Šavničkog sreza, narod je sam zauzeo Žabljak, 
i prije dolaska partizana. Također se govori da je zauzet i Šavnik, samo ne 
znamo da li je od naših brigada ili je i njega narod zauzeo. Prema ovome 
ustanak već počinje. Prilikom današnjeg marša preko Kakmuža, Glibaća, 
Kosanice i drugih sela, naišli smo na odličan prijem od strane stanovništva. 
Žene, djeca i ljudi izlazili su na put da nas susretnu i dočekaju. U opštini 
Prenčanskoj naši pozadinski radnici i gerilci već su pristupili 
uspostavljanju vlasti — Naši sreski N.O.O. sjutra će otpočeti rad ... Od 
sjutra već pristupamo osnivanju svih NO Odbora ...&quot;</span></p>
<p class="MsoNormal" style="line-height:91%"><span lang="EN-GB">— Biće borbe, 
borićemo se na sve strane! — radosno uzvikuje Đuro Lončarević, naš 
zamjenik politkoma brigade.</span></p>
<p class="MsoNormal" style="line-height:91%"><span lang="EN-GB">Već smo tri 
dana na istom mjestu i ljudi postaju nemirni. &quot;Kad će biti pokret&quot; 
&quot;Hoćemo li uskoro naprijed?&quot; </span><span lang="DE" style="mso-ansi-language:
DE">&quot;Uh, kako je dosadno!&quot;<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Samo tri dana prođe od napornih marševa, a već se želi dalje. Postali 
smo čergari. Putovati... kroz bitke, kroz napore, ali naprijed!<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Prolazi žena s 
ovcama. Opet stara, dobro nam poznata priča: kad nas je vidio gdje dolazimo, muž 
joj je pobjegao. </span><span lang="DE" style="mso-ansi-language:DE">&quot;Pričaju 
da ubijate, palite, odvodite... Popele smo se na ovaj vrh i gledale prema 
Meljaku, gdje ste vi bili, ali nismo vidjeli ni dima, ni vatre ...ostale smo. 
Zaista, ne možemo se požaliti, niko nije dirnuo ni ovoliko ... Eh, koliko bih 
dala, pola ljetine, da mi se muž vrati...&quot;<o:p>
</o:p>
</span></p>
<p class="MsoNormal" style="line-height:91%"><span lang="EN-GB">— Eto vidiš 
— govorimo joj — vjerujete četnicima, a šta rade oni...</span></p>
<p class="MsoNormal" style="line-height:91%"><span lang="EN-GB">— U kuće su 
ulazili, odnosili sve... — upada nam u riječ žena.</span></p>
<p class="MsoNormal" style="line-height:91%"><span lang="EN-GB">— A ipak ste 
im vjerovali, premda smo prošle godine bili ovdje, znali ste za nas... i mnogi 
su iz vašeg sela u partizanima.</span></p>
<p class="MsoNormal" style="line-height:91%"><span lang="EN-GB">— Ali drugi to 
sada dolaze, govorili su nam... ovi ubijaju...</span></p>
<p class="MsoNormal" style="line-height:91%"><span lang="EN-GB">— I odmah 
povjerovaste i baš onima, što su vam odnosili, četnicima... Nego, neka ti se 
muž vrati, neće mu biti ništa.</span></p>
<p class="MsoNormal"><span lang="EN-GB">Danima vodimo tako razgovore.</span></p>
<p class="MsoNormal" style="line-height:91%"><span lang="EN-GB">Razgovaram sa 
starom muslimankom i pitam za djecu. Tedan se, devetogodišnji sinčić, zgurio 
u kut i sluša otuda, a drugog su ubili.</span></p>
<p class="MsoNormal"><span lang="DE" style="mso-ansi-language:DE">— Tko ga je 
ubio, majko?<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Četnici 
ga ubiše.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Je li bio 
ustaša?<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Cio svoj život tjerao je balvane niz Ćeotinu, to je bio... — ogorčeno 
i bolno reagira žena.<o:p>
</o:p>
</span></p>
<p class="MsoNormal"><span lang="EN-GB">— A ko ga je ubio, poimenice, znaš 
li?</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Ubili ga, eto... — skanjuje se žena da kaže ime, a vidim da zna.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Pretrpio je taj narod već mnogo, plaši se i sjene svoje, i riječi, boji 
se daljnjih nevolja i osvjete.<o:p>
</o:p>
</span></p>
<p class="MsoNormal"><span lang="EN-GB">— Ne boj se ti, majko, reci samo.</span></p>
<p class="MsoNormal"><span lang="EN-GB">Uto se iz kuta zaleti sinčić i brzo i 
odlučno stade nizati:</span></p>
<p class="MsoNormal" style="text-indent:20.0pt;line-height:91%"><span lang="EN-GB">— 
Eto, da ti kažem, ubio ga Petar Simić, komšija naš, on ga ubio, pa da znaš 
...</span></p>
<p class="MsoNormal" style="text-indent:20.0pt;line-height:91%"><span lang="EN-GB">Sav 
je bio u pokretu, ispružene ruke, sjajnih očiju, preplanula lica... a majka 
jadna gleda, skrutila se, i drago joj je, i zaustavila bi riječi njegove ...</span></p>
<p class="MsoNormal" style="text-indent:20.0pt;line-height:91%"><span lang="EN-GB">I 
to sam još doznao: najprije su tražili kravu, da ga ne diraju, a kada su je 
dobili, odveli i kravu i ubili sina.</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Prolazimo 
kraj sela. </span><span lang="EN-GB">Čobani i čobanice, starci, djevojke, 
djeca žure nam u susret. Sandžaklija nam priča kako narod hvali Krajišnike i 
kako nas voli.</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">Usmene 
novine održane su već u mraku. Skupili smo se u maloj dolinici, zapalili 
veliku vatru i posjedali oko nje. Plamen je sukljao uvis i obasjavao predavače 
svojim crvenim svjetlom. Na širokoj, hrapavoj dasci, crta drug Šepo kredom i 
ugarom karikaturu, posljednju tačku programa. A zatim: &quot;Oj djevojko draga 
dušo moja!&quot; — vije se prkosno kolo kraj vatri što se polako gase.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Sunce 
je na zalazu, obasjan je goli zeleni humak, a na njemu, u sjaju, raširila se 
rascvjetala trešnja, drhti sva i igra, misliš oblačak je bijeli pao na 
livadu.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Brijeg 
je već u hladu, taman, a na tu mrku pozadinu naslonjena trešnja, koso su je 
zahvatili zadnji zraci sunca, prolaze kroz nju, prozračna je sva, laka i 
svijetla u zanosu svog djevičanskog sna ...<o:p>
</o:p>
</span></p>
<p class="MsoNormal" style="text-indent:20.0pt"><span lang="DE" style="mso-ansi-language:
DE">Proljetni je suton tako mek, tako blag.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Boje 
su se stišale, umirile, još se samo bijele kućice, razasute kao nestašna 
djeca zaostala u igri. Nebo je sivkasto modro, a kroz smireno zelenilo vijuga 
rječica boje neba. Kao u baršunu nestaju, guše se poslednji pokliči, krik 
ptice, klepka ovce, osamljeni zov pastira.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="EN-GB">Noć 
i hod. </span><span lang="DE" style="mso-ansi-language:DE">Uski puteljci uz 
grmlje. Na vrhu crnog oblaka zvijezda kao krijes.<o:p>
</o:p>
</span></p>
<span lang="EN-GB" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-GB;mso-fareast-language:
EN-US;mso-bidi-language:AR-SA">Ivo FROL</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_77.htm"><b>Prethodni dokument</b></a></TD>
<TD><a href="31_79.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

