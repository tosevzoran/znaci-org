<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_69.htm"><b>Prethodni dokument</b></a></TD>
<TD><a href="27_71.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading2215" align="left" style="margin-top:0mm;margin-right:0mm;
margin-bottom:0mm;margin-left:116.0pt;margin-bottom:.0001pt;text-align:left;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark67"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextArial">MINER</span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="BodytextArial">I</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-size:26.0pt;font-family:&quot;Times New Roman&quot;;mso-fareast-language:
SR-CYR" class="Bodytext1263">&nbsp;<o:p>
</o:p>
</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Štab brigade je donio odluku da se formira 
minerski vod i s tim upoznao štabove bataljona, da bi izvršili izbor ljudstva. 
U početku su ovaj vod pretežno sačinjavali rudari iz rudnika &quot;Trepče&quot; 
i &quot;Kopaonik&quot; i ibarskog rudnika &quot;Jarando&quot;; oni su se 
nalazili u Kraljevačkom bataljonu, većinom u Rudarskoj četi.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Vod je brojao trideset 
ljudi. Bio sam postavljen za komandira, a za vodnog delegata određen je Dušan 
Vrzić. Stari smo znanci iz Trepče, gde smo zajedno radili. Zato smo bili vični 
poslu za koji su nas odabrali.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Odmah poslije 
formiranja, zamjenik komandanta brigade, Danilo Lekić, upoznao je sve borce 
voda sa zadacima koji stoje pred njima. Rekao je, između ostalog, da su to 
specijalni zadaci, da će morati da ruše mostove i komunikacije kojima se služi 
neprijatelj protiv nas, da uništavaju vozove, postavljaju nagazne mine na 
drumove i slično.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Borci su počeli da se 
osposobljavaju za predstojeće akcije. Održavani su razni tečajevi na kojima 
su se učili rukovanju svim vrstama nagaznih mina i njihovom postavljanju, 
upotrebi raznih eksplozivnih upaljača i rušenju mostovskih i željezničkih 
konstrukcija. Često je dolazio iz Vrhovnog štaba drug Vladimir Smirnov Volođa 
da nam pomogne.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Prilikom borbi 1. 
brigade na pruzi Mostar—Sarajevo, naš vod je dobio zadatak da uništi prugu i 
mostove i važnija željeznička poStrojenja na dijelu od Konjica do željezničke 
stanice Raštelica. Komandant brigade, drug Koča Popović, naredio mi je da se 
sruši most preko </span><span lang="SR-CYR" style="font-size:9.0pt;font-family:&quot;Times New Roman&quot;;
mso-fareast-language:SR-CYR" class="Footnote2">potoka</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
Lukača između Brđana i Bradine. Takođe je trebalo da uništimo tunele koji 
su se nalazili na ovoj liniji.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kada sam se vratio iz 
štaba brigade, upoznao sam borce sa zadatkom, te smo odmah pristupili razradi 
plana. No, imajući u vidu brojnost objekata na toj pruzi, a znajući da vod 
raspolaže vrlo malim količinama eksploziva, ponovo sam otišao u štab brigade 
i upoznao drugove s tim da postoji bojazan da s postojećim zalihama eksploziva 
nećemo moći uništiti sve predviđene objekte. Na to mi je drug Koča 
odgovorio da imam tri bataljona na raspolaganju, </span><span lang="SR-CYR" style="font-size:9.0pt;
font-family:&quot;Times New Roman&quot;;mso-fareast-language:SR-CYR" class="Footnote2">da</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
se povežem s njima i da će mi oni osigurati sredstva </span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:
SR-CYR" class="Footnote2">za</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> akcije. Uz to je dodao da će se eksploziv 
zapleniti od neprijatelja.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Nije mi preostalo ništa 
drugo nego da kažem &quot;Razu</span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:SR-CYR" class="Footnote2">mem,</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
druže komaidante&quot; i da se vratim svom vodu.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Za izvođenje pojedinih 
akcija podijelili smo se na tri odjeljenja. Prvo odjeljenje, kome je vođa bio 
Petar Gračanin, rudar iz ibarskog rudnika &quot;Jarando&quot;, porušiće most 
na Lukaču, drugo odjeljenje, sa Dušanom Vrzićem, vodnim delegatom, tuiel između 
vijadukta na Lukaču i Ivanplanine, a treće odjeljenje koje je vodio Dragan 
Mitrović, zidarski radnik, razoriće prugu prema Konjicu.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Prvo odjeljenje je prišlo 
mostu još dok je trajala borba između naših bataljona i neprijatelja, a zatim 
je penjući se uz mostovsku konstrukciju vezivalo eksploziv. Nakon vezivanja 
mina vođa odjeljenja dao je zadatak da se razvuče električni kabl od mina do 
aparata za paljenje mina, koji je bio smješten u jednom zaklonu blizu samoga 
mosta. Sam je vezao kabl za mine. Kada je bilo sve spremno, mineri su se povukli 
u zaklon, a paljenje je izvršio Kristifor Perišić. Most je pao u duboku 
provaliju.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Drugo odjeljenje je 
imalo vrlo težak zadatak. Kada su njegovi borci ulazili u tunel, naišli su na 
skrivenu neprijateljevu patrolu, tako da je nastalo puškaranje. Poginula su dva 
borca iz odjeljenja, a neprijateljevi vojnici su pobjegli na drugu stranu 
tunela, gdje su ih dočekali i zarobili borci Kraljevačkog bataljona. 
Odjeljenje je nastavilo rad. Uspjeli su da nađu u tunelu minske komore, U koje 
su smjestili eksploziv, a zatim su izvršili miniranje. Tunel je bio 
onesposobljen za prolaz.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Poslije dva-tri dana naša 
brigada dobila je zadatak </span><span lang="SR-CYR" style="font-size:8.5pt;font-family:&quot;Times New Roman&quot;;mso-fareast-language:SR-CYR" class="Heading22Spacing3pt9">Da</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
oslobodi Konjic. Sa bataljonima je pošlo i naše treće °DJeljenje. U Konjicu 
je zaplenjen veliki broj lokomotiva. </span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:SR-CYR" class="Footnote2">Među</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
njima bilo je i osamnaest specijalnih — sa zupčanicima za vuću uz uspon 
prema Ivan-planini. Odjeljenje Je dobilo zadatak da uništi sve lokomotive i 
ostale instalacije na stanici.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Treće odjeljenje je 
izvršilo svoj zadatak tek izjutra. Ono je imalo najmanje eksploziva i 
sredstava. Zato je Dragan Mitrović predložio drugovima da se eksploziv 
upotrebi samo za rušenje rezervoara za vodu i svih skretnica na željezničkoj 
stanici, a da se lokomotive unište na ovaj način: da se podlože ugljem i da 
se para podigne što se više može, a zatim da se postave na otvorenoj pruzi 
jedna prema drugoj i da se puste u pokret da bi udarile jedna u drugu. Tako je i 
učinjeno.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Pošto su sve akcije 
bile završene, vod se okupio u Konjicu, gdje smo analizirali izvršenje 
zadataka. Baš u toku ovih razgovora došao je jedan drug iz Beogradskog 
bataljona. Izveštavajući me da je bataljon zaplenio oko 500 kilograma 
eksploziva i raznih upaljača, rekao mi je da sve to treba da preuzme minerski 
vod. Bili smo oduševljeni. Odmah je otišlo jedno odjeljenje sa Kostom Stanićem 
i uzelo eksploziv. Spakovali smo ga u limenu burad, natovarili na konje i 
krenuli dalje prema već dobivenom rasporedu.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kada smo stigli u štab 
brigade, raportirao sam komandantu o uspješnom završetku akcije. On je 
odgovorio:</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Vrlo dobro, Mušmula. 
Akcija je uspjela a i eksploziva je bilo dovoljno.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ja sam mu objasnio kako 
smo izvršili akciju i dodao da nas je Beogradski bataljon snabdio za naredne 
akcije.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Tako je naš vod i 
praktično provjerio znanje koje je stekao u dotadašnjoj obuci. Pri tome su se 
naročito istakli Dušan Vrzić, Petar Gračanin, Dušan Radonjić, Dragan 
Mitrović, Stevo Kovačević i Kristifor Perišić.</span></p>
<p class="Footnote7" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Vod je dobio i pohvalu 
od štaba brigade.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">S razvojem borbe 
nametnula se potreba da se i vod poveća, pa je štab brigade donio odluku da se 
formira tehnička četa, koja bi imala zadatak ne samo da ruši nego i da pravi 
mostove preko raznih rijeka koje treba da savladaju naše jedinice. Isto tako, 
nametala se potreba da se u ovoj četi nađu stručnjaci koji bi mogli da vrše 
izvjesne opravke na oružju, radio-stanicama, pisaćim mašinama itd. Zato smo u 
novoformiranoj četi imali tri voda: minerski, pontonjerski i tehnički vod. U 
minerskom vodu bili su većinom rudarski radnici vični miniranju; u 
pontonjerskom vodu većinom radnici splavari koji su radili na rekama, a u tehničkom 
je bilo raznih stručnjaka sposobnih za tehničke opravke, kao i jedno 
odjeljenje za vezu. Ja sam postavljen za komandira čete.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Posle teških borbi na 
Neretvi jedinice 1. proleterske izbile su na Drinu između Foče i Goražda. Ko</span><span lang="SR-CYR" style="font-size:9.0pt;font-family:&quot;Times New Roman&quot;;
mso-fareast-language:SR-CYR" class="Footnote2">mandant</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
brigade, drug Danilo Lekić, sazvao je komandante </span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:
SR-CYR" class="Footnote2">bataljona.</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> Bio sam i ja prisutan.</span><span lang="SR-CYR" style="font-size:9.0pt;font-family:&quot;Times New Roman&quot;;
mso-fareast-language:SR-CYR" class="Footnote2"> On</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
nas je upoznao sa </span><span lang="SR-CYR" style="font-size:9.0pt;
font-family:&quot;Times New Roman&quot;;mso-fareast-language:SR-CYR" class="Footnote2">zadatkom</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
da se Drina mora preći što prije i da</span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:
SR-CYR" class="Footnote2"> se</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> nastavi </span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:
SR-CYR" class="Footnote2">pokret</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> prema Limu. Tehnička četa je dobila zadatak da </span><span lang="SR-CYR" style="font-size:9.0pt;font-family:&quot;Times New Roman&quot;;
mso-fareast-language:SR-CYR" class="Footnote2">obezbijedi</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
prelazak naših bataljona preko Drine, pove</span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:SR-CYR" class="Footnote2">zujući</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
se sa 1. crnogorskim i Beogradskim bataljonom radi </span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:
SR-CYR" class="Footnote2">obezbjeđenja</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> prevoza.</span></p>
<p class="Footnote7" style="margin-top:0mm;margin-right:13.0pt;margin-bottom:
0mm;margin-left:1.0pt;margin-bottom:.0001pt;text-align:justify;text-indent:
25.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Kada 
smo počeli da pravimo plan, iskrsao<span class="HeaderorfooterImpact13"> je</span> 
problem građe za pravljenje splavova, s obzirom na to da je na tom terenu nije 
bilo. Otišao sam komandantu 1. bataljona, <span class="HeaderorfooterImpact13">drugu</span> 
Savu Buriću, i rekao<span class="HeaderorfooterImpact13"> mu</span> da je čitav 
problem u na<span class="HeaderorfooterImpact13">bavci</span> građe. On je 
naredio bataljonu da izvuče<span class="HeaderorfooterImpact13"> u</span> toku 
noći <span class="HeaderorfooterImpact13">svu</span> građu iz porušenih i 
napuštenih zgrada<span class="HeaderorfooterImpact13"> u</span> Ustiko<span class="HeaderorfooterImpact13">lini,</span> 
te da se ta građa upotrebi za pravljenje splavova. <span class="HeaderorfooterImpact13">Povezali</span> 
smo se i sa štabom 6. bataljona, kako bi i on pomogao da se splavovi na vrijeme 
naprave. Nedostajao nam je<span class="HeaderorfooterImpact13"> i</span> ostali 
materijal. Nijesmo<span class="HeaderorfooterImpact13"> imali</span> eksera, 
klanfi,<span class="HeaderorfooterImpact13"> žice za</span> povezivanje ove 
drvene konstrukcije. Drug Burić<span class="HeaderorfooterImpact13"> mi</span> 
je dao sugestiju da se od mladoga pruća naprave veze koje splavari 
upotrebljavaju. Borci iz čete su se hitro prihvatili posla. U toku noći borci 
1. bataljona donijeli, su toliko građe sa porušenih kuća da četa nije mogla 
sama da napravi sve splavove, već je jedan dio posla uzeo ia sebe Beogradski 
bataljon. Građenje splavova trajalo je jedan dan i jednu noć. To se vršilo u 
jednom zaklonu gde je bilo mogućno raditi i preko dana, pošto se na obali na 
drugoj strani Drine nalazio neprijatelj koji je mitraljeskom i puščanom vatrom 
nastojao da onemogući svaki naš pokret. Borci 1. bataljona su morali noću da 
prenose građu, da neprijatelj ne bi prozreo naše namere. Štab bataljona je <span class="HeaderorfooterImpact13">bio</span> 
smješten u jednoj vodenici na obali Drine, pa je veza održavana samo noću, pošto 
je od mjesta gdje su se gradili splavovi do vodenice bio brisan prostor, tako da 
je bilo nemogućno preko dana doći u štab bataljona.</span></p>
<p class="Footnote7" style="margin-top:0mm;margin-right:13.0pt;margin-bottom:
0mm;margin-left:1.0pt;margin-bottom:.0001pt;text-align:justify;text-indent:
25.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Kada 
su splavovi bili izgrađeni, odmah je obaviješten štab brigade. Donesena je 
odluka da svaka desetina ima svoj splav i da ga sama prenese do Drine. Iste koći 
je izdato naređenje za prelazak preko Drine i bataljoni su odredili desetine. 
Prilikom samog prelaska neprijatelj je otvorio vatru, tako da su neki naši 
borci skakali u Drinu.</span></p>
<p class="Footnote7" style="margin-top:0mm;margin-right:13.0pt;margin-bottom:
0mm;margin-left:1.0pt;margin-bottom:.0001pt;text-align:justify;text-indent:
25.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">U 
Ustikolini se nalazila jedna dereglija koja je bila vezana na suprotnoj obali. 
Kada su prvi borci prehšš splavovima i otjerali neprijatelja, pokušali su da 
prevezu ovu deregliju. Neprijatelj je to vidio i počeo da ?Uče. Jedan metak je 
pogodio u čelični konopac po kome je klizio kolut dereglije i ona je zapela 
tako da smo je na sve zle jade dovukli do obale. Kad smo uepjeli da je na brzinu 
opravimo, nastavili smo prebacivanje jedinica preko Drine — dereglijom.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U toku daljih borbi 
tehnička četa snabdjela se i sa dva gumena čamca. Prilikom prelaska Pive, 
ovim čamcima su prebačeni dijelovi 1. proleterske divizije.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Most preko Pive stalno 
je tukla neprijateljeva artiljerija. Zato je četa dobila zadatak da prebacuje 
borce preko Pive na mjestu gdje neprijatelj najmanje ugrožava teren. Četa je 
našla jedno pogodno mjesto, zaklonjeno šumom, gdje je korito rijeke bilo dosta 
usko. Razvukli smo jedan konopac s jedne strane rijeke do druge, osposobili 
gumene čamce u koje je moglo stati po deset boraca, te je nastavljeno 
prebacivanje velikom brzinom.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Pošto su borci bili 
premoreni od svakodnevne borbe i iscrpljeni od gladi, to je ovo prebacivanje 
bilo naročito teško, tako da su pri tome borci iz tehničke čete jecva izdržavali 
napore. Drug Pero Njego, koji je nekoliko sati prebacivao borce, došao je kod 
mene i tražio smjenu pošto više nije mogao da izdrži. Rekao sam mu da smjeke 
nema i da nastavi prebacivanje. On se vratio i nastavio rad, ali se zbog 
iznemoglosti nasred rijeke otpustio i Piva ga je ponijela zajedno s gumenim čamcem. 
U tom trenutku sam sa dva druga skočio u rijeku, uhvatili smo čamac i izvukli 
ga na obalu. Zamjenik komesara Ljubomir Roglić prišao mi je i rekao da moram 
voditi više brige o ljudima. Ja sam mu odgovorio da nema ljudi i da ne znam šta 
ću, jer se prebacivanje mora izvršiti do određenog roka. Umorni Njego je sio 
na jedan kamen i odmorio se desetak minuta, a zatim je nastavio posao.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U ovoj akciji naročito 
su se istakli drugovi Pero Njego, Tihomir Stefanović, Milivoj Katić i Ljubomir 
Roglić, a četa je dobila pohvalu od štaba divizije.</span></p>
<p class="MsoNormal" align="right" style="text-align:right"><span style="mso-fareast-language:
SR-CYR">Jovan VUJOVIĆ MUŠMULA</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_69.htm"><b>Prethodni dokument</b></a></TD>
<TD><a href="27_71.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
