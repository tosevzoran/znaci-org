<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_31.htm"><b>Prethodni dokument</b></a></TD>
<TD><a href="4_14_4_33.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA 1. LETEĆE BRIGADE TREBINJ-SKOG 
KORPUSA OD 17. AVGUSTA 1944. KOMANDANTIMA KOLONA ZA NAPAD NA JUZNOHERCEGOVAČKI 
NOP ODRED1</strong></p>
<p align="center">OPERACIONA ZAPOVEST ZA DAN 17 AVGUSTA 1944 GOD.</p>
<p>Prema prikupljenim podacima o Partizanima2 koji se nalaze na prostoru D. G. 
Hrasno—Drenovac—Bačnik koji su zaposjeli vrhove Bačnika i verovatno i 
visove do Risnika Pješivca Pločnika, za izvođenje operacija na gore navedenom 
terenu donosim sledeću odluku i to:</p>
<p>1)&nbsp; Leva kolona pod komandom komandanta Ljubinjske brigade3 kreće 
Pribilovci—Ervenica—Gradina—Habatnice—Be-govina—Kruševo—Orahovice, 
stim što će hvatati levo vezu sa kolonom koja kreće sa Poplata na Bačniku, 
koja ima da izađe na liniju Bačnik Drenovac najkasnije do 7 sati iz jutra 
zatim prima komandu nad istom i produžava pravcem: Pušišta —Ozrekank4 k. 
606 Golo brdo k. 641 stim da levim krilom teži što pre da zaposedne Risnik k. 
725, Pločnik k. 754, a zatim se proteže u pravcu Pješivca.</p>
<p>2)&nbsp; Srednja kolona pod komandom potpisanog, kreće opštim pravcem: 
Pribilovci—Košćela—Drijen—Zagbežđe5 k. 325 Bje-lojevići6—Crnoglav 
k. 525 Vlaka, Grahovište.</p>
<p>3)&nbsp; Desna kolona pod komandom komandanta Stolačke brigade,7 kreće opštim 
pravcem: Pribilovci—Košćela—Drijen— Derani—Kotari k. 445, Crnoglav k. 
572 Trovrha k. 426, Kle-njak—Vjetrenik, zatim se rokira u levo i hvata vezu sa 
srednjom kolonom.</p>
<p>U slučaju jakog pritiska ma na koju kolonu susedne kolone neka momentalno 
zadejstvuju sa bokova za potpomaganje iste.</p>
<p>Veza: ugovoreni znak Batrić Bukovo. Noćni znak dva kratka zvižduka, dnevni 
vidni znak dizanje kape u vis. Položaje obeležavati sa paljevinom vatre i to: 
Dve u razmaku od 10—20 metara.</p>
<p>Signalizacija: Crvena raketa ispaljena u izvesnom pravcu znači neprijatelj 
se tamo nalazi. Bijela ispaljena u vis, znači ovde sam, a Bijela, ispaljena u 
izvesnom pravcu znači napredujem u pravcu putanje. Zelena raketa znači 
potrebna hitna pomoć.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;......</p>
<p>Sve kolone kada izbiju na određene položaje zadržati se do daljnjeg naređenja.</p>
<p align="left">Polazak svih kolona iz Pribilovaca tačno u jedan sat po novom 
vremenu 17 o.m. a komandant kolona sa Poplata će podesiti tako da do 7 časova 
ovlada Bačnikom i Drenovcem, Komandant kolone sa Poplata će najhitnije 
dostaviti sve podatke o neprijatelju komandantu leve kolone zatim donje 
potpisatom.8</p>
<p align="center">SVEROM U BOGA ZA KRALJA I OTADŽBINU!</p>
<p align="center">Komandant, p.poručnik</p>
<p align="center"><strong>Mir.9 Kovačević</strong></p>
<p>1&nbsp; Original (pisan na mašini, ćirilicom) u Arhivu VII, Ca, k. 200, 
reg. br. 11/6 (BH-V-8559).</p>
<p>2&nbsp; Odnosi se na Južnohercegovački NOP odred. O njegovim dej-stvima i 
rasporedu vidi Zbornik NOR-a, tom IV, knj. 28, dok. br. 30, 42, 54, 64 i 66.</p>
<p>3&nbsp; Borivoje Lučić, kapetan.</p>
<p>4&nbsp; 5 i 6 Tačan naziv tih mesta: Ozdrenac, Zagnježđe, Bjelovići.</p>
<p>7 Ilija Ilić, pporučnik.</p>
<p>8&nbsp; Izveštaji četničkih jedinica koje su izvodile tu akciju nisu pronađeni. 
O rezultatima akcije vidi Zbornik NOR-a, tom IV, knj. 28, dok. br. 73.</p>
<p>9 Mirko, komandant 1. leteće brigade Trebinjskog korpusa. Brigada je 
formirana naredbom komandanta korpusa od 9. avgusta 1944.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_31.htm"><b>Prethodni dokument</b></a></TD>
<TD><a href="4_14_4_33.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
