<html>
<head>
<meta http-equiv="Content-Type" content="text/html; charset=utf-8">

<title>Jozo Tomasevich: CETNICI U DRUGOM SVJETSKOM RATU 1941-1945</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jozo Tomasevich: CETNICI U DRUGOM SVJETSKOM RATU 1941-1945</b><br>


<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_62.htm"><b>Prethodni dokument</b></a></TD>
<TD><a href="40_64.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3 style="text-indent:10.0mm"><span lang="HR" style="mso-ansi-language:HR">NEFORMALNA 
KOLABORACIJA U SRBIJI<o:p>
</o:p>
</span></h3>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Usprkos 
nekim primjedbama Nijemci su, kao što smo vidjeli, nakon prekida većine 
sporazuma s četnicima živo željeli sačuvati sporazum s Lukačevićem, koji 
je imao kontrolu nad vitalnim područjem Sandžaka i jugozapadne Srbije i mogao 
je biti od velike koristi ako pomogne spriječiti prodiranje partizana u Srbiju. 
Iz zapisnika sastanka između generala Felbera i Meisznera, održanog 24. 
februara 1944, je sporazum s Lukačevićem tog datuma još uvijek bio na snazi,<sup>46</sup> 
ali ubrzo poslije toga Nijemci su izgubili kontakt s Lukačevićem. Dnevni red 
sastanka od 4. marta između Feldbera i poslanika Neubachera uključivao je 
pitanje: »Gdje se sada skriva Lukačević?«<sup>47</sup> Lukačević je u 
stvari već bio izvan zemlje - na putu preko Italije i Kaira u London, gdje je 
na vjenčanju kralja Petra trebao zastupati Mihailovića.<sup>48</sup> Do 4. 
marta Nijemci su uhapsili i htjeli sprovesti u Beograd načelnika Lukačevićevog 
štaba, majora Rudolfa Perhineka, zbog napada koje su na njemačke trupe izvršili 
njegovi četnici.<sup>49</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">46 
Ibid, </span></i><span lang="HR" style="font-size:
7.0pt;mso-ansi-language:HR">snimak 128.<span style="letter-spacing:-.2pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">47 
Ibid, </span></i><span lang="HR" style="font-size:
7.0pt;mso-ansi-language:HR">snimak 218.<span style="letter-spacing:-.2pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">48 
Lukačevića su u Londonu primili kralj </span><span style="font-size:7.0pt">George</span><span style="font-size:7.0pt;mso-ansi-language:HR"> 
</span><span style="font-size:
7.0pt">VI</span><span lang="HR" style="font-size:7.0pt;mso-ansi-language:HR"> i 
visoki britanski funkcionari, medu njima i ministar vanjskih poslova Eden. Ali 
Lukačevićeva nastojanja da pridobije podršku za Mihailovića nisu uzeta u 
obzir. On se je u Jugoslaviju vratio krajem maja, upravo u vrijeme kad je voda 
britanske vojne misije, brigadni general </span><span style="font-size:7.0pt">Armstrong</span><span lang="HR" style="font-size:7.0pt;mso-ansi-language:HR">, 
odlazio iz Mihailovićevog štaba. Vidi članak od T. Z. »</span><span lang="DE" style="font-size:7.0pt;mso-ansi-language:DE">Vojislav</span><span lang="HR" style="font-size:7.0pt;mso-ansi-language:HR"> 
Lukačević«, str. 97-100.<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">49 
Mikrofilm br. T-501, rola 256, snimak 218. Perhinek, Slovenac, bio je jedini na 
visokom položaju medu četnicima u Srbiji, a da nije bio Srbin.<span style="letter-spacing:-.2pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Izlazi 
da je početkom marta 1944. jedini formalni sporazum na snazi između Nijemaca i 
četnika bio onaj sklopljen s potpukovnikom Đurišićem koji je zapovijedao 
Crnogorskim dobrovoljačkim korpusom, jedinicom koju su formirali Nijemci i Nedić 
još prošle jeseni, s ciljem da se bori protiv partizana u Crnoj Gori, ali koja 
je vjernost dugovala i Mihailoviću.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">S 
dokidanjem četničko-njemačkih sporazuma o primirju, krajem februara 1944, četnici 
su formalno opet postali neprijatelj okupacionih snaga. Izvještaj Vojnog 
komandanta za jugoistočnu Evropu za razdoblje od 22. januara do 20. februara 
bilježi da »Osim pojedinih slučajeva, do sad nije bilo nikakvih (četničkih) 
napada i značajnijih sabotaža.«<sup>50</sup> Ponovljene izjave, te 
nastavljene akcije i četnika i Nijemaca u Srbiji ipak pokazuju da su obje 
strane bile dvolične s obzirom na kolaboraciju ili njeno izostajanje: jedina 
stvar koja ih je povezivala i primoravala na suradnju bila je sve veća opasnost 
od partizana. Između marta i kraja augusta 1944. ta je podvojenost bila očita: 
prevladavala je izvjesna suradnja bez formalnih sporazuma, ali su Nijemci pridržali 
pravo da upotrijebe silu kad god su četnici istupili protiv njih ili protiv 
Bugara i srpskih kvislinških snaga ili vlasti. Ta sila nije tokom 1944. češće 
primjenjivana u praksi, ali vrijedno je zabilježiti nekoliko slučajeva njene 
primjene. Najveći i najpoznatiji je operacija </span><i><span lang="DE" style="mso-ansi-language:DE">Treibjagd</span><span lang="HR" style="mso-ansi-language:HR">, 
</span></i><span lang="HR" style="mso-ansi-language:HR">koja je otpočela 
sredinom februara protiv Kalabićevih četničkih odreda u srednjoj i južnom 
dijelu srednje Srbije. Bila je to zajednička akcija njemačkih, bugarskih i 
srpskih kvislinških snaga, pod komandom pukovnika Diesenera, inače komandanta 
štaba br. 5 sekcije za osiguranje željezničkih pruga. Operacija je završena 
do 5. marta, a u njoj su četnici imali 81 mrtvog, mnogo ranjenih i 913 
zarobljenih, uključujući mnogo oficira.<sup>51</sup> Manje akcije bile su češće. 
Njemački dnevni izvještaj za 31. marta spominje jednu akciju protiv beogradske 
organizacije Draže Mihailovića, u kojoj su uhapšena tri komandanta korpusa, 
dva komandanta brigade i još neki četnički oficiri.<sup>52</sup> Dnevni izvještaj 
za 25. aprila bilježi da je jedna operacija protiv četnika u blizini Ljiga 
opozvana, jer nije imala nikakvog uspjeha.<sup>53</sup> U istom izvještaju 
navode se također gubici koje su partizanima i četnicima nanijeli Nijemci od 
16. marta do 15. aprila: četnici 182. mrtva, 127 zarobljenih; komunisti 1.586 
mrtvih, 94 zarobljena, 40 talaca strijeljano, 200 uhapšenih u Beogradu. Ali četnički 
su komandanti izgleda još uvijek nastojali sklopiti nove sporazume, jer je na 
sastanku glavnog komandanta jugoistočne Evrope sa zamjenikom poslanika 
Neubachera, održanom 28. marta, glavni komandant izjavio da je »opća linija 
politike prema Mihailoviću da s njim treba nastaviti igru, ali bez ikakvih obećanja. 
Treba izjavljivati da nas njegove ponude ne zanimaju.»<sup>54</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">50 
</span><span style="font-size:7.0pt">Ibid</span><span lang="HR" style="font-size:7.0pt;
mso-ansi-language:HR">, </span></i><span lang="HR" style="font-size:7.0pt;
mso-ansi-language:HR">snimak 106.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">51 
Ibid, </span></i><span lang="HR" style="font-size:
7.0pt;mso-ansi-language:HR">snimci 57, 224.<span style="letter-spacing:-.5pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">52 
Ibid, </span></i><span lang="HR" style="font-size:
7.0pt;mso-ansi-language:HR">snimak 380.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">53 
Ibid, </span></i><span lang="HR" style="font-size:
7.0pt;mso-ansi-language:HR">snimak 590.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">54 
Ibid, </span></i><span lang="HR" style="font-size:
7.0pt;mso-ansi-language:HR">snimak 360.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Najozbiljniju 
opasnost u to vrijeme predstavljao je prodor dvije partizanske divizije, 2. i 
5., u jačini od oko pet tisuća boraca, u jugozapadnu Srbiju iz Sandžaka i 
Bosne. Cilj ovih divizija bio je da pređu preko Ibra i Kopaonika i da se spoje 
sa najjačim i najaktivnijim jedinicama NOVJ u Srbiji koje su djelovale na području 
planine Jastrebac, te u Topličkoj i Jablaničkoj dolini u južnoj Srbiji i da 
tako pojačaju partizansku aktivnost u Srbiji i pripreme teren za ulazak ostalih 
partizanskih snaga iz Bosne i Sandžaka.<sup>55</sup> Ta opasnost izazvala je 
neposrednu i intenzivnu kolaboraciju između Nijemaca, Bugara, srpskih kvislinških 
snaga i četnika. Referirajući o novoj situaciji u Srbiji, u svom izvještaju 
od 22. aprila, general Felber je o suradnji zabilježio: »Javljeno je da je sam 
Draža Mihailović u jednom govoru tražio lojalnu suradnju s okupacionim 
snagama kako bi otklonio komunističku opasnost u Srbiji. Vidljiv znak ovog 
novog razvoja je činjenica da se u južnoj Srbiji Nijemci, srpski dobrovoljački 
korpus i četnici bore rame uz rame.« Ali u istom izvještaju Felber također 
kaže: »Pokret Draže Mihailovića je podvojen. Dok se jedan dio aktivno bori s 
Nijemcima protiv komunista - a da time nikako ne prestaje biti rezerviran prema 
svim okupatorima - manje grupice Draže Mihailovića u srednjoj i istočnoj 
Srbiji nastavljaju kao i ranije činiti štetu.«<sup>56</sup> Mnogi drugi izvještaji 
iz tog perioda pozivaju se na četničko-njemačku kolaboraciju protiv 
partizana. Na primjer, u dnevnom izvještaju vojnog zapovjednika jugoistočne 
Evrope od 8. aprila, koji se bavi operacijom </span><i><span lang="DE" style="mso-ansi-language:DE">Kammerj</span><span lang="HR" style="mso-ansi-language:HR">ä</span><span lang="DE" style="mso-ansi-language:DE">ger</span><span lang="DE" style="mso-ansi-language:
HR"> </span></i><span lang="HR" style="mso-ansi-language:HR">povedenom protiv 
divizija NOVJ koje su prodrle u Srbiju, izjavljuje se da su četničke odrede 
kapetana Rakovića, istaknutog četničkog komandanta, partizani vrlo teško 
porazili.<sup>57</sup> Deset dana kasnije (18. aprila), načelnik štaba Srpskog 
dobrovoljačkog korpusa, potpukovnik Radoslav Tatalović, izvijestio je generala 
Felbera da je »saradnja sa Cvetićevom grupom (Cvetić je bio važan</span><!--[if gte vml 1]><v:line
 id="_x0000_s1026" style='position:absolute;z-index:1;
 mso-position-horizontal-relative:margin;mso-position-vertical-relative:text'
 from="-7.9pt,439.2pt" to="-7.9pt,571.9pt" o:allowincell="f" strokeweight=".95pt">
 <w:wrap anchorx="margin"/>
</v:line><![endif]-->
<span lang="HR" style="mso-ansi-language:
HR"><span style="mso-spacerun: yes">&nbsp;</span>četnički komandant na jugu 
srednje Srbije) vrlo dobra.«<sup>58</sup> A u naredbi generala Felbera od 28. 
aprila, o završnim fazama operacija protiv 2. i 5. divizije NOVJ blizu Požege 
u jugozapadnoj Srbiji, spominje se i četničko sudjelovanje u operacijama s 
njemačkim i bugarskim snagama.<sup>59</sup> Još je zanimljivija informacija u 
dnevnom izvještaju za 1. maj generala Felbera, u kojem se kaže da je oko tisuću 
četnika uključeno u jednu njemačku jedinicu koju vodi major </span><span lang="DE" style="mso-ansi-language:DE">Weyel</span><span lang="HR" style="mso-ansi-language:HR">, 
koji je u to vrijeme s četničkim kapetanom Neškom Nedićem tijesno surađivao 
u koordiniranju njemačko-četničkih operacija protiv partizana. U istom izvještaju 
izjavljuje se da na pravcu Požega -Kosjerić-Ražana-Povlen ima oko pet tisuća 
četnika, te da su kod njihovih raznih jedinica već postavljeni njemački 
oficiri za vezu. Izvještaj nastavlja: »Draža Mihailović koji je preuzeo svu 
komandu nad ovim četničkim snagama uspostavit će radio-vezu s njemačkom 
komandom.«<sup>60 </sup>(Ne mogu ipak dati nikakvu potvrdu toj slutnji da je 
Mihailović održavao direktnu radio-vezu s Nijemcima, a uzimajući u obzir 
njegov način ponašanja u cijelom ratu, malo je vjerojatno da jest).<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">55 
Oslobodilački rat, </span></i><span lang="DE" style="font-size:7.0pt;mso-ansi-language:DE">II, 
</span><span lang="HR" style="font-size:7.0pt;mso-ansi-language:HR">227-235.<span style="letter-spacing:
-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">56 
Mikrofilm, br. T-501, rola 256, snimci 549, 552.<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">57 
</span><span style="font-size:7.0pt">Ibid</span><span lang="HR" style="font-size:7.0pt;
mso-ansi-language:HR">, </span></i><span lang="HR" style="font-size:7.0pt;
mso-ansi-language:HR">snimak 450.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">58 
Ibid, </span></i><span lang="HR" style="font-size:
7.0pt;mso-ansi-language:HR">snimak 502.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">59 
Ibid, </span></i><span lang="HR" style="font-size:
7.0pt;mso-ansi-language:HR">snimak 622. Da su britanski oficiri za vezu s četnicima 
znali za tu njemačko-četničku kolaboraciju u jugozapadnoj Srbiji jasno se 
vidi u <i>The Četnih, </i>str. 22-23. Vidi također </span><i><span style="font-size:7.0pt">The</span><span style="font-size:7.0pt;
mso-ansi-language:HR"> </span><span style="font-size:7.0pt">Trial</span><span style="font-size:7.0pt;mso-ansi-language:HR"> 
</span><span style="font-size:7.0pt">of</span><span lang="HR" style="font-size:7.0pt;
mso-ansi-language:HR"> Draja Mihailović, </span></i><span lang="HR" style="font-size:7.0pt;mso-ansi-language:HR">str. 
188, gdje Mihailović priznaje da za ono što su četnici radili s Nijemcima u 
to vrijeme <i>»sadejstvo </i>može da se kaže, saradnja ne.«<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">60 
Mikrofilm br. T-501, rola 256, snimci 669-670. Na svom suđenju Mihailović je 
priznao da je preko majora Lalatovića rukovodio operacijama četničkih snaga 
protiv dvije divizije NOVJ koje su prodrle u Srbiju. </span><i><span style="font-size:7.0pt">The 
Trial </span><span lang="HR" style="font-size:7.0pt;mso-ansi-language:
HR">oj Draja Mihailović, str. 224.</span></i><span lang="HR" style="font-size:
7.0pt;letter-spacing:-.05pt;mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Na 
sastanku održanom 26. aprila u Čačku, između šefa SD (Sicherheitsdiensta) </span><span lang="DE" style="mso-ansi-language:
DE">Biermanna</span><span lang="HR" style="mso-ansi-language:HR"> i kapetana 
Predraga Rakovića, komandanta drugog četničkog korpusa i jednog od glavnih četničkih 
ljudi za vezu s Nedićem i Nijemcima, Raković je napomenuo da je general 
Mihailović povukao njegova ovlaštenja da obavlja poslove s Nijemcima po naređenju 
i u ime Draže Mihailovića i da zbog toga na ovom sastanku ne sudjeluje kao 
njegov predstavnik.<sup>61</sup> Zaključak je očigledan: Mihailović je bio 
sasvim upoznat sa sporazumima i kontaktima i davao je za njih ovlaštenja, a 
Raković je usprkos tome što su mu ovlaštenja bila povučena, održavao 
kontakte i obavljao poslove s Nijemcima.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">61 
Mikrofilm br. T-311, rola 286, snimak. 314.</span></i><span lang="HR" style="font-size:7.0pt;
letter-spacing:-.45pt;mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Kao 
i u periodu sporazuma o primirju, tako su i sada u periodu neformalne 
kolaboracije obje strane očito nastojale da stvari ostanu u tajnosti. Na bojištu 
je tajnost, naravno, jedva bila moguća, ali bilo je mnogo razloga da se ta 
tajnost sačuva na drugim mjestima. Kad su u maju beogradske novine na njemačkom 
jeziku </span><i><span lang="DE" style="mso-ansi-language:DE">Donau</span><span lang="HR" style="mso-ansi-language:
HR">-</span><span lang="DE" style="mso-ansi-language:DE">Zeitung</span><span lang="DE" style="mso-ansi-language:HR"> 
</span></i><span lang="HR" style="mso-ansi-language:HR">objavile članak u kojem 
se kaže da se četnici bore pod njemačkom komandom, četnici su imali nekih 
političkih teškoća.<sup>62</sup> Ali četničko--njemačka kolaboracija je 
nastavljena. General Felber rekao je 13. maja glavnom komandantu jugoistočne 
Evrope </span><span lang="DE" style="mso-ansi-language:DE">von</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">Weichsu</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">da</span><span lang="HR" style="mso-ansi-language:HR"> ga četnici (misleći 
neke četničke vođe) uvjeravaju da su odustali od svake akcije protiv 
Nijemaca, te da žele sudjelovati u borbi protiv komunista sve do konačne 
pobjede. Te četnike, rekao je, vode kapetan Neško Nedić i major njemačke 
vojske </span>Weyel<span lang="HR" style="mso-ansi-language:HR">. </span>On<span lang="HR" style="mso-ansi-language:
HR"> je također podvukao da je krajnje teško naći pravi postupak s Mihailovićem 
i četnicima, ali da je naredio da se s njima kad god se bore na njemačkoj 
strani protiv komunista postupi »odgovarajuće« (to vjerojatno znači 
prijateljski), te da im se treba oštro suprotstaviti oružjem kad god svoje oružje 
okrenu protiv Nijemaca.<sup>63</sup> Tri dana kasnije (16. maja) uslijedila je 
direktiva generala Felbera, u kojoj se detaljno zacrtava pravilno ponašanje 
njemačkih vlasti i trupa prema četnicima koji su bili i dalje ostaju 
neprijatelji; četnički neprijatelj br. 1 su partizani, ali okupaciona sila je 
njihov neprijatelj br. 2. Četnici surađuju s Nijemcima da bi popunili zalihe 
municije i općenito se ne bore odlučno protiv partizana kako bi prolili što 
manje krvi. Zbog toga sve četničke mjere koje nepovoljno utječu na njemačke 
interese ili interese Nedićeve vlade, napadi na istu, regrutiranje u četničke 
odrede, miješanje u poslove lokalne uprave i u isporuke poljoprivrednih i stočarskih 
proizvoda, treba smatrati »neprijateljskim ponašanjem« i u skladu s time 
postupiti, a sve četničke akcije na učvršćenju njihovih štabova i 
centralnih organa treba svim sredstvima sprječavati. S druge strane, sve četničke 
grupe koje se bore protiv partizana ne treba smetati ni napadati, već im prije 
treba pomoći municijom. U tu svrhu potrebno im je isporučiti ograničenu količinu 
municije za tekuće i lokalne borbe ali pod strogim njemačkim nadzorom, kao i 
snabdijeti ih sanitetskim materijalom, te zbrinuti ranjenike. Svaka pomoć u 
municiji mora biti odobrene od vojnog zapovjednika jugoistočne Evrope.<sup>64</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">62 
Mikrofilm br. T-501. rola 256, snimak 647.</span></i><span lang="HR" style="font-size:7.0pt;
mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">63 
Ibid, </span></i><span lang="HR" style="font-size:
7.0pt;mso-ansi-language:HR">snimci 723-724.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">64 
Ibid, </span></i><span lang="HR" style="font-size:
7.0pt;mso-ansi-language:HR">kadrovi 754-755. I četnički dokumenti također se 
pozivaju na neodlučnost nekih četničkih jedinica iz Srbije u borbi protiv 
partizana. Vidi npr. naredbu generala Trifunovića od 19. jula 1944, u <i>Dokjimenti 
o izdajstvu Draže Mibaihvića, </i>I, 86-87.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Kad 
su 2. i 5. divizija NOVJ pod jakim pritiskom združenog njemačkog, bugarskog, 
srpskog kvislinškog i četničkog napada bile primorane da se početkom maja 
povuku u Sandžak, četnici su čak i nakon toga nastavili kolaborirati s 
Nijemcima protiv domaćih partizanskih jedinica u Srbiji. Kolaboraciju su 
nastavljali pothranjivati isti motivi: četnička potreba za oružjem i 
snabdijevanjem i uzajamna četničko-njemačka borba protiv partizanske 
opasnosti. Četnički vođa u istočnoj Srbiji, potpukovnik Ocokoljić, čije su 
snage jednom ranijom prilikom napale njemačko skladište municije da se domognu 
oružja, podnio je, na primjer, 30. juna molbu za novo oružje i municiju. Svoju 
je molbu Ocokoljić podupro argumentom da partizani iz jugoistočne Srbije 
planiraju proboj u sjeveroistočnu Srbiju i pokret prema Dunavu, gdje će se 
sastati sa trupama sovjetskog zračnog desanta u cilju združenih operacija 
protiv Nijemaca. Ocokoljić je također rekao Nijemcima da je glavna tema 
propagande Titovih snaga u Srbiji pomoć koju dobivaju zrakom od 
Angloamerikanaca i da vlada kralja Petra vodi pregovore s Titom (sporazum Tito-Šubašić 
od 16. juna bio je stvarno već potpisan) i upozorio ih je da četnici moraju 
inzistirati na tajnosti pregovora o dobivanju oružja, jer će inače »izgubiti 
svako povjerenje u narodu.«<sup>65</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">65 
Mikrofilm br. T-311, rola 286, snimci 556-567. Osim što su pomagali partizanima 
u Srbiji snabdijevanjem zračnim putem, zapadni Saveznici su počevši od aprila 
1944. poduzeli niz bombarderskih napada na željezničke uređaje u Beogradu i u 
nekim drugim srpskim gradovima, te na neke gradove u kojima su, prema 
partizanskim informacijama, bile jake njemačke snage (iako je neizbježno u 
svima njima bilo mnogo civilnih žrtava). Ti su napadi, zajedno s približavanjem 
sovjetskih snaga i pripremama partizana u Bosni i Sandžaku za upad na Srbiju, 
predskazivali brzi kraj njemačkog okupacionog režima, a vjerojatno su u političkom 
smislu djelovali i protiv četničkog položaja u Srbiji.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">U 
julu su Nijemci uz pomoć bugarskih, srpskih kvislinških i elitnih četničkih 
jedinica opet krenuli u napad protiv partizanskih snaga u južnoj Srbiji 
(operacija </span><i>Trumpf<span lang="HR" style="mso-ansi-language:HR">, </span></i>vidi<span lang="HR" style="mso-ansi-language:HR"> 
Glavu 11). U toku te operacije njemački i četnički predstavnici raspravljali 
su o daljnjim združenim akcijama protiv partizana, a četnici su se kao uvijek 
osobito brinuli da za svoje jedinice osiguraju više oružja i municije.<sup>66</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">66 
Na primjer, sastanak između kapetana Neška Nedića, glavnog četničkog 
oficira za vezu s Nijemcima i njemačkih predstavnika, na dan 14. jula. 
Mikrofilm br. T-311, rola 195, snimci 725-726. General Trifunović, četnički 
komandant za Srbiju, također je u to vrijeme održavao kontakt s poslanikom 
Neubacherom i obavijestio ga da se Mihailović nalazi u situaciji u kojoj mora 
kolaborirati s Nijemcima. Vidi mikrofilm br. T-50 1, rola 256, snimak 458.<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Možda 
je ipak najzanimljiviji sastanak održan 11. augusta u Topoli između grupe 
Nijemaca, koju je vodio konjički kapetan </span><span lang="DE" style="mso-ansi-language:DE">Prinz</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">von</span><span lang="DE" style="mso-ansi-language:HR"> </span><span lang="DE" style="mso-ansi-language:DE">Wrede</span><span lang="HR" style="mso-ansi-language:
HR">, zastupajući vojnog zapovjednika jugoistočne Evrope i četničke 
delegacije koja se sastojala od tri važna komandanta: majora Dragoslava Račića, 
kapetana Neška Nedića i kapetana Nikole Kalabića. Svrha tog sastanka bila je 
da se razrade uvjeti za sastanak između generala Mihailovića i poslanika 
Neubachera, te da dvije strane izlože svoje uvjete za pojačanu kolaboraciju. U 
izvještaju od 12. augusta, </span><span lang="DE" style="mso-ansi-language:DE">Prinz</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">von</span><span lang="DE" style="mso-ansi-language:HR"> </span><span lang="DE" style="mso-ansi-language:DE">Wrede</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">je</span><span lang="HR" style="mso-ansi-language:HR"> 
formulirao pozicije dviju strana kako slijedi:<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">1. 
Draža Mihailović želi razgovarati s </span><span lang="DE" style="mso-ansi-language:DE">F</span><span lang="HR" style="mso-ansi-language:
HR">ü</span><span lang="DE" style="mso-ansi-language:DE">hrerovim</span><span lang="HR" style="mso-ansi-language:HR"> 
opunomoćenikom za Jugoistok, Neubacherom; 2. on traži savez svih srpskih 
nacionalističkih snaga; 3. on zahtijeva mobilizaciju i naoružavanje svih 
tjelesno sposobnih nacionalističkih Srba za borbu protiv komunista, s tim da su 
naoružavanje i vodstvo u rukama </span><span lang="DE" style="mso-ansi-language:DE">Wehrmachta</span><span lang="HR" style="mso-ansi-language:HR">; 
4. Draža Mihailović traži da on sam ostane u ilegalnosti; 5. članovi četničkog 
pokreta ne smiju biti u njemačkoj uniformi; 6. mjesto sastanka ne smije ni pod 
kojim okolnostima biti Beograd ili neki veći grad.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Nasuprot 
tome naše vlastite želje su: 1. Draža Mihailović se mora složiti samo s 
usmenim, a ne s pismenim sporazumom; i 2. četničko obećanje da će obustaviti 
sve korake usmjerene protiv njemačke vojne administracije i da će je štititi.<sup>67</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">67 
Mikrofilm, br. T-311, rola 286, snimci 508-511.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">U 
očitoj vezi s prijedlozima Mihailovićeve delegacije na sastanku u Topoli stoji 
saopćenje njemačke komande u Beogradu, u kojoj se kaže da Mihailović vrši 
pritisak na Nijemce da donesu odluku do 20. augusta; u saopćenju se ukazuje na 
to da je Mihailović u dodiru s predsjednikom vlade Nedićem i da se s njim složio 
o načinu primanja i upotrebi njemačke pomoći. U saopćenju se kaže da uzevši 
u obzir slabost njemačkih trupa u Srbiji i nadmoćno naoružanje partizana koji 
su već otpočeli sa sistematskom infiltracijom Srbije, kao i neizvjesnost u 
budućem ponašanju bugarskih trupa, Nijemci ne mogu sebi dopustiti da budu bez 
četničke pomoći.<sup>68</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">68 
Mikrofilm br. T-77, rola 883, snimak 5,631.180<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Sastanak 
između Mihailovića i Neubachera nikada nije održan, ali </span><span lang="DE" style="mso-ansi-language:DE">Neubacher</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">je</span><span lang="HR" style="mso-ansi-language:HR"> postao još jači 
zagovornik naoružavanja četnika u razumnoj mjeri, za nadolazeću bitku protiv 
NOVJ - ukoliko je tehnički izvedivo i dok je to u njemačkom interesu, što je 
značilo da četnici nisu imali nikakvog izgleda da stvore zalihu oružja za 
nastavak borbe protiv partizana nakon što Nijemci budu prisiljeni na povlačenje.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Otprilike 
u isto vrijeme Mihailović je imao još jedan dodir s Nijemcima, preko njemačkog 
agenta imenom Jefto. Uvjeti i zahtjevi bili su u biti isti poput onih koje su 
njegovi predstavnici iznijeli u Topoli, s dopunom da četnici neće svoje oružje 
okrenuti protiv Nijemaca čak ni u slučaju iskrcavanja zapadnih Saveznika na 
dalmatinsku obalu, već će nastaviti borbu protiv partizana i nastojati spriječiti 
povezivanje partizana i savezničkih trupa nakon iskrcavanja.<sup>69</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">69 
</span><span style="font-size:7.0pt">Ibid</span><span lang="HR" style="font-size:7.0pt;
mso-ansi-language:HR">, </span></i><span lang="HR" style="font-size:7.0pt;
mso-ansi-language:HR">snimak 5,631.178.<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Jedan 
od najrječitijih dokaza da su četnici nastavili aktivno kolaborirati s 
Nijemcima i nakon što je istekao zadnji formalni sporazum, nalazi se u bilješkama 
koje je pripremilo osoblje glavnog komandanta jugoistočne Evrope, feldmaršala </span><span lang="DE" style="mso-ansi-language:DE">von</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">Weichsa</span><span lang="HR" style="mso-ansi-language:HR">, 
za njegov sastanak s Hitlerom 22. augusta 1944. U općem uvodnom dijelu o vojnoj 
i političkoj situaciji koja vlada u Srbiji i drugdje u Jugoslaviji, </span><span lang="DE" style="mso-ansi-language:
DE">von</span><span lang="DE" style="mso-ansi-language:HR"> </span><span lang="DE" style="mso-ansi-language:DE">Weichs</span><span lang="HR" style="mso-ansi-language:
HR"> je primijetio da od nedavna ponašanje četnika Draže Mihailovića obilježavaju 
slijedeće karakteristike: a) aktivna borba protiv komunističkog neprijatelja u 
Srbiji, NDH i Crnoj Gori, koja je zbog brojčane i oružane nadmoći komunističkih 
bandi za snage Draže Mihailovića u svakom slučaju povezana s rizikom; b) 
neizvršavanje općih i posebnih naređenja Saveznika za sabotažu; c) ponekad 
vrlo aktivna lokalna kolaboracija između četnika Draže Mihailovića i njemačkih 
trupa sigurnosti, </span><span lang="DE" style="mso-ansi-language:DE">Abwehra</span><span lang="HR" style="mso-ansi-language:
HR"> i njemačkih organizacija ustanovljenih za ekonomsku eksploataciju zemlje; 
d) apsolutna spremnost da se poslušaju taktičke direktive njemačkih oficira 
za vezu i e) neprestani pokušaji da se u zamjenu za dokazanu lojalnost dobije 
oružje i municija za borbu protiv komunističkog neprijatelja.<sup>70</sup> U 
kontrastu s ovim općim ponašanjem stoje neki četnički prijestupi, osobito 
oni u formi napada na transporte s hranom i municijom, ali ti napadi, naglašava 
se u izvještaju, nemaju nikakvo veliko značenje i četnici uvijek nastoje da 
ne ozlijede njemačku pratnju.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">70 
Mikrofilm br. T-311, rola 195, snimak 960.<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">U 
istom se dokumentu nadalje izjavljuje: iako je general Nedić imao neke rezerve 
prema generalu Mihailoviću, on je sada postao jedan od Mihailovićevih 
zagovornika i govorio je njemu u prilog pred Nijemcima, tako da konačno postoji 
ujedinjeni srpski antikomunistički </span>front<span lang="HR" style="mso-ansi-language:HR"> 
u kojem Mihailović ima podršku više od 90% svih Srba. </span><span lang="DE" style="mso-ansi-language:DE">Von</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">Weichs</span><span lang="DE" style="mso-ansi-language:HR"> </span><span lang="DE" style="mso-ansi-language:DE">je</span><span lang="HR" style="mso-ansi-language:
HR"> znao da su takvi pretjerani zahtjevi za municijom kao Nedićevi, koji je 
tražio 3,000.000 metaka, potpuno nerealni i predložio je početnu isporuku od 
samo 250.000 metaka. Četnici su govorili da će podići vojsku od 50.000 ljudi; 
</span><span lang="DE" style="mso-ansi-language:DE">von</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">Weichs</span><span lang="HR" style="mso-ansi-language:HR"> 
je smatrao da je tako velika vojska nemoguća iz tehničkih razloga i umjesto 
nje predložio je da se iz iskusnih Keserovićevih i Račićevih četničkih 
trupa formiraju tri puka s ukupno 6.000 ljudi, te da im se da zatraženo oružje 
(oko 5.000 talijanskih pušaka, 40 talijanskih teških mitraljeza i 30 lakih 
bacača).<sup>71</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">71 
</span><span style="font-size:7.0pt">Ibid</span><span lang="HR" style="font-size:7.0pt;
mso-ansi-language:HR">, </span></i><span lang="HR" style="font-size:7.0pt;
mso-ansi-language:HR">snimci 960-962. O cijelom pitanju Nedićevih i Mihailovićevih 
nastojanja da pribave oružje i municiju od Nijemaca, te o raspodjeli tog 
materijala vidi također </span><i><span style="font-size:7.0pt">The</span><span style="font-size:7.0pt;mso-ansi-language:HR"> 
</span><span style="font-size:7.0pt">Trial</span><span style="font-size:7.0pt;
mso-ansi-language:HR"> </span><span style="font-size:7.0pt">of</span><span style="font-size:7.0pt;mso-ansi-language:HR"> 
</span><span style="font-size:7.0pt">Dra</span><span lang="HR" style="font-size:7.0pt;
mso-ansi-language:HR">^</span><span style="font-size:7.0pt">a</span><span lang="HR" style="font-size:7.0pt;mso-ansi-language:HR"> 
Mihailović, </span></i><span lang="HR" style="font-size:7.0pt;mso-ansi-language:HR">str. 
242 — 244.<span style="letter-spacing:-.55pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Nedić 
i Mihailović sastali su se 20. augusta, u vrijeme kad </span><span lang="DE" style="mso-ansi-language:DE">je</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">von</span><span lang="DE" style="mso-ansi-language:HR"> </span><span lang="DE" style="mso-ansi-language:DE">Weichs</span><span lang="HR" style="mso-ansi-language:
HR"> morao napustiti Beograd da podnese izvještaj Hitleru. Prema obavijesti 
koju je primio </span><span lang="DE" style="mso-ansi-language:DE">von</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">Weichs</span><span lang="HR" style="mso-ansi-language:HR">, položaj dvojice 
generala u ovoj novoj kombinaciji bio je politički uvjetovan: »Iz obzira prema 
srpskom narodu i s obzirom na budućnost, Draža Mihailović će kao i do sada 
ostati u pozadini. Borbu protiv komunista vodit će ipak on, dok će političke 
veze sa okupacionom silom i dalje ostati u domeni predsjednika vlade Nedića.« </span><span lang="DE" style="mso-ansi-language:DE">Von</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">Weichs</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">je</span><span lang="HR" style="mso-ansi-language:HR"> bio svjestan da naoružavanje 
četnika u Srbiji povlači za sobom stanoviti rizik, ali je svejedno u svjetlu 
prilika koje su vladale u Srbiji i vjerojatnih događaja koji su predstojali, a 
i na osnovi prošlih iskustava, bio uvjeren da je pokret Draže Mihailovića u 
trenutku <i>»najpozitivniji </i>element u borbi protiv komunizma, koji u ovom 
času Nijemci ne mogu ni pod kojim okolnostima napustiti.« To nisu mogli, jer u 
slučaju povlačenja bugarskih trupa Nijemci u Srbiji ne bi imali dovoljno snaga 
i bili bi izloženi napredovanju Titovih trupa, a čak da bugarske trupe i 
ostanu, njemačke trupe u Srbiji nisu bile dovoljne da nadomjeste četničke 
formacije; i na kraju, četnici su u mnogo slučajeva direktno ili indirektno 
osiguravali ekonomsku eksploataciju Srbije, a to je pod postojećim uvjetima 
bilo od temeljnog značenja za njemačku vojnu industriju.<sup>72</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">72 
Mikrofilm br. T-311, rola 195, snimci 963-964.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Drugi 
dokument pripremljen u okviru ovog izvještaja Hitleru bavio se gubicima srpskih 
nacionalističkih snaga u borbi protiv komunista između 15. marta i 15. augusta 
1944. Oni se navode kako slijedi:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="letter-spacing:-.15pt;mso-ansi-language:HR">Ubijeni</span><span lang="HR" style="font-family:Arial;mso-hansi-font-family:&quot;Times New Roman&quot;;
mso-bidi-font-family:&quot;Times New Roman&quot;;mso-ansi-language:HR"> </span><span lang="HR" style="letter-spacing:-.1pt;mso-ansi-language:HR">Ranjeni</span><span lang="HR" style="font-family:Arial;mso-hansi-font-family:&quot;Times New Roman&quot;;
mso-bidi-font-family:&quot;Times New Roman&quot;;mso-ansi-language:HR"> </span><span lang="HR" style="mso-ansi-language:HR">Nestali</span></i><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Srpski 
dobrovoljački korpus 140</span><span lang="HR" style="font-family:Arial;mso-hansi-font-family:&quot;Times New Roman&quot;;
mso-bidi-font-family:&quot;Times New Roman&quot;;mso-ansi-language:HR"> </span><span lang="HR" style="mso-ansi-language:HR">312</span><span lang="HR" style="font-family:
Arial;mso-hansi-font-family:&quot;Times New Roman&quot;;mso-bidi-font-family:&quot;Times New Roman&quot;;
mso-ansi-language:HR"> </span><span lang="HR" style="letter-spacing:-.4pt;
mso-ansi-language:HR">69</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Srpska 
državna straža 157</span><span lang="HR" style="font-family:Arial;mso-hansi-font-family:&quot;Times New Roman&quot;;
mso-bidi-font-family:&quot;Times New Roman&quot;;mso-ansi-language:HR"> </span><span lang="HR" style="letter-spacing:-.25pt;mso-ansi-language:HR">107</span><span lang="HR" style="font-family:Arial;mso-hansi-font-family:&quot;Times New Roman&quot;;
mso-bidi-font-family:&quot;Times New Roman&quot;;mso-ansi-language:HR"> </span><span lang="HR" style="letter-spacing:-.3pt;mso-ansi-language:HR">26</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Srpska 
granična straža 3</span><span lang="HR" style="font-family:Arial;mso-hansi-font-family:&quot;Times New Roman&quot;;
mso-bidi-font-family:&quot;Times New Roman&quot;;mso-ansi-language:HR"> </span><span lang="HR" style="letter-spacing:-.6pt;mso-ansi-language:HR">13</span><span lang="HR" style="font-family:Arial;mso-hansi-font-family:&quot;Times New Roman&quot;;
mso-bidi-font-family:&quot;Times New Roman&quot;;mso-ansi-language:HR"> </span><span lang="HR" style="mso-ansi-language:HR">2<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Lojalni 
četnici 1.749</span><span lang="HR" style="font-family:Arial;mso-hansi-font-family:&quot;Times New Roman&quot;;mso-bidi-font-family:
&quot;Times New Roman&quot;;mso-ansi-language:HR"> </span><span lang="HR" style="mso-ansi-language:
HR">2.089</span><span lang="HR" style="font-family:Arial;mso-hansi-font-family:
&quot;Times New Roman&quot;;mso-bidi-font-family:&quot;Times New Roman&quot;;mso-ansi-language:
HR"> </span><span lang="HR" style="letter-spacing:-.25pt;mso-ansi-language:HR">120</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Gubici 
lojalnih četnika po mjesecima bili su kako slijedi: od 16. marta do 15. aprila, 
228; od 16. aprila do 15 maja, 231; od 16. maja do 15. juna, 290; od 16. juna do 
15. jula, 594; i od 16. jula do 15. augusta, 406. Nijemci nisu mogli točno 
ustanoviti gubitke četničkih jedinica koje su se samostalno borile, ali 
procijenili su da su visoki barem kao i gubici lojalnih četnika.<sup>73</sup> 
Budući da se četnici nisu mogli boriti bez municije, koju su morali dobivati 
od Nijemaca, ovi brojevi implicitno govore da je tijesna suradnja između 
Nijemaca i velikog dijela četnika u Srbiji postojala čak i poslije marta 1944, 
to jest nakon što su istekli svi sporazumi o primirju.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">73 
</span><span style="font-size:7.0pt">Ibid</span><span lang="HR" style="font-size:7.0pt;
mso-ansi-language:HR">, </span></i><span lang="HR" style="font-size:7.0pt;
mso-ansi-language:HR">snimak 968.<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="DE" style="mso-ansi-language:DE">Von</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">Weichsov</span><span lang="HR" style="mso-ansi-language:HR"> 
izvještaj u prilog kolaboraciji i pružanju pomoći četnicima možda prejako 
naglašava važnost četnika, ali on je naravno imao vojne razloge da nastoji 
uvjeriti Hitlera kako četničku pomoć treba za njemačku stranu pridobivati čak 
i više nego prije. U toj fazi rata, pritisnuti sa svih strana, Nijemci su mogli 
odvajati malo materijalne pomoći i </span>Hitler<span lang="HR" style="mso-ansi-language:HR"> 
se je više nego ikad odupirao da četnicima pruži išta osim najmanje količine 
vojnih potreba. Njegov prvo usmeni, a zatim i telegramom potvrđeni odgovor </span><span lang="DE" style="mso-ansi-language:
DE">von</span><span lang="DE" style="mso-ansi-language:HR"> </span><span lang="DE" style="mso-ansi-language:DE">Weichsu</span><span lang="HR" style="mso-ansi-language:
HR"> bio je eksplicitan: »Smiju se upotrijebiti isključivo pojedine četničke 
formacije koje su se i do sada dobro pokazale i </span>to<span lang="HR" style="mso-ansi-language:HR"> 
u lokalno ograničenim i taktički malim pothvatima, te pod njemačkom komandom 
i kontrolom.«<sup>74</sup> Ova naredba vezala je ruke njemačkim komandantima u 
Srbiji i oduzela Mihailoviću nade u znatniju njemačku pomoć u borbi protiv 
partizana. Hitlerove antisrpske predrasude, kojima su se sada pridružili i neki 
drugi faktori (gubitak Rumunjske i primicanje gubitka Bugarske, bojazan od udara 
u Mađarskoj i čak strah od antinjemačkih promjena u hrvatskoj ustaškoj državi) 
isključivale su svako pružanje neke veće pomoći četnicima.<sup>75</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">74 
Mikrofilm br. T-77, rola 781, snimak 5,507.576.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">75 
U tom smislu vidi </span><i><span style="font-size:7.0pt">KTBjOKWjWFSt, </span></i><span lang="HR" style="font-size:7.0pt;mso-ansi-language:HR">s,v. 
</span><span style="font-size:7.0pt">IV, </span><span lang="HR" style="font-size:7.0pt;
mso-ansi-language:HR">dio 1 (1944), str. 708-711.<span style="letter-spacing:
-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Poslanik 
</span><span lang="DE" style="mso-ansi-language:DE">Neubacher</span><span lang="DE" style="mso-ansi-language:
HR"> </span><span lang="HR" style="mso-ansi-language:HR">podnio je 28. augusta 
njemačkom ministarstvu vanjskih poslova novi zahtjev za bitniju pomoć četnicima 
u oružju i municiji, nakon što je </span><span lang="DE" style="mso-ansi-language:
DE">Hitler</span><span lang="HR" style="mso-ansi-language:HR"> samo djelomično 
prihvatio </span><span lang="DE" style="mso-ansi-language:DE">von</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">Weichsove</span><span lang="HR" style="mso-ansi-language:HR"> prijedloge. </span><span lang="DE" style="mso-ansi-language:DE">Neubacher</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">je</span><span lang="HR" style="mso-ansi-language:HR"> dokazivao da 
nedostatak njemačke pomoći izaziva nezadovoljstvo u četničkim redovima, te 
da zbog toga — a i zbog drugih razloga kao što su odbacivanje Mihailovića od 
strane zapadnih Saveznika, uslijed čega je izgubio još jedini preostali položaj 
načelnika štaba Vrhovne komande, približavanje sovjetskih snaga s istoka i početak 
jakih napada NOVJ u Srbiji — četnicima prijeti rasulo. S obzirom na ograničene 
snage koje su Nijemci imali u Srbiji, takvo bi rasulo bilo protiv njemačkih 
vojnih interesa i </span><span lang="DE" style="mso-ansi-language:DE">Neubacher</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">je</span><span lang="HR" style="mso-ansi-language:HR"> predložio da se oružje 
uzme iz tajnih spremišta jugoslavenskog oružja, koje je ostalo u mađarskim 
rukama od invazije 1941,<sup>76</sup> budući da su njemačke rezerve oružja 
male. To je bio dobro smišljen argument, ali ni on nije imao uspjeha. U 
okolnostima kad je i sam imao smanjene zalihe oružja, </span><span lang="DE" style="mso-ansi-language:DE">Hitler</span><span lang="HR" style="mso-ansi-language:
HR"> više no ikad nije bio voljan pružiti bitniju pomoć dvojici srpskih 
generala kojima nikada nije vjerovao, a još se uvijek bojao mogućnosti savezničkog 
iskrcavanja na Balkan, u kom bi slučaju četnici okrenuli njemačko oružje 
protiv Nijemaca. Također se plašio da bi pružanje pomoći velikosrpskim 
snagama moglo pomoći Srbima da ponovno steknu položaj vodećeg političkog i 
vojnog faktora na Balkanu, što je on htio spriječiti i nasuprot čemu bi čak 
i jačanje komunista moglo biti prihvatljivije.<sup>77</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">76 
Mikrofilm br. T-77, rola 883, snimci, 5,631.201-6<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">77 
Prema bilješkama generala Jodla koje citira general </span><span style="font-size:7.0pt">Warlimont</span><span lang="HR" style="font-size:7.0pt;mso-ansi-language:HR">, 
kad je feldmaršal </span><span lang="DE" style="font-size:7.0pt;mso-ansi-language:DE">von</span><span lang="DE" style="font-size:7.0pt;mso-ansi-language:HR"> 
</span><span lang="DE" style="font-size:7.0pt;mso-ansi-language:DE">Weichs</span><span lang="HR" style="font-size:7.0pt;mso-ansi-language:HR"> 
22. augusta 1944. došao u Hitlerov glavni stan tražiti dozvolu da organizira 
zajedničku borbu s generalom Nedićem i Mihailovićem protiv partizana u 
Srbiji, </span><span lang="DE" style="font-size:7.0pt;mso-ansi-language:DE">Hitler</span><span lang="HR" style="font-size:7.0pt;mso-ansi-language:HR"> 
mu je rekao da »Njemačka mora do kraja suzbijati sve planove o Velikoj Srbiji. 
Ne smije se stvarati srpska vojska. Prihvatljivija je čak stanovita komunistička 
opasnost.« </span><span lang="DE" style="font-size:7.0pt;mso-ansi-language:DE">Warlimont</span><span lang="HR" style="font-size:7.0pt;mso-ansi-language:HR">, 
str. 499.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Jedna 
od kobnih četničkih pogrešaka do sredine 1943. bilo je potcjenjivanje 
partizanske političke pronicavosti, vojnog rukovođenja i elastičnosti. To 
potcjenjivanje prevladavalo je čak i nakon Mihailovićevog povratka u Srbiju, 
juna 1943. i tokom slijedeće godine. Tim tonom prevelikog optimizma obilježena 
je i Mihailovićeva okružnica iz maja 1944. koja sadrži instrukcije za 
komandante korpusa, osobito one u Beogradu, kao i njegovo pismo Jevđeviću 
pisano u junu 1944 <sup>78</sup> Medu mnogim stvarima, Mihailović u svom pismu 
Jevđeviću govori o slabostima partizana i četničkoj snazi:<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">78 
Mikrofilm br. T-311, rola 286, snimci, 451-456, osobito snimak 452, te snimci 
471-475 za pismo Jevđeviću.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Tokom 
protekla dva ili tri meseca komunisti su imali teške gubitke i mnogo uzastopnih 
poraza. Komunisti su danas mnogo slabiji na svim područjima. Nadam se da će 
uskoro postati još slabiji i da će biti potpuno likvidirani. Najvažnija stvar 
je da ljudi danas ustaju sve više i više protiv njih, jer su zapazili sve 
njihove zločine i namere.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Nasuprot 
tome, mi smo danas znatno jači nego prije godinu dana i naša organizacija 
napreduje i širi se sve više i više. Naše oružane snage broje u stvari u 
celoj zemlji preko 100.000 ljudi, dok se broj regruta koji bi mogli biti naoružani 
penje na preko pola miliona. Ne smatramo za potrebno da ove stvari razglašavamo, 
niti treba da preterujemo s brojkama kao komunisti. Komunisti tvrde da imaju 
preko 200.000 vojnika, dok u stvari nemaju više od nekoliko desetaka hiljada.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Mihailovićevi 
izvještaji izbjegličkoj vladi bili su na sličan način optimistički, a 
njegov optimizam nije se smanjio ni nakon gubitka položaja u izbjegličkoj 
vladi; njegovi izvještaji svojim zastupnicima u inozemstvu tokom ljeta 1944 - 
12. i 27. jula, na primjer - općenito su puni nade s obzirom na četničku 
situaciju.<sup>79</sup> Ali slijedeća tri mjeseca pokazat će kako je taj 
optimizam bio na krivim temeljima.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">79 
Vidi Mihailovićeve izvještaje kako ih je objavio Jovan Đonović u »Veze s 
Dražom Mihailovićem sa Srednjeg i Bliskog Istoka i Severne Afrike«, str. 
56-57, 61-65.<span style="letter-spacing:-.2pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Ma 
koliko je Mihailović mogao imati brojne pristalice u Srbiji i ma koliko se 
njegov pokret mogao uspješno infiltrirati u upravni i vojni aparat Nedićevog 
režima, izvan Srbije, a osobito kod zapadnih Saveznika, podrška mu je brzo 
opadala. Britanci, koji su bili glavni faktor za utvrđivanje politike zapadnih 
Saveznika u Jugoslaviji i na Balkanu, napustili su ga. Sjedinjene Države nisu 
htjele poduzeti ništa bitno u njegovu korist, jer se to kosilo s političkim načelima 
stvorenim u najvišim američkim vladinim i vojnim instancama. Povrh toga, 
Mihailoviću su bila oduzeta njegova dva položaja u vladi, pa zbog toga nije više 
imao legitimni status, a izbjeglička vlada je postajala instrument 
Narodnooslobodilačkog pokreta. Kako je vrijeme prolazilo, sve više i više 
njegovih sljedbenika u Srbiji shvaćalo je da je stvar za koju se Mihailović 
bori beznadna i okretalo se je od njega. Rasulo u četničkim redovima, koje </span><span lang="DE" style="mso-ansi-language:DE">je</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">Neubacher</span><span lang="HR" style="mso-ansi-language:HR"> primijetio u 
augustu 1944, bilo je u stvari već neko vrijeme očevidno. Major Radoslav Đurić, 
četnički komandant jugoistočne Srbije, u maju je prešao partizanima s 
nekoliko svojih oficira i vojnika,<sup>80</sup> a u augustu je partizanima prešla 
Ibarska četnička brigada.<sup>81</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">80 
The Četnik, </span></i><span lang="HR" style="font-size:7.0pt;mso-ansi-language:HR">str. 
24-27. Neki promihailovićevski Srbi koji su poslije rata pisali prikaze o 
ratnim prilikama u Srbiji tvrde da je Đurić od početka naginjao partizanima i 
bio komunistički trojanski konj kod četnika. Na sličan način i jedan drugi 
pronedićevski emigrantski autor optužuje glavnog političkog savjetnika kod 
potpukovnika Keserovića, profesora Mihaila Kneževića. Vidi Karapandžić, 
str. 264-267. Đurićeve akcije u kritičnim danima oktobra i novembra 1941. u 
zapadnoj Srbiji i njegova kasnija nastojanja da svede na najmanju mjeru borbu 
između četnika i partizana ukazuju na to da je bio posve drugačiji od većine 
ostalih četničkih komandanata. Nakon prelaska postao je zamjenik načelnika 
Glavnog štaba NOV i POJ Srbije. Mihaila Kneževića ubio je četnički 
komandant kapetan Raković ili je ubijen po njegovom naređenju. Vidi <i>Suđenje 
članovima rukovodstva organizacije Dra^e Mibailovića, </i>str. 530.<span style="letter-spacing:-.2pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">81 
Mikrofilm br. T-77, rola 883, snimak 5,631.204. U junu 1972. saznao sam u 
Beogradu od jednog historičara, specijaliste za srpsku povijest u drugom 
svjetskom ratu, da je u toj brigadi bilo oko šezdeset komunista prije nego je 
prešla partizanima.<span style="letter-spacing:-.55pt"><o:p>
</o:p>
</span></span></p>
<span lang="HR" style="font-size:10.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">Takvo je, dakle, bilo stanje stvari u četničkom taboru u Srbiji, krajem 
augusta 1944. Na istoku su se sovjetske snage približavale jugoslavenskim 
granicama; partizani su upravo otpočeli s napadima i protiv Nijemaca i protiv 
četnika u Srbiji sa zapada i jugozapada, a Bugari su se spremali za izlazak iz 
saveza s Nijemcima i za povlačenje svojih snaga iz Srbije i Makedonije. 
Bugarska je 25. augusta proglasila svoju neutralnost i poslala svoje 
predstavnike u Kairo da zatraže kontakt sa zapadnim Saveznicima. Sovjetski 
Savez je 5. septembra navijestio rat Bugarskoj. Tri dana kasnije, Bugarska je 
navijestila rat Njemačkoj, a dan nakon toga kapitulirala je pred sovjetskim 
snagama.</span>
<p>
<br>
<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_62.htm"><b>Prethodni dokument</b></a></TD>
<TD><a href="40_64.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

