<html>
<head>
<meta http-equiv="Content-Type" content="text/html; charset=utf-8">

<title>PRVA KRAJISKA BRIGADA, SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA KRAJISKA - DVANAESTI DIO - Treci prodor u Srbiju</b><br>


<CENTER><TABLE border="1"><TR><TD><a href="2.htm"><b>Sadr&#382;aj</b></a></TD>
<TD><a href="2_12_20.htm"><b>Prethodna strana</b></a></TD>
<TD><a href="2_12_22.htm"><b>Slede&#263;a strana</b></a></TD>
<TD><a href="/"><b>Biblioteka</b></a></TD></TR></TABLE></CENTER>

<p class=BELITASTER>
<table width="100%">
<tr>
<td vAlign=Top>
<p><b>NOĆNI NAPAD NA UŽICE</b></p>
<p>Na maršu iz Župe za Sumadiju Peta udarna divizijaje, 13. septembra 1944. godine, izvršila noćni napad na neprijateljski garnizon u Užicu. Prva krajiška brigada grad je napadala sa jugoistočne strane, između puteva koji od Užica vode prema Čajetini i Višegradu. Prema odluci štaba brigade, Drugi bataljonje imao zadatak da, polazeći sa puta Čajetina - Užice, koristeći se krševitim i pošumljenim terenom i koritom riječice Đetinje, pod zaštitom mraka i bez borbe uđe u grad, iznenadi neprijatelja i napadne ga iz njegove pozadine, te na taj način olakša drugim bataljonima da savladaju uporišta spoljne odbrane neprijatelja. To nam je sopšteno pred sam poćetak akcije.</p>
<p>Poslije dugog marša izvršenog toga dana od Ivanjice prema Užicu, Drugi bataljon je u sumrak stigao poviše grada, u blizini sela Ljubonje. Poslije kratkog zastanka i predaha, komandir Druge čete Jovo Mrđa i zamjenik političkog komesara Živko Dojčinović (tada nismo imali političkog komesara i zamjenika kumandira čete, jer su obojica poginuli u prethodnim borbama protiv četnika i Bugara na Kopaoniku i u Kuršumliji) postrojili su nas i saopštili nam zadatak naše čete u napadu na Užice. Oni su taj zadatak dobili od štaba bataljona, a suštinu sujednostavno ubjasnili: treba da se bez borbe provučemo kroz neprijateljevu spoljnu odbranu grada, iznenadimo ga i napadnemo u samom gradu, koji brane nedićevci i četnici. Komandir upozorava borce da dobro pritegnu opremu kako u putu ne bi zveckala, dalje, da u koloni bude besprekorna tišina kako nas neprijatelj ne bi opazio do izbijanja na cilj, da sigurno održavamo vezu u koloni jerje teren za sve nas nepoznat i teško bismo se mogli orijentisati i snaći bez vodiča. Naša komora, kaže, ostaje u selu, pa ako se neko od boraca osjeća bolesnim ili premorenim, može da ostane sa komordžijama. Niko se nijejavio; svi smo bili raspoloženi za borbu, iakoje pritiskao umor od dugog marša, vukao nas k zemlji, omamljivao.</p>
<p>U koloni po jedan pošli smo niz strminu obraslu žbunjem i niskim drvećem. Noćje tiha, ali vidljivost slaba, pa se kroz šumu i bespuće sporo krećemo. Niz neke duboke jaruge i vododerine, sišli smo do riječice Đetinje, na samom ulazu u grad. Vodostaj je mali pa smo rijeku lako pregazili i prebacili se na drugu obalu. Ali pored sve naše opreznosti pri prelasku preko rijeke, neprijateljsko obezbjeđenje nas je opazilo i otvorilo vatru. U streljačkom stroju, preko jedne njive pod kukuruzom, jurnuli smo na neprijatelja i izbili na put koji od Višegrada vodi u Užice. Na drumu smo zatekli kolonu zaprežnih vozila iz sastava njemačke komore. Toje, u stvari, bila komora neke odjedinica njemačke "Princ Eugen" divizije, koje su tek pristigle od Višegrada u Užice. Pospani i bunovni, njemački vojnici su iskakali iz zaprežnih vozila i bježali u grad, a neki su se hvatali za guše sa našim borcima nastojeći da umaknu u mrak.</p>
<p>Vodnik Drugog voda Drago Solomun i ja, kao politićki delegat, upozoravali smo borce da se ne zadržavaju oko plijena, već smjelo kreću naprijed, kako neprijatelju ne bismo dozvolili da se sredi i pruži otpor. Dok promičemo pored sela ugledah dramatičan prizor. Jedan crvenoarmejac, koji je ranije pobjegao iz njemačkog zarobljeništva i dospio u naš vod, prolazeći pored zaprežnih vozila nožem nataknutim na pušku bocnu u tovar najednom vozilu. Na to odjednom iz vozila iskoči njemački vojnik, koji se očevidno tek tada probudio, i bacio se na crvenoarmejca. Nastade rvanje i gušanje između njih dvojice. lako sam već bio prešad na drugu stranu puta, povratih se da pomognem Rusu. Munuh Švabu puščanom cevi u rebra; on se uvi i jauknu od bola, a onda pusti Rusa i svom snagom jurnu na mene, pokušavajući da mi otme pušku i umakne u mrak. U tom trenutku neko opali metak i Švaba se svali u jarak pored puta. Od plamena iz usta cijevi puške nastade još veći mrak i nikoga ne vidim oko sebe. Iz mraka se javi komandir čete Jovo Mrđa: "Repajiću, jesam li te ubio?" "Ne, nisi. Sve je u redu". "Onda idemo dalje", pozva me Mrđa.</p>
<p>Njemački vojnici su se malo sredili i sa jednog brežuljka iznad puta i iz obližnjih kuća otvorili žestoku paljbu iz pušaka i puškomitraljeza. Vodnik Solomun poveo je naš Drugi vod na juriš. Nijemci su ustuknuli, ali ne daleko. Iz tvrdih zgrada i ranije pripremljenih zaklona pružili su žestok otpor. Uz to, pristizala imje pomoć iz grada i izvršili su protivnapad sa ciljem da nas odbace i preotmu svoju komoru. Naši puškomitraljesci Jovan Marjanović, Milan Šurlan i Drago Grujičić dobro su postavljeni i uspješno odbijaju juriše Nijemaca i nedićevaca. Svaki njihov pokušaj da nas protivnapadom potisnu sa dostignute linije odbijen je uz velike gubitke. Prvi i Treći vod su, takođe, uspješno odbijali protivnapade neprijatelja.</p>
<p>Ali ni mi nismo mogli naprijed. Nijemci i nedićevci pojačavali su svoju odbranu dovlačeći nove snage iz grada i pripremajući se za protivnapad. Negdje pred svanuće stiglo je naređenje štaba brigade da se povučemo na polazne položaje, jer naše jedinice nisu uspjele da ovladaju spoljnom odbranom neprijatelja - zbog pristizanja njemačke "Princ Eugen" divizije od Višegrada, na šta se prilikom donošenja odluke o napadu na Užice nije računalo jer podataka o tome nije bilo. Žao nam je bilo da se povučemo, jer smo gorjeli od želje da oslobodimo taj junački grad u kome je boravio Vrhovni štab ustanićke 1941. godine, gdje je bio centar prve partizanske republike i koji su branili njegovi heroji sa Kadinjače do posljednjeg daha.</p>
<p>U oko 50 zaprežnih vozila njemačke komore bilo je dosta za nas dragocjenog ratnog materijala - municije, odjeće, obuće, hrane i drugih potreba. Prava je šteta bila što tu opremu nismo mogli svu izvući. Riječ je o tome da smo se povlačili bespućem, kuda smo i došli, i kuda nije bilo moguće izvući zaprežna vozila. Borci su se snabdjeli municijom i od drugog ponijelijoš onoliko koliko su mogli, uglavnom odjeće i obuće. Neki su ponijeli i po parče slanine i pršute, što se takođe našlo u kolima. Poveli smo i dva konja, ali im se komordžije nisu mnogo obradovale, jer su to bili teški "štajerci", pogodni samo za vuču, a nama su bili potrebni samo tovarni konjići. I ja sam se ovajdio od tog plijena - ponio sam nove vojničke cokule i bluzu. Bluza mi je naročito dobrodošla da zamijenim moju englesku koja mi je bila toliko tijesna da je nisam mogao zakopčati.</p>
<p>Poveli smo i jednog zarobljenog njemačkog vojnika. 0 njemu se starao zamjenik političkog komesara čete Živko Dojčinović. Ispitivao gaje i pokušavao da dozna kojoj jedinici pripada, odakle su došli itd. Ali hitlerovac je bio i ostao drzak, nije htio ništa da kaže. Samo je uzvikivao: "Hajl Hitler!" Po dolasku u selo predatje u nadležnost štabu bataljona.</p>
<p>Poslije jednodnevnog odmora u selu Tripkovo, pošli smo dalje - u Sumadiju, hrleći prema Aranđelovcu.</p>
<p><i>Ranko Repajić</i></p>
<CENTER><TABLE border="1"><TR><TD><a href="2.htm"><b>Sadr&#382;aj</b></a></TD>
<TD><a href="2_12_20.htm"><b>Prethodna strana</b></a></TD>
<TD><a href="2_12_22.htm"><b>Slede&#263;a strana</b></a></TD>
<TD><a href="/"><b>Biblioteka</b></a></TD></TR></TABLE></CENTER>

</TD></TR></TABLE>

</body></html>

