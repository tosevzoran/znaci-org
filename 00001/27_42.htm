<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_41.htm"><b>Prethodni dokument</b></a></TD>
<TD><a href="27_43.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Footnote0" style="margin-top:0mm;margin-right:0mm;margin-bottom:0mm;
margin-left:79.0pt;margin-bottom:.0001pt;line-height:normal;mso-pagination:
widow-orphan lines-together;page-break-after:avoid;background:transparent"><a name="bookmark42"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Heading13Spacing1pt0">KOD 
GORNJEG VAKUF</span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Heading13Spacing1pt0">A</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Već 4. marta 1943. dijelovi 1. proletereke, 
poslije usiljenog marša od Solakove kule, izbili su na desnu obalu Vrbasa, iza 
Gornjeg Vakufa. Brigada se tako zabacila za leđa Njemcima, čiji je pritisak na 
naše brigade koje su branile prilaze Prozoru bio veoma jak. Istog dana glavnina 
brigade vodila je na čitavom frontu borbu sa isturenim njemačkim snagama. Naš 
bataljon je noću prošao kroz selo Bistricu. Te noći smo to veliko selo na 
domaku Gornjeg Vakufa bili &quot;podijelili<sup>!</sup> sa ustašama. Oni su se 
nalazili u donjem dijelu sela. Naša kolona je prošla pored njihovih straža. 
Pucanja nije bilo. Tek kasnije, kad smo utvrdili da je u Bistrici neprijatelj, 
dijelovi jednog bataljona, mislim da je bio Treći, pripucali su, i ustaše su 
bez odgovora pobjegle u Gornji Vakuf. U noći između 4. i 5. marta glavnina i 
štab 2. bataljona nalazili su se iznad ceste Vakuf—Bistrica. Čitavu noć 
eksplodirale su oko nas granate iz topova koji su se nalazili u selu Gračanici. 
Malo je ko spavao.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ujutro 5. marta 
osjetili smo da se pritisak naših snaga od Makljena pojačava. Vidjeli smo 
Njemce koji su se muvali po drumu od Vakufa prema Bugojnu i obratno, Naša 
artiljerija, koja se nalazila na Makljenu, tukla je uspješno njemačku kolonu. 
Gotovo svaka granata padala je među njih. Ipak Njemci još nijesu odstupali. Čak 
smo zapazili jake kolone koje su zamicale uz cestu ka Vilića guvnu, prema 
Prozoru. Dijelovi 1. proleterske bili su se protegli Do Gornjeg Odžaka, izand 
Bugojna. Ali otuda, zbog udaljenosti, nijesu mogli da dejstvuju uspješno. Naš 
bataljon je bio najbliži Njemcima, upravo na nekoliko kilometara od Vakufa, 
koji su naše snage bile oslobodile, pa ponovo napustile.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Tada je komandant 2. 
bataljona uputio jedan vod da prodre do Vrbasa, na stotinak metara od ceste koja 
vodi od Bugojna za Prozor. Skoro na domet ručne granate! Njemci u Gornjem 
Vakufu ostali bi nam za leđima. Štab bataljona nije htio rizikovati da u borbu 
uvede jače snage.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">S vodom je pošao i 
Petar, komesar 1. čete. Rukovodstvo te kolone od tridesetak ljudi našlo se 
pred delikatnim zadatkom: trebalo je usred bijela dana prebaciti vod ne samo 
preko ceste nego i preko njiva djelimično pokrivenih snijegom. Štuke su od 
samog jutra nemilosrdno tukle po~ ložaj naših snaga na Makljenu, ali nijesu ni 
nas &quot;zaboravljale&quot;. Njemci su, vjerovatno, shvatili opasnost koja im 
je prijetila od udarca u leđa. Drugo, trebalo je privući se istrurenom položaju 
odakle je imala da počne naša akcija. Jer zadatak je bio da se spustimo iznad 
samog Vrbasa i da iz pet-šest automatskih oruđa ospemo vatru po njemačkoj 
koloni. Naš cilj je bila jedna šumovita čukica, jugozapadno od Gornjeg 
Vakufa. Prilikom pokreta morali smo ići na što većem odstojanju da bi se 
izbjegle žrtve.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sve ove zadatke rješavali 
smo u maršu. Ispočetka smo pokušali da se zaklanjamo iza nekih živica. Ali 
je njih uskoro nestalo. Raetojanje od nekih trista metara morali smo da pređemo 
u trku. Njemci na sve to još nisu reagovali.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;">Zadatak je bio da Njemcima priredimo iznenađenje. 
Da li smo uspjeli da stignemo neopaženi? Ili su Njemci čekali da zauzmemo položaje, 
pa da nas tuku artiljerijom?<o:p>
</o:p>
</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;">Prilaz pošumljenoj i kamenitoj čukici vodio je 
preko nekog zapuštenog kamenoloma, obraslog u korov i trnje. Tako smo mogli da 
se vrhu glavičice privučemo neopaženo. Četiri puškomitraljesca zauzela su 
položaje i čekala naređenje. I mi smo se došuljali do njih. Odjednom, na 
trista metara pred nama, preko Vrbasa koji protiče ispod čukice, u šljivicama 
pored ceste, opazili smo njemačku kolonu. Išla je prema Gračanici. To znači 
da se povlačila, ili je bila dobila smjenu. Sigurno su se klonili ceste zato što 
ju je tukla naša artiljerija. Rijetko smo kad u ratu vidjeli tako lijepu metu. 
Trebalo je samo otvoriti vatru, pa da svaki metak bude pogodak. I mi smo 
otvorili vatru. Tukli smo iz pušaka, da bismo postigli što bolji efekat. Naša 
prva paljba nije trajala više od desetak minuta. Najednom se pred nama, odmah 
preko rijeke, ukazala gomila tamnozelenih uniformi. Bile su to, vjerovatno, 
rezerve koje su bile sakrivene po šljivicima.<o:p>
</o:p>
</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Nikome od njih, za 
veliko čudo, nije padalo na pamet da otvori vatru. Tek kad smo mi osuli po 
njima, javilo se nekoliko šaraca. Pa i kolona koja se kretala pored ceste 
razbila se u grupe. Na prostoru širokom pola kilometra njemački vojnici su bježali.</span></p>
<p class="Footnote7" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Više od pola sata 
trajala je ta trka. Za trenutak smo se i mi zamislili. Ne bi li bilo bolje da se 
spustimo na samu rijeku, ispod čukice? Bićemo bliže cesti. Ali glavnina našeg 
bataljona bila je isuviše daleko da bi nam mogla priteći u pomoć ako Njemci 
odluče da nas napadnu. Zato smo ipak ostali na glavičici. Nove grupe Njemaca 
izlazile su iz zaklona i zamicale prema Gračanici. Primijetili smo da se i na 
sektoru Makljena pojačala vatra naših snaga i da se njemačke kolone i otuda 
vraćaju. Naša artiljerija je tukla brzom paljbom.</span></p>
<p class="Footnote7" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Njemačka vatra na 
platou prema Prozoru sve više je slabila. Ipak, nijesmo imali predstave o tome 
šta se dešava u samom Vakufu. Zato smo Petar i ja sa nekoliko boraca napustili 
čukicu i krenuli kroz šumu u pravcu Vakufa. Šumica se proteže do ceste 
Bistrica—Vakuf. Iza brežuljka cesta savija i gotovo polukružno zahvata brežuljak. 
Na krivini, gdje put ponovo skreće prema sjeveru, nalazio se drveni most. 
Njemci su i dalje bježali</span><span lang="SR-CYR"> </span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">pored lijeve obale Vrbasa, ali su nastojali da se 
uklone od naše vatre. Naša grupa je krenula jednom stazom kroz šumarak. 
Stigli smo na krajnju istočnu glavicu brežuljka, na nagib prema cesti. Na 
samoj glavičici nalazi se rudina od dvadesetak metara u prečniku, oivičena šumom. 
Odatle smo mogli golim okom da posmatramo njemačke položaje iznad Vakufa. Ali 
su, isto tako, mogli i oni nas lijepo da vide. I dok smo mi natenane posmatrali 
njihove pokrete, počele su da fijuču bacačke mine. Čitavi buketi mina 
prosuli su se oko nas. Popadali smo po otkrivenom terenu, jer nijesmo imali 
vremena da se sklonimo u šumarak. A Njemci su neprekidno tukli, pa se uskoro od 
dima nije vidjela zaravan, a ni mi na njoj. Kako koja mina eksplodira i napravi 
duboku rupu, mi uskočimo u nju i tako se zaklonimo.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Prošli smo srećno pri 
prvom bombardovanju, a onda nam je već bilo lakše: bilo je dosta rupa, jer je 
zemlja bila meka. Kad se paljba stišala, kad su Njemci već bili uvjereni da su 
nas &quot;sve pobili&quot;, počeli smo jedan po jedan potrbuške da se izvlačimo 
iz rupa i puzimo prema šumi. Od nas oemorice niko nije bio povrijeđen. A bilo 
je na nas ispaljeno preko trideset mina. Čitava rudina bila je prosto preorana. 
Brzo smo sišli iza glavičice u pravcu glavnine voda. Kad smo odahnuli, počeli 
smo svi u jedan glas da se smijemo. Nijednom od nas nije se vidjela koža na 
licu. Gar i zemlja bili su nas potpuno izobličili. Trebalo nam je četvrt sata 
da se koliko-toliko očistimo.<o:p>
</o:p>
</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Naši mitraljesci su i 
dalje tukli po njemačkoj koloni, sada već manjim rafalima, jer je municija 
bila pri kraju. A i Njemci su se izvlačili opreznije, pa su s vremena na 
vrijeme odgovarali vatrom. Dok smo nas osmorica zauzimali položaj na čukici, 
preko nas su prelijetale štuke i gubile se prema Makljenu. Tada je neko od nas 
začuo huku motora. Veliki tenk panter valjao se tromo cestom prema Bistrici. 
Iza njega, koliko smo mogli primijetiti, nije bilo pješadije. No bilo je očito 
da je pošao s namjerom da se obračuna sa nama. Trebalo je nešto preduzeti. 
Nismo imali čime da ga napadnemo. Dvije-tri pgguke počele su da nadleću naš 
položaj. I dok su Njemci i dalje u gustim kolonama odstupali prema Bugojnu, mi 
smo ležali prikovani za glavičicu. Svuda oko nje bio je brisani prostor. Petar 
se uspravio i posmatrao tenk, koji se i dalje lagano gegao prema Bistrici. Tada 
nam je pao u oko drveni most. Da li će se tenkista usuditi da krene preko 
njega. Bilo je to u tom trenutku za nas najvažnije pitanje. Svakako, Njemci bi 
nam se rado osvetili, jer smo u njihove redove unijeli i suviše panike. A 
vjerovatno smo im nanijeli i znatne gubitke. Nema sumnje da su kasnije po vatri 
mogli da ocijene naše snage.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Tenkista se nije usudio 
da pređe preko mosta. Zastao </span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:SR-CYR" class="Bodytext6Italic">je 
i</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> iz topa i mitraljeza počeo je da tuče po nama. 
Ali nas to nije zabrinjavalo, jer smo bili u mrtvom uglu. Ipak, nijesmo znali šta 
nakon toga može da uslijedi. Odlučili smo se da čistinom, po brisanom 
prostoru, krenemo natrag, u sastav bataljona. Uskoro smo izgubili tenk iz vida, 
ali smo čuli paljbu. Tukao je po ćuviku, dok smo mi odmicali prema cesti. Štuke 
su nadlijetale, ali ni jednu bombu nisu bacile na nas. Tako smo bez žrtava 
uspjeli da pređemo cestu i uđemo u šumarak iznad Bistrice.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kad su čuli da smo na 
broju i kad su nas ugledali, u štabu su se začudili. Nas osmorica zaista smo 
ličili na odžačare. A komandant je rekao:</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Kada su počeli da 
vas tuku iz bacača, mislili smo da niko živ neće iznijeti glave. Prosto 
nevjerovatno!</span></p>
<p class="MsoNormal" align="right" style="text-align:right"><span style="font-size:9.0pt;mso-fareast-language:
SR-CYR" class="Bodytext5NotItalic">Jovan BOŽOVIĆ</span></p>
<p>
<br>
<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_41.htm"><b>Prethodni dokument</b></a></TD>
<TD><a href="27_43.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
