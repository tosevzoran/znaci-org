<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_207.htm"><b>Prethodni dokument</b></a></TD>
<TD><a href="31_209.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">TRI 
POLITDELEGATA TREĆEG VODA</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:10.0pt;line-height:91%"><span lang="EN-GB">Sećam 
se Pere Dodiga, Marka Čočića i Ivana Cara, politdelegata 3. voda 1. čete 1. 
bataljona. Sećam ih se po onom što ne treba ostaviti zaboravu.</span></p>
<p class="MsoNormal" style="line-height:91%"><span lang="EN-GB">U jesen 1943. 
godine, posle kapitulacije Italije, upućena je veća grupa boraca iz 
prekomorskih jedinica u 3. krajišku proletersku brigadu. Među njima se nalazio 
i Pero Dodig, koji je raspoređen u naš 1. bataljon. Vedar i veseo brzo se 
srodio sa novom sredinom i od prvih dana se isticao hrabrošću koja je ostalima 
služila za primer. </span><span lang="DE" style="mso-ansi-language:DE">Početkom 
1944. godine postavljen je u 1. četi za političkog delegata 3. voda.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Došlo je proleće 1944. godine. Nemci su izvršili desant na Drvar, a 
istovremeno iz svih pravaca krenuli svojim napadnim kolonama na ovaj grad. Naša 
brigada je razbila kolonu koja je nadirala od Livna ka Glamoču, a 30. maja, po 
dolasku u s. Poljice (oko 20 km jugoistočno od Drvara), primila zadatak da 
neposredno obezbeđuje Vrhovni štab. Istog dana naveče brigada je zajedno sa 
kolonom Vrhovnog štaba izvršila pokret iz sela Poljice u rejon sela Podić i 
Preodac (na severnim obroncima Šator-planine). Međutim, zbog jakog pritiska 
nemačkih snaga na tom pravcu, cela kolona se sutradan 31. maja vratila natrag 
sa ciljem da se kod Mliništa prebaci istočno od komunikacije Glamoč — 
Mrkonjić-Grad.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Maršujući pravcem s. Preodac — s. Srdići — Tisovi vrh, brigada je u 
zoru 1. juna 1944. godine, zajedno sa kolonom Vrhovnog štaba, izbila u rejon 
koliba Bijeljevine. Odatle je, posle kraćeg odmora, produžen pokret ka šumskoj 
pruzi Lisina — Mliništa. Na čelu kolone nalazio se 5. a odmah za njim 1. 
bataljon. Tek što su ova dva bataljona sa proplanka kod Bijeljevine zašli u šumu, 
napadnuti su od nemačkih planinskih jedinica, i to: 5. bataljon sa pravca Obršine 
(tt. 1369), a 1. bataljon sa pravca železničke stanice Lisina.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">Bataljoni 
su odmah, svaki na svom pravcu, prihvatili borbu. Među prvima koji su jurnuli 
na neprijatelja bio je i Pero Dodig. Znao je on dobro da se u koloni, svega 
nekoliko stotina metara iza nas, nalazio Vrhovni komandant, pa je ne čekajući 
nikakvo naređenje poveo svoje borce na juriš. U kratkoj, ali veoma oštroj 
borbi Nemci su bili zbačeni sa šumovite kose. Pero Dodig se nije zaustavio, već 
nastavio gonjenje razbijenog neprijatelja. Štektanje mitraljeza i eksplozije ručnih 
bombi odzvanjali su šumom. Pero je sa svojim borcima neprekidno kretao u nove 
napade. U jednom trenutku pored njega je eksplodirala mina iz nemačkog bacača 
i on je pao. Kad smo stigli do njega, bio je već mrtav. Tu smo ga i sahranili, 
u šumi iznad pruge.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">Na 
mesto Pere Dodiga, za politdelegata 3. voda došao je Marko Čačić, takođe 
sin ponosne Dalmacije, borac koji se već toliko puta istakao svojom snalažljivošću 
i hrabrošću. Petnaestak dana od pogibije Pere Dodiga bataljon je dobio zadatak 
da likvidira neprijatelja koji se utvrdio na Vitreuši, najvišem vrhu 
Zec-planine, iznad izvorišta Vrbasa. Držanjem tih položaja Nemci su onemogućavali 
prebacivanje kolone 1. proleterske divizije, sa Zec na Vranicu planinu.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">18. 
je jun, nalazimo se na planini visokoj skoro 2.000 metara, a oko nas se 
kovitlaju magle. Teren je bio veoma težak za napadanje. Brisani prostor do 
padina Vitreuše, na kojima su nemački rovovi. Međutim, zadatak glasi: 
likvidirati neprijatelja po svaku cenu! To znači da rovovi neprijatelja ne 
smeju za nas biti nikakva smetnja... Pod zaštitom magle privlačili smo se 
neprijateljskim položajima. Odjednom je dunuo jak vetar i raspršio maglu. Mi 
smo se našli na otvorenom prostoru, nepunih stotinu metara pred nemačkim 
rovovima. Zalegli smo, a Nemci, primetivši nas, otvorili iz rovova žestoku 
vatru po našim redovima. Na vatru smo odgovorili vatrom. Rasplamsala se oštra 
borba, ali svi pokušaji da prodremo do neprijateljskih rovova ostali su bez 
uspeha. Dalje se nije moglo.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">U 
jeku borbe dopuzao je do nas kurir brigade i doneo pismeno naređenje komandanta 
Vlade Bajića, u kome je samo stajalo: &quot;Likvidirajte neprijatelja!&quot; 
Kako likvidirati? Gubici su nam sve veći. Pored ostalih poginuo je hrabri 
mitraljezac Vlado Zeljković i bolničarka Zora Vojvodić. Jedino bombama u 
neprijateljske rovove možemo nešto više učiniti.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Tko će se javiti za bombaše? Marko Čačić prvi reče: &quot;Ja!&quot; 
Napuni torbicu bombama, jednu uze u ruku šutke nas pogleda i krenu napred. 
Puzao je stopu po stopu dok se nije približio rovu na 15 — 20 metara. Vidimo 
ga kako zamahnu rukom. </span><span lang="EN-GB">Jednom... dvaput... triput... 
Odjeknule su tri mukle detonacije u neprijateljskom rovu iz koga se podigao 
oblak dima i prašine. Marko još jednom podiže ruku i zamahnu, ali pre nego je 
četvrta bomba i eksplodirala u neprijateljskom rovu, odjeknula je pored njega 
eksplozija nemačke bombe. Videli smo samo kako se Marko malo podiže, zgrči i 
zatim pade.</span></p>
<p class="MsoNormal" style="margin-top:1.0pt;text-indent:20.0pt;line-height:91%"><span lang="EN-GB">Kada 
smo zauzeli prve nemačke rovove izvukli smo Marka sa položaja. </span><span lang="DE" style="mso-ansi-language:DE">Bio 
je u nesvesti sa teškom ranom na stomaku. Nekoliko dana je herojski izdržao na 
nosilima, ali teški marševi i neprekidne borbe koje smo u drugoj polovini juna 
vodili sa nemačkim planinskim trupama, onemogućili su da mu se pruži potrebna 
nega i on je podlegao zadobijenim ranama. Umro je na nosilima, a 3. vod opet 
ostao bez političkog delegata.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Posle 
Marka za politdelegata 3. voda došao je Ivan Car, tih mladić koga su svi 
voleli. Bio je željan znanja i uvek bi ga, u kratkim predasima između borbi i 
marševa, viđali sa knjigom u ruci. Prvih dana jula, nastupajući za Srbiju, 
brigada je prešla Drinu kod Foče, odakle je 1. bataljon odmah dobio zadatak da 
likvidira nemačke snage na Krčinom brdu (desetak kilometara severno od Foče).<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">Krenuli 
smo iz Foče u zoru 6. jula 1944. godine i posle višečasovnog marša stigli u 
blizini Krčinog brda. Odmah smo prešli u napad. Razvila se veoma teška borba, 
jer su Nemci uporno branili svoje položaje na tom brdu. Na najvišu kotu Krčinog 
brda napadala je 1. četa. Ivan Car je sa svojim vodom, tučen žestokom 
mitraljeskom vatrom, probijao prema neprijateljskim položajima, ali je pao pogođen 
u grudi.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Do kraja dana smo ovladali Krčinim brdom, uništivši 32 fašistička 
vojnika. Pošto smo izvršili dobiveni zadatak potražio sam Ivana. Našao sam 
ga gde leži na nosilima i pitao kako se oseća.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Dobro je, 
dobro, druže komesare! Glavno je da je neprijatelj razbijen i uništen — 
odgovorio mi je jednostavno.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Posle nekoliko 
dana prenesen je u divizijsku bolnicu, a zatim kao teški ranjenik prebačen 
avionom u našu bazu u Bariju, na lečenje.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">3, vod 1. čete 
1. bataljona je za svega mesec dana ostao i bez trećeg političkog delegata. </span><span lang="EN-GB">Pričati 
o tom vodu, znači pričati o hrabrom Peri, Marku i Ivanu.</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Viktor KUČAN</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_207.htm"><b>Prethodni dokument</b></a></TD>
<TD><a href="31_209.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

