<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_172.htm"><b>Prethodni dokument</b></a></TD>
<TD><a href="4_14_4_174.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST ŠTABA VRHOVNE KOMANDE OD 12. MARTA 1945. 
KOMANDANTIMA NEPOSREDNO POTClNJENIH JEDINICA ZA ODBRANU U REJONU TREBOVCA RADI 
OBEZ-BEĐENJA PRELAZA GLAVNINE NA LEVU OBALU BOSNE1</strong></p>
<p align="center">ŠTAB VRHOVNE KOMANDE</p>
<p align="center">O. Br 296</p>
<p align="center">12. mart 1945. god.</p>
<p align="center">U 21,45 časova</p>
<p align="center">ZAPOVEST</p>
<p align="center">Sekcija Derventa — Tuzla 1:100.000.</p>
<p>Do ovoga časa situacija u toku današnjeg dana na frontu je sledeća:2</p>
<p>Južno od Spreče Ozrenski korpus drži Boljanić; severno od Spreče 
muslimanska milicija drži Klokotnicu. Snage potpukovnika Pavla Đurišića drže 
front s. Lukavica — Spletena Lipa — Vis [k.] 556 — s. Krčevljani. Na 
ovome delu fronta angažovani su i delovi snaga pukovnika Keserovića kao i 
de-lovi snaga potpukovnika Račića; dalje na sever front ide na Brezovu Glavu 
[k.] 442 — Orahova Suma [k. 347 — Visibaba [k.]244 — s. Oteža d ispred 
Modrica na 4 klm. Modrič je u našoj vlasti. Neprijatelj je u toku dana 12. 
o.m. ispoljio svoju aktivnost prema Spletenoj Lipi i prema Visu 556, ali su svi 
ovi položaji protiv napadima ukoliko su uzeti povraćeni, blagoda-reći angažovanju 
Račićevih snaga. Najjači pritisak neprijatelj ispoljava prema našem severnom 
krilu od Brezove Glave pa do Modriča. U toku današnjeg dana i u toku iduće noći 
prebačen veliki broj izbeglica, bolesni i ranjeni, ukoliko su ih komandanti 
blagovremeno uputili na mesto prelaza. Ideja manevra: Nesmemo dozvoliti da 
budemo nabačeni na skele sa svima snagama i da sem skela kod Koprivne ne budemo 
imali drugog izlaza. Nesmemo dozvoliti da budemo probijeni na frontu, a naročito 
da sevemo krilo bude odsječeno, jer južno krilo ima svoj naslon i prema Ozrenu 
i prema prelazima na Rudanci i prema oblasti Doboja. Zbog ovoga je veoma važno 
da desno krilo — trupe potpukovnika Pavla Đurišića zajedno sa trupama 
potpukovnika Račića apsolutno održe svoje linije aktivnim dejstvom u toku 
sutrašnjeg dana — 13. marta o.g.</p>
<p>NAREĐUJEM:</p>
<p>1.— Potpukovnik Pavle Đurišić bezuslovno sa svojim trupama ima održati 
svoju dosadašnju liniju a da mi iz oblasti Spletene Lipe odmah smeni delove 
snaga pukovnika Kesero-vića koje su još do sada ostale nesmenjene, jer su mi 
neophodno potrebne u rezervi Vrhovne komande za neodložne akcije. Ovu Keserovićevu 
snagu odmah mi uputiti u Koprivnu. 5. divizija inače drži uzani front.</p>
<p>2. U toku sutrašnjeg dana 13. marta potpukovnik Račić obrazovaće mi 
manevarsku grupu za prostor Vis 556 — s. Krčevina3 — Konjska glava 474 — 
Duga Njiva — Prebijeni Kam. Potpukovnik Račić manevrom i aktivnim dejstvom 
ima da posluži kao stožer celokupne odbrane fronta. Ova prostorija u toku 
sutrašnjeg dana mora se održati.</p>
<p>3.— Pukovnik Keserović koji raspolaže sa snagama Garde, Avalskim 
korpusom, Smederevskim odredom, Šumadiskim Ikorpusom, delovima Timočana i 
delovima Požežana koji se nalaze u toku preformiranja, ima se zadržati na 
liniji koju sada ima i u toku sutrašnjeg dana može manevrovati po prostoru 
zaključno do linije: Visibaba 393 — s. Babešnica — (greben ide duž leve 
obale r. Babešnice zaključno sa Brijeg k. 257). Ta se linija mora održati do 
sutra do mraka. Iz svoga sastava uputiće Avalski korpus u Koprivnu gde će mi 
se javiti i dobiti dalje naređenje. Pukovnik Keserović na svom desnom krilu držaće 
Sumadiski korpus, a na svome levom krilu Gardu. Borbu u toku sutrašnjeg dana 
voditi veoma uporno za dobitak u vremenu i ne dozvoliti nikakvo povlačenje bez 
najupornijeg otpora i ofanzivne akcije. Ali napominjem da se posled-nja linija 
data pukovniku Keseroviću mora održati.</p>
<p>4.&nbsp; — Skrćem pažnju potpukovniku Račiću da zaseok Markovići sa 
Konjskom Glavom, Prebijenim Kamom i Dugim Njivama prestavlja centralnu 
prostoriju našeg otpora.</p>
<p>5.&nbsp; — U toku noći 12./13. marta požuriti sa prebacivanjem svih 
bolesnih, ranjenih i izbeglica. Skrećem pažnju trupama i svima starešinama da 
imamo veliki balast i veliku odgovornost za spas izbeglica, ranjenih i bolesnih, 
zbog čega od trupa i starešina tražim veliki napor i požrtvovanje.</p>
<p>Na prelazima nesme da bude nikakvog nereda, jer ću sa oružjem intervenisati 
protiv svakoga nereda koji otežava prebacivanje preko Bosne, a ovo u toliko pre 
što trupama ne preti nikakva opasnost, jer čak i na slučaj da ne budu u 
stanju da pređu preko skela, one mogu odstupiti i prema jugu obzirom na iznetu 
situaciju, a pod uslovom da desno krilo naše sa snagama potpukovnika Pavla Đurišića 
i potpukovnika Račića izvrše svoju dužnost. Dostavljeno:</p>
<p align="center">Potpukovniku Pavlu Đurišiću; potpukovniku Račiću, 
potpukov. Keseroviću i potpukovniku Ra-kiću.</p>
<p align="center">Načelnik štaba Vrhovne komande,</p>
<p align="center">Armiski đeneral,</p>
<p align="center">M.P.4</p>
<p align="center"><strong>Drag. M. Mihailović</strong></p>
<p>1&nbsp; Original (pisan na mašini, ćirilicom) u Arhivu VII, Ča, k. 6, reg. 
br. 41/3 (VK-V-509). Na originalu je Draža Mihailović masti-lom ispravljao 
pojedine slovne greške.</p>
<p>2&nbsp; Vidi dok. br. 172 i 174.</p>
<p>3 To mesto nije nađeno na karti 1:100.000, verovatno se radi o s. Krčevljani.</p>
<p>4 Okrugli pečat: »Komanda jugoslovenske vojske u otadžbini — Gorski štab 
br. 1.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_172.htm"><b>Prethodni dokument</b></a></TD>
<TD><a href="4_14_4_174.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
