<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_50.htm"><b>Prethodni dokument</b></a></TD>
<TD><a href="38_52.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:17.3pt;margin-right:0mm;
margin-bottom:0mm;margin-left:.25pt;margin-bottom:.0001pt;text-align:center;
background:white"><b><span lang="SR-CYR" style="mso-ansi-language:SR-CYR">TRAGOM 
&quot;ZATAMNJENE PRO</span><span lang="HR" style="mso-ansi-language:HR">Š</span><span lang="SR-CYR" style="mso-ansi-language:SR-CYR">LOSTI&quot;</span></b><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" align="center" style="margin-left:1.2pt;text-align:center;
background:white"><b><span lang="SR-CYR" style="mso-ansi-language:SR-CYR">(Redakciji 
&quot;Čačanskog glasa&quot;)</span><span lang="HR" style="mso-ansi-language:
HR"><o:p>
</o:p>
</span></b></p>
<p class="MsoNormal" align="center" style="margin-left:1.2pt;text-align:center;
background:white"><span lang="HR" style="mso-ansi-language:HR">&nbsp;<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">U 
vašem listu poslednjih sedam brojeva objavljuje se feljton pod nazivom 
&quot;Istorija Ravnogoraca čačanskog kraja&quot;, čiji se tekstovi prenose iz 
knjige &quot;Zatamnjena prošlost&quot;, autoraistoričara Gorana Davidovića i 
Miloša Timotijevića. Ovog puta ne bismo hteli da komentarišemo mnoge detalje 
iz te knjige i feljtona koji se objavljuje, čija je elementarna istina drugačija, 
već ćemo to ostaviti za drugu priliku. Mećutim, ono o čemu ćemo ovog puta 
da nešto kažemo jeste sadržaj feljtona u poslednjem broju Vašeg lista od 25. 
oktobra 2002. godine.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Uz 
tekst koji je tu objavljen data je fotografija boraca LJubićske partizanske čete 
sa vojnikom u nemačkoj uniformi. Ispod fotografije je tekst: &quot;Pripadnik 
nemačkog Vermahta (August Heler) sa ljubićkim partizanima 1941. godine&quot;.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Verujemo 
da je autorima bilo dobro poznato ko je bio August Heler i da u vreme sačinjenog 
snimka on nije bio pripadnik Vermahta, već borac-partizan LJubićske čete i 
mogli su da o tome upoznaju vaše čitaoce. Međutim, očito je, da su oni sa 
fotografijom i takvim natpisom ispod nje imali drugi cilj. Hteli su da tim putem 
stave do znanja čitaocima, posebno mladima, da su i partizani sarađivali sa 
okupatorskim vojnicima. To je prava namera autora kako bi što bolje uspeli da 
&quot;rasvetle&quot; našu &quot;zatamljenu prošlost&quot;. Oni su to uradili 
bez osećaja stida, podmetnuvši i to kao kukavičko jaje u svojim nastojanjima 
da promene istoriju</span><span lang="HR" style="mso-ansi-language:HR">. </span><span lang="SR-CYR" style="mso-ansi-language:SR-CYR">No, 
radi vaših čitalaca, koji se i nama obraćaju i traže da im se kaže</span><span lang="SR-CYR" style="mso-ansi-language:
HR"> </span><span lang="SR-CYR" style="mso-ansi-language:SR-CYR">prava istina, 
moramo ovde da istaknemo ko je bio August Heler i kako se on našao sa ljubićskim 
partizanima.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">August 
Heler je poreklom Austrijanac, rođen je 1920. godine; po zanimanju je bio odžačar. 
Prema nekim, neproverenim, podacima bio je član Komunističke partije Austrije. 
Po dolasku u nemačke jedinice u Čačak, kojoj je Heler pripadao, on je odmah 
uspostavio vezu sa nekim članovima KPJ. Rukovodstvu partije i Odredu pružao je 
dosta podataka o okupatorskim snagama u gradu. Krajem jula 1941. godine on napušta 
okupatorsku jedinicu i priključuje se ljubićskim partizanima. Učestvovao je u 
više borbi koje je vodila njegova jedinica. U borbi na opsadi Kraljeva u noći 
izmeću 14. i 15. oktobra 1941, August Heler sa svojim drugovima iz Pete ljubićke 
čete: Milom Lončarićem, Bogoljubom Ostojićem i Dimitrijem Plazinićem iz 
LJubića i Dragišom Milovanovićem iz Prijevora dobija zadatak da uništi 
neprijateljsko mitraljesko gnezdo na Zapadnoj Moravi kod Kamidžore. Iz te 
borbene akcije ni jedan od ovih boraca se nije vratio, pa su u četi smatrali da 
su poginuli, ili su zarobljeni. Mnogo kasnije, na osnovu izveštaja nemačke 
komande, saznalo se da je jedan nemački poručnik kod pomenutog mosta streljao 
pet komunista i da su od njih pet dvojica bili u nemačkim uniformama. Znalo se 
i to da je, pored Helera, nemačku uniformu nosio i Dragiša Milovanović. Tako 
je poginuo August Heler, borac-partizan protiv fašista na strani i za interese 
srpskog naroda iako po krvi njemu nije pripadao.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">NJegovo 
ime ukdesano je na spomeniku palih boraca Narodnooslobodilačkog rata u LJubiću, 
kod spomenika Tanaska Rajića. Neka se i to zna!</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Dakle, 
August Heler, nije se našao meću partizanima - što se može shvatiti iz 
legende u feljtonu - kao nemački čovek za saradnju, već kao pravi čačanski 
i srpski partizan-antifašista.</span></p>
<p class="MsoNormal" align="right" style="margin-top:11.05pt;margin-right:0mm;
margin-bottom:0mm;margin-left:.95pt;margin-bottom:.0001pt;text-align:right;
tab-stops:196.8pt;background:white"><span lang="SR-CYR" style="mso-ansi-language:
SR-CYR">29. oktobar 2002. godine</span><span lang="SR-CYR" style="font-family:
Arial;mso-bidi-font-family:&quot;Times New Roman&quot;;mso-ansi-language:SR-CYR"> 
</span><span lang="SR-CYR" style="mso-ansi-language:SR-CYR">OPtTINSKI ODBOR 
SUBNOR-a</span></p>
<span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">Čačak</span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_50.htm"><b>Prethodni dokument</b></a></TD>
<TD><a href="38_52.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

