<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_41.htm"><b>Prethodni dokument</b></a></TD>
<TD><a href="38_43.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:13.9pt;margin-right:0mm;
margin-bottom:0mm;margin-left:18.5pt;margin-bottom:.0001pt;text-align:center;
text-indent:-18.5pt;background:white"><b><span lang="SR-CYR" style="mso-ansi-language:
SR-CYR">KORPUSI U BORBAMA VAN ČAČANSKOG PODRUČJA</span></b></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Treća 
važna dimenzija u rasvetljavanju ukupnih rezultata međusobnog ubijanja, koja 
se ne može izbeći, jeste pohod većih četničkih jedinica na druge terene i 
vođenje borbi sa NOVJ, naročito u 1943. i 1944. godini. Sledeći spiskove 
autora, utvrdili smo da su u tim pohodima u sukobima sa NOVJ poginula 181 četnika: 
u području Lima 1943. godine - devet, u području Studenice i Kaone u aprilu 
1944 - 28, na području toplice i Kopanika u julu i avgustu 1944 - 64, a na 
području Požege, Jelove gore i okoline - 80. Svi su oni upisani kao žrtve 
koje su ubili partizani, ili NOVJ. U svim ovim sukobima oni su vodili borbu sa 
jedinicama u kojima je mali broj bio Čačana, pa žrtve koje su imale te 
jedinice nisu nigde mogle biti prikazane kao žrtve četnika, a oni su verovatno 
ubijali, jer se tvrdi da su to bile &quot;žestoke borbe&quot;. Znači, u 
ukupnim prikazivanju koliko je ko ubijao svi izginuli četnici su, po autorima, 
stradali od NOVJ, a ovih drugih nigde nema. Na toj bazi se friziraju i prave 
&quot;bilansi&quot; o tome koliko su ubili partizani i NOVJ, pa se ističe da su 
četnici manje ubijali, jer su bili manji zločinci od ovih drugih.<o:p>
</o:p>
</span></p>
<span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">Od velikog broja pripadnika JVuO koji je se 
povukao sa Vrhovnom komandom u Bosnu i Hercegovinu krajem 1944. godine, njih 104 
upisani su kao žrtve NOVJ. Zna se da su oni na tim prostorima, zajedno sa nemačkim 
jedinicama, vodili borbe protiv NOVJ. U tim borbama bilo je dosta pogibija 
pripadnika NOVJ, ali se ne vidi, na ukupnom prebrojavanju, ko je koga ubijao. 
Ispade da je ta četnička grupacija manje ubijala, pa je otuda manje zločinačka. 
Isti je slučaj sa ljotićevcima i nedićevskim jedinicama. Zna se da su one po 
napuštanju Beograda, preko Srema i Slovenije do njihovog uništenja u 
Sloveniji, vodile borbu u stroju sa Nemcima protiv jedinica NOVJ, ali njima u 
tim borbama nisu pripisane nikakve žrtve, dok su svi sa čačanskog prostora 
prikazani kao žrtve NOVJ. Sve ovo ukazuje da prebrojavanje žrtava ovako kako 
su učinili Davidović i Timotijević nema nikakvu vrednost i da je u funkciji 
zamagljivanja naše ratne prošlosti.</span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_41.htm"><b>Prethodni dokument</b></a></TD>
<TD><a href="38_43.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

