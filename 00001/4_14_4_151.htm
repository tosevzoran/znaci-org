<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_150.htm"><b>Prethodni dokument</b></a></TD>
<TD><a href="4_14_4_152.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST ŠTABA VRHOVNE KOMANDE OD 19. FEBRUARA 1945. 
NEPOSREDNO POTClNJENIM KOMANDANTIMA ZA POSEDANJE OBALA REKE BOSNE NA ODSEKU 
DOBOJ—MODRICA1</strong></p>
<p align="center">ŠTAB VRHOVNE KOMANDE</p>
<p align="center">O. Bt. 247</p>
<p align="center">19. februara 1945 god. Položaj</p>
<p align="center">U časova 14</p>
<p align="center">ZAPOVEST</p>
<p align="center">Sekcija Derventa Tuzla 1 :100.000</p>
<p>Operatvni razlozi nalažu da potpuno vladamo obema obalama r. Bosne na otseku 
Doboja do Modriča. Napominjem, da otsek od Modriča do sela Koprivne na levoj 
obali r. Bosne već je osiguran Vučjačkom brigadom Branka Kovačevića.2 Pored 
toga, na levoj obali Bosne imamo da osiguramo smeštaj za iz-beglice iz Crne 
Gore, a u isto vreme da tamo smestimo i sve bolesnike i ranjenike Sumadiskih 
snaga i da na taj način osiguramo potpunu slobodu akcije našim trupama na 
desnoj obali reke Bosne.3 U isto vreme sa našim snagama imamo da osiguramo i 
snabdevanje iz Trebavske Posavine i da u tome cilju ovladamo selima na desnoj 
obali Bosne koja su sada prazna a pripadaju pravoslavnom življu i u kojima ima 
dosta ne-izvučene hrane. Za to vreme front na istoku od Gračanice do Gradačca 
ima se čvršće držati angažovanjem svih raspoloživih snaga.</p>
<p>NAREĐUJEM:</p>
<p>1.&nbsp; — Šumadiski korpus potpukovnika Smiljanića krenuće 20. o. 
meseca pravcem: Grabska — Kožuhe — Modriča — Skugrić i odatle za selo 
Slatinu. U svome sastavu vodi i Požeške snage. Iz Slatine ubaciće se u Miloševac 
težeći da ovlada i osigura srpska sela Kruškovo Polje — Crkvina — Tišina 
držeći Miloševac kao svoj vojnički centar. Tamo treba na taj način da 
osigura povratak Posavskih izbeglica iz sela Tišina — Kruškovo polje — 
Miloševac. Prema ustašama pokazati tendenciju da mi samo želimo da posednemo 
samo svoja sela i da vratimo izbeglice i ništa više. Ustaša ima u selu 
Garevcu, ali oni pokazuju tendenciju samo da brane svoje selo i ništa više. 
Dok su ustaše iz Bosanskog Samca više agresivne.4 Upotrebiti i vešta politička 
sredstva za povratak posavskih izbeglica u svoja naselja. Odmah na navedenoj 
prostoriji ppuk. Smiljanić preduzeće najhitnije prikupljanje hrane i najbržim 
sredstvima doturati pozadinu V. K. Za ishranu trupa na Trebavi kao i svih naših 
bolnica. Pri prolazu kroz katolička naselja od Skug-rića do Slatine pokazati 
krajnju trpeljivost prema katoličkom življu neuzimajući ništa od njih. Iz 
Grabske poći što ranije na dan 20. o.m. jer prvi marš mora biti dugačak da 
bi se zanoćilo u selima pošto se prođe Modrič odnosno Dobrinja, Oteža, 
Orahova zašto poslati unapred svoje konačare. Može se desiti da se noći pod 
vedrim nebom jer je cela prostorija prenaseljena, zašta poneti šaše i biti u 
blizini pošumljenih dela za gorivo. Svoje teške obolele čiji broj treba 
smanjiti na stvarne slučajeve ostaviti u bolnici u Kožuhama, a odvajajući 
ti-fusne od drugih obolelih i ranjenih. Ranjenike teške poslati u Osječane. 
Sve ostale pomogućstvu voditi sa sobom da bi na prostoriji gde ima hrane što 
pre oporavili.5</p>
<p>2.&nbsp; — Potpukovnik Pavle Đurišić prebaciće jednu svoju diviziju na 
levu obalu r. Bosne, na prelazima sa kojima rukuje potpukovnik Dragiša Rakić u 
oblasti sela Vrgule — Koprivna. Ova divizija osigurače smeštaj izbeglica iz 
Crne Gore u oblasti selo Majevica — s. G. Trnjani — Božinci kolonija — s. 
Stanići i naseljima u oblasti Brezičko groblje. Ova divizija treba da svoje 
snage postavi u selo Brezići — Ritešići i s. Velika. Najjače snage treba 
da budu u selo Brezica. Na taj način ova divizija obezbediće potpuno datu 
prostoriju za izbeglice. Napominjem, da prilikom svoga rasporeda ne prilazi železničkoj 
pruzi koju su Nemci vrlo jako poseli, te da se ne izazove njihova sumnja u neki 
napad sa naše strane. Napominjem, da selo Plehan stupilo je u kontakt i 
miroljubive razgovore sa komandantom Vučjačke brigade Brankom Kovačevićem 
nudeći mu svoje miroljubivo držanje jer je ranije bilo jako ustaško 
orijentisani i sada žele da se otrese ustaša, te ih ne treba ponovo baciti u 
naručje Ustaša ako bi se nepolitički prema nji-ma držali. Čim navedena 
divizija zauzme navedena mesta na levoj obali r. Bosne odmah sledećeg dana na 
određenu prostoriju prebaciće se i sve izbeglice iz Crne Gore. Za čiji smeš-taj 
navedena divizija odrediće konačare koja će ih sačekati i razvesti. 
Prebacivanje određene divizije ima da se izvrši na dan 20. o.m. koja u toku 
dana ima da svrši sve napred navedene poslove, a 21 o.m. treba da se prebace i 
sve izbeglice.6</p>
<p>3.&nbsp; — Ppuk. Komarčević sa svojim snagama bez Posavske brigade 
potporučnika Kojića7 prebaciće se u toku 20 i 21. o.m. na levu obalu r. Bosne 
da bi tamo obezbedio eventualni smeš-taj svih bolnica iz pozadine Šumadiskih 
snaga. Za smeštaj ovih bolnica predviđam prostoriju: između Ljuteš potoka i 
r. Bosne koja zahvata sela: D. Trnjani, u oblasti kote Lipljak — Glogo-vica i 
Podnovlje. Ima da se osigura odvojena bolnica za ranjenike njih oko 400. 
Prostorija za bolesnike koji nisu zarazne bolesti u blizini bolnice za ranjenike 
njih oko 700 i prostorija za pegavce odvojena potpuno od gornjih dveju njih oko 
700. Njegov lekar neka se sada baci na posao, kako bi se prostorija što pre 
spremila za eventualno prebacivanje bolnica. Ppuk. Komarčević sa svima svojim 
snagama u eventualnom slučaju služiće i za prenos obolelih i ranjenih u kome 
bi slučaju on organizovao i potrebna prevozna sredstva i nosioce sa nosilima 
koje improvizovati što pre i na levoj i na desnoj obali. Na desnoj obali ovo će 
izvršiti Kojić sa svojim ljudstvom, a naređenje za ovo daće mu pukovnik 
Lalatović. O izvršenju priprema Komarčević i Kojić svakodnevno podnosiće 
mi pismeni izve-štaj.</p>
<p>4.&nbsp; — Pukovnik Ostojić preduzeće sve da se snage Zapadne Bosne što 
bolje vojnički povezu. Sa svojim snagama izvršiće prelaz na levu obalu u 
oblast Rudanke uz potrebnu pomoć potpukovnika Sergija Zivanovića komandanta II 
Srednje-Bosan-skog korpusa. Pukovnik Ostojić za svoj rad koristiće bazu 
potpukovnika Zivanovića u oblasti Velike Bukovice — Šljivića — sela 
Obsine — s. Kladari. Iz ove baze on će težiti da ovlada na prvom mestu 
prostorijom Malog i Velikog Prnjavora i sela Sočanice, kako bi što bolje sa 
juga osigurao prostoriju iz-beglica i bolnica. Dalji rad pukovnika Ostojića 
prema usmenim instrukcijama. Pukovniku Ostojiću stoje snage na raspoloženju 
Drinskog korpusa, Leteća Bosna i Rogatička brigada Neš-kovića, kome je naređeno 
da se stavi na raspoloženje. Isto tako, i Zenička brigada za koju je poslat 
radiogram da se uputi njemu u sastav.</p>
<p>5.&nbsp; — Potpukovnik Pavle Đurišić uzeće za nastanivanje svojih trupa 
selo Kostajnicu G. i D. Grabsku i deo Bušletića iz kojih imaju da izađu snage 
potpukovnika Smiljanića i Ko-marčevića. Sa svojim snagama potpukovnik Pavle 
Đurišić pot-hranjivaće po potrebi istočni front koji se proteže od Grača-nice 
do Gradačca u koliko za to nastane potreba. Isto tako. opserviraće Ozren 
obzirom na događaje koji se tamo budu razvijali. U isto vreme sa svojim snagama 
ppuk. Đurišić pot-pomoćiće komandantu Trebavskog korpusa Oca Savu Božića 
da se popravi stanje u I Trebavskoj brigadi koja stalno beži sa položaja i da 
pohvataju tamo komunistički huškači prema kojima postupak ima da naredi otac 
Sava Božić. Ova brigada bezuslovno ima da se natera da ide na položaj i da 
izvrši naređenja pukovnika Đure Popovića, komandanta operacija Trebavskog 
korpusa.</p>
<p>6.&nbsp; — Puk. Ostojić i pored moje depeše Ozrenu neka pošalje za Zeničane 
potrebno naređenje od svoje strane da bi mu oni što pre došli u sastav.</p>
<p>7.&nbsp; — Bolnice u Grabskoj imaju i dalje da ostanu na svojim mestima, a 
ppuk. Đurišić ima da potpomogne da one dođu do potrebnih sredstava za život 
i ogrev.</p>
<p align="center">Dostavljeno:</p>
<p align="center">Ppuk. Đurišiću, Smiljaniću, Komarče-viću, puk. Ostojiću, 
Lalatoviću, Ocu Savi Božiću, ppuk. Dragiši Rakiću.</p>
<p align="center">Načelnik štaba vrhovne komande</p>
<p align="center"><strong>Drag. M. Mihailović</strong></p>
<p align="center">M.P.8</p>
<p>1&nbsp; Original (pisan na mašini, ćirilicom) u Arhivu VII, Ča, k. 6, reg. 
br. 16/2 (VK-V-462).</p>
<p>2&nbsp; Ta brigada je bila u sastavu 2. srednjobosanskog korpusa.</p>
<p>3&nbsp; Odnosi se na Zenički, Majevički, Ozrenski i Trebavski korpus.</p>
<p>4&nbsp; U Samcu je tada bila 6. ustaška bojna (ranije 39. bojna).</p>
<p>5&nbsp; O izvršenju vidi dok. 177.</p>
<p>6 Obezbeđenje i smeštaj bolnice i izbeglica Pavle Đurišić je po-verio 
komandantu 1. divizije potpukovniku Zdravku Kasaloviću. Ume-sto bolnice i 
izbeglica, Kasalović je na određenoj prostoriji smestio svoje jedinice (Arhiv 
VII, Ca, k. 6, reg. br. 42/2: naređenje Vrhovne komande od 27. februara 1945).</p>
<p>7 Miodrag, komandant Posavske brigade.</p>
<p>8 Okrugi pečat: »Komanda jugoslovenske vojske u otadžbini — Gorski štab 
br. 1«.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_150.htm"><b>Prethodni dokument</b></a></TD>
<TD><a href="4_14_4_152.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
