<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_11.htm"><b>Prethodni dokument</b></a></TD>
<TD><a href="49_13.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b>Kapitulacija 
Italije<o:p>
</o:p>
</b></p>
<p class="MsoNormal" align="center" style="text-align:center"><b>&nbsp;<o:p>
</o:p>
</b></p>
<p class="MsoNormal">U tom selu brigada se podelila: 1. i 3. bataljon dobili su 
zadatak da sve ranjenike transportu ju preko železničke pruge Ljubljana — 
Ribnica — Kočevje u Kočevski Rog, gde su se nalazile bolnice, dok su ostala 
dva dobila nove zadatke u vezi sa predstojećim napadom na četničko uporište 
u Grčaricama. Kad je kolona sa ranjenicima, sa kojim se nalazio i politički 
komesar brigade, stigla blizu železničke pruge, politički radnici sa terena 
su saopštili da se duž pruge, pored posada u bunkerima, nalaze i mnoge 
neprijateljske zasede. Tom prilikom je doneta veoma smela odluka da kolona pređe 
prugu u neposrednoj blizini belogardejskog uporišta u Staroj Cerkvi, jer se 
pretpostavljalo da su na tom sektoru najslabije snage. I zaista, sve se srećno 
završilo. Naš 1. bataljon razmestio se u Podturnu i Poljanama, a 3. u Občicama.<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a> 
Naš 2. i 4. bataljon, zajedno sa komandantom brigade, ostali su u glavnini 
divizije koja je 8. septembra napala četničko uporište u Grčaricama.</p>
<p class="MsoNormal">Cilj ovog napada bio je takozvani &quot;centralni četnički 
odred&quot; koji se pre toga nalazio, pod italijanskom zaštitom,, u zamku Otočec 
kod Novog Mesta, nekoliko dana ranije prebacio se u Grčarice da bi tamo sačekao 
300 četnika koje su očekivali iz Like. Sa njima bi se spojio u 503. četničku 
brigadu.<a style="mso-footnote-id:ftn2" href="#_ftn2" name="_ftnref2" title><span style="mso-special-character:
footnote" class="MsoFootnoteReference">[2]</span></a></p>
<p class="MsoNormal">Uporište je neposredno napala Šercerova brigada, dok su 
jedinice Tomčiševe osiguravale napad iz pravca Rib-nice, a Gradnikove iz 
pravca Kočevske reke.</p>
<p class="MsoNormal">Međutim, u borbu nije stupio 4. bataljon koji se nalazio u 
zasedi između Grčarica i Kočevske reke, ni 2. bataljon koji je došao u pomoć 
jedinicama Sercerove brigade oko Grčarica. Situacija se, naime, znatno 
promeriila: već 8. septembra posle podne kružili su glasovi da je Italija 
kapitulirala. Iako se već dosta dugo očekivalo, vest je bila tako iznenadna da 
u prvom momentu niko u to nije po-verovao.</p>
<p class="MsoNormal">Cim je vest potvrđena, Glavni štab NOV i POS je još u 
toku dana naredio svim jedinicama da stupe u kontakt sa italijanskim 
komandantima u garnizonima ne zato da sa njima pregovaraju, već da od njih 
preuzmu vlast, uđu u njihova uporišta i oduzmu im oružje. Naš neposredni 
zadatak bio je i razoružavanje svih kvislinških jedinica, jer su se i one 
nalazile sa Italijanima u istim garnizonima i uporištima.<a style="mso-footnote-id:ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a></p>
<p class="MsoNormal">Neki neprijateljski garnizoni bez otpora su razoružani, 
ali je zato na mnogim drugim mestima došlo do većih ili manjih borbi. Takav je 
slučaj bio i sa kolonom od oko 1.200 fašističke grupacije &quot;XXI 
Aprile&quot; iz Kočevja koja se, zajedno sa belogardejcima, probijala preko 
Ribnice u pravcu Ljubljane. Prethodnica ove neprijateljske kolone već je bila 
na izmaku 8. septembra kada su je zaustavile jedinice Tomšićeve brigade južno 
od sela Rakitnice, pa su u toku noći i jedinice Prešernove brigade napale ovu 
neprijateljsku kolonu koja se utvrdila duž puta. Taj napad nije bio uspešan. 
Tek ujutru, kad je došlo dio koordiniranog napada Tomšičeve, Prešernove i 2. 
bataljona Gradnikove brigade koji je bio sa tim ciljem upućen iz Grčarica u 
rejon Rakitnice, neprijateljske jedinice su se morale predati zajedno sa svim 
naoružanjem, uključujući i topove, kamione i oklopna vozila.<a style="mso-footnote-id:ftn4" href="#_ftn4" name="_ftnref4" title><span style="mso-special-character:footnote" class="MsoFootnoteReference">[4]</span></a> 
Tom prilikom je, pored ostalog naoružanja, zapienjeno šest topova i haubica. 
Dve haubice koje su preuzeli artiljerci iz Gradnikove brigade štab divizije je 
odmah poslao u Grčarice sa njihovom italijanskom poslugom, da bi svojom vatrom 
prinudili tamošnji četnički garnizon na predaju.<a style="mso-footnote-id:ftn5" href="#_ftn5" name="_ftnref5" title><span style="mso-special-character:footnote" class="MsoFootnoteReference">[5]</span></a></p>
<p class="MsoNormal">Posle razoružanja neprijateljske fašističke kolone, 
jedinice 2. i 4. bataljona Gradnikove brigade krenule su u selo Dolenja Vas kod 
Ribnice radi izvođenja mobilizacije.</p>
<p class="MsoNormal">Druga polovina brigade, 1. i 3. bataljon, kad je objavljena 
kapitulacija fašističke Italije, nalazila se na desnoj obali reke Krke, u 
Podturnu, Poljanama i Občicama. Prvi bataljon, sa kojima se nalazio i politički 
komesar brigade, 9. septembra izjutra prešao je most preko Krke kod Gornjeg 
polja gde se već okupilo oko 150 italijanskih vojnika. Cim su naši prešli na 
njihovu stranu reke oni su se, posle kraćeg predomisijanja, bez borbe predali. 
Dok je jedan deo bataljona sakupljao oružje, glavnina 1. bataljona je, sa 
svojim novim komandantom Velimirom Kneževićem, produžila u pravcu susednog 
uporišta u Straži da bi razoružala i tamošnji neprijateljski garnizon; ali 
ni on nije pružao nikakav otpor.</p>
<p class="MsoNormal">Upravo tada je iz Novog Mesta, gde je bilo seddšte 
italijanske divizije &quot;Isonco&quot;, stiglo telefonsko obaveštenje kako se 
italijanske jedinice pripremaju na povlačenje. Politički komesar brigade odmah 
je samoinicijativno ukrcao 1. bataljon na železničku kompoziciju i krenuo u 
Novo Mesto. Tako se 1. bataljon Gradnikove brigade već 9. septembra uveče našao 
u Novom Mestu, gde se tada nalazilo nekoliko hiljada italijanskih vojnika i 
slovenačkih izdajnika — belogardejaca. Uskoro zatim došao je i načelnik štaba 
NOV i POS Dušan Kveder radi pregovora sa komandantom italijanske divizije 
&quot;Isonzo&quot; u vezi sa predajom oružja i razoruža van j em kvislinških 
jedinica.</p>
<p class="MsoNormal">U toku te noći je formirana i prva komanda grada: za 
komandanta Novog Mesta postavljen je Velimir Knežević, a za političkog 
komesara Ivan Puntar Gubec. Od tenkova i oklopnih kola koja su se našla u 
novomeškom garnizonu formirana je posebna oklopna jedinica koja je već slede-ćeg 
dana, 10. septembra, imala priliku za prvu akciju. Tog dana se od Karlovca 
približavala veća italijanska kolona sa zadatkom da se preko Novog Mesta 
probija dalje prema zapadu. To su bili, po svemu sudeći, delovi divizije 
&quot;Lom-bardia&quot; čiji se štab dotle nalazio u Karlovcu. U blizini tog 
grada ustaše su već pokušale da razoružaju kolonu, ali im to nije pošlo za 
rukom. Međutim, Italijani nisu bili spremni da svoje oružje predaju ni 
partizanima. <span lang="DE" style="mso-ansi-language:DE">Kolona se zaustavila 
tek kadi joj je sprečen dalji put. Italijanski pukovnik, komandant kolone, 
posle kraćeg razgovora, pristao je na pregovore sa predstavnicima Glavnog štaba 
NOV i POS u Novom Mestu. Pregovori su uspešno obavljeni i italijanska kolona 
mogla je mirno produžiti put u Italiju — ali bez oružja.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Idućeg dana, 
11. septembra, 1. bataljonu koji se nalazio u Novom Mestu i 3. bataljon koji je 
bio u Uršnim Selima, na železničkoj pruzi Novo Mesto — Metlika — Karlovac 
— naređeno je da se prikupe i priključe glavnini svoje brigade koja je već 
krenula na nove zadatke. Oba bataljona su ukrcana na kamione i preko sela 
Dolenjske Toplice i Koče vskog Roga stigla u Kočevje i dalje preko Ribnice za 
Velike Lašče. Tu je 3. bataljon dobio zadatak da ide u pomoć Prešernovoj 
brigadi koja je vodila borbu sa grupacijom od oko 750 belogardejaca na sektoru 
Turjaka, dok je 1. bataljon produžio u Begunje i tamo se preključio ostalim 
jedinicama svoje brigade.<a style="mso-footnote-id:ftn6" href="#_ftn6" name="_ftnref6" title><span style="mso-special-character:
footnote" class="MsoFootnoteReference">[6]</span></a><o:p>
</o:p>
<o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Prema sećanju Vinka Šumrade 
    Radoša.</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> Stanko Petelin: &quot;Med 
    Triglavom in Trstom&quot;, str. 64.</p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Zbornik, tom VI, kn.iiga 
    7, dok. br. 1 (zapovest Glavnog štaba NOV i POS od 8. sept. 1943).</p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a><span lang="DE" style="mso-ansi-language:DE"> 
    Stanko Petelin, pomemita knjiga, str. 67—68.<o:p>
    </o:p>
    </span></p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a><span lang="DE" style="mso-ansi-language:DE"> 
    Prema sećanju Ladislava Durjave Aleša koji je tada bio komandir baterije 
    Gradnikove brigade.<o:p>
    </o:p>
    </span></p>
  </div>
  <div style="mso-element:footnote" id="ftn6">
    <p class="MsoFootnoteText"><a style="mso-footnote-id:ftn6" href="#_ftnref6" name="_ftn6" title><span style="mso-special-character:
footnote" class="MsoFootnoteReference">[6]</span></a><span lang="DE" style="mso-ansi-language:DE"> 
    Dejstvo 1. i 3. bataljona u periodu od 8. do 12. septembra je obrađeno na 
    osnovu sećanja Vinka Šumrade Radoša, tadašnjeg političkog komesara 
    Gradnikove brigade (Arhiv predsedništva SUB NOR Slovenije).<o:p>
    </o:p>
    </span></p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_11.htm"><b>Prethodni dokument</b></a></TD>
<TD><a href="49_13.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

