<html>
<head>
<meta http-equiv="Content-Type" content="text/html; charset=utf-8">

<title>Nikola Milovanovic - DRAZA MIHAILOVIC</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Nikola Milovanovic - DRAZA MIHAILOVIC</b><br>


<CENTER><TABLE border="1"><TR><TD><a href="11.htm"><b>Sadr&#382;aj</b></a></TD>
<TD><a href="11_67.htm"><b>Prethodni dokument</b></a></TD>
<TD><a href="11_69.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3><span lang="EN-GB">NEOSTVARENI PLANOVI</span></h3>
<p class="MsoNormal" style="text-indent:10.0mm"><span lang="EN-GB">Prikupljanje 
jačih snaga Narodnooslobodilačke vojske u Crnoj Gori i istočnoj Bosni, uz 
istovremeno pojačano dejstvo jedinica NOP u Srbiji, dalo je povoda nemačkim 
okupatorima da preduzmu operativne mere kako bi sačuvali Srbiju, koja je tada, 
zbog razvoja opšte situacije na frontovima, za njih bila od izvanrednog 
vojno-strategijskog značaja. Zbog toga je vrhovni komandant Jugoistoka izradio 
opšti plan za preduzimanje ofanzivnih operacija protiv snaga Narodnooslobodilačke 
vojske u Srbiji, kao i protiv onih koje su se grupisale na njenim zapadnim 
granicama. Osnovna koncepcija nemačke komande sastojala se u izvođenju 
naizmeničnih i uporednih ofanzivnih dejstava, ograničenih po vremenu i 
prostoru, radi savlađivanja jedinica NOP u Srbiji i sprečavanja prodora 
glavnih snaga NOVJ iz istočne Bosne i Crne Gore. Za izvršenje ovog zadatka 
okupatori su predvideli široku primenu manevra po unutrašnjim pravcima, 
koristeći se mobilnošću svojih trupa do maksimuma.</span></p>
<p class="MsoNormal" style="text-indent:10.0mm"><span lang="EN-GB">Prema tom opštem 
planu, vojno-upravni komandant Srbije doneo je odluku da 10. jula 1944. preduzme 
ofanzivu prema Jastrepcu, a zatim ka Toplici i dalje prema situaciji, da bi 
razbio srpske jedinice NOV i odbacio ih sa slobodne teritorije. </span><span lang="DE" style="mso-ansi-language:DE">Istovremeno 
je komandant 5. SS armijskog brdskog korpusa odlučio da 17. jula preduzme 
ofanzivu protiv jedinica Narodnooslobodilačke vojske u istočnoj Bosni, a 18. 
jula protiv snaga na slobodnoj teritoriji Crne Gore u rejonu Berana i 
Andrijevice i na taj način spreči njihov prodor u Srbiju i spajanje sa srpskim 
snagama.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Za izvođenje akcije protiv srpskih divizija NOV na Jastrepcu i u Toplici 
bili su određeni jedna bugarska divizija, glavnina Mihailovićevih snaga iz 
Srbije, Srpski dobrovoljački korpus i delovi policijskih pukova; za akciju 
protiv snaga Narodnooslobodilačke vojske u dolini Lima — 21. SS divizija 
&quot;Skenderbeg&quot;, 14. puk 7. SS divizije, legija &quot;Krempler&quot; (u 
čiji sastav su ulazila tri bataljona i muslimanska milicija, ukupne jačine oko 
4 000 ljudi), puk &quot;Brandenburg&quot; i delovi 181. divizije Mihailovićevih 
snaga; i, najzad, za akciju u istočnoj Bosni — 7. SS divizija &quot;Princ 
Eugen&quot; (bez 14. puka), 13. SS divizija &quot;Handžar&quot; i ustaško-domobranske 
i četničke jedinice iz istočne Bosne.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Grupisanje neprijateljskih snaga prema Toplici i Jablanici izvršeno je 
jednovremeno kad i grupisanje Narodnooslobodilačke vojske za prodor u Srbiju, 
dok je prikupljanje neprijatelja prema Limu i u istočnoj Bosni tek bilo otpočelo.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Sredinom 1944, zahvaljujući povoljnom razvoju događaja na savezničkim 
frontovima i na jugoslovenskom ratištu, ustanak u Srbiji ponovo se rasplamsao i 
obuhvatio gotovo sve njene krajeve. U slivu Južne Morave i u istočnoj Srbiji 
postojale su slobodne teritorije i jaka uporišta NOVJ, a ostali delovi Srbije 
kontrolisani su od strane partizanskih odreda. Novoformirane srpske divizije 
(21, 22, 23, 24. i 25) za oslobođene tpritorije u Toplici, Jablanici, Pustoj 
Reci i iz rejona Ozrena, Bukovika i Sokobanje vršile su česte napade na 
neprijatelja i ugrožavale mu važne saobraćajnice. U takvoj situaciji dolazak 
novoobrazovanog Glavnog štaba, sa Kočom Popovićem na čelu, značio je mnogo 
za sređivanje, reorganizaciju i dalje učvršćenje jedinstva NOVJ u Srbiji.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Ali i pored takvog razvoja ustanka, postojeće snage NOVJ u Srbiji teško su 
odolevale još znatno nadmoćnom neprijatelju. Nemački i bugarski okupatori, 
zajedno sa kvislinzima i jedinicama Draže Mihailovića, činili su sve da ih 
razbiju i spreče upad jačih snaga NOVJ iz Crne Gore i istočne Bosne. Zato 
oni, pored vojničkih akcija, preduzimaju i niz represalija prema stanovništvu 
kako bi ga zaplašili i odvratili od masovnog stupanja u NOVJ. Radi toga je 
vojnoupravni komandant Srbije na brzu ruku pripremio i preduzeo operaciju protiv 
srpskih divizija s ciljem da ih razbije i tako spreči prihvat snaga NOVJ koje 
su očekivane iz Crne Gore. Ova operacija je poznata kao topličko-jablanička, 
dok su je okupatori započeli pod šifrom &quot;Trumf&quot; a zavrišili pod šifrom 
&quot;Halali&quot;.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Prema planu vojnoupravnog komandanta Srbije, za izvođenje ove operacije 
trebalo je glavninu srpskih divizija (21, 22, 24. i 25) u južnoj Srbiji 
nabaciti na planine Petrovac, Radan i Majdan, gde ih okružiti i razbiti, ili ih 
potisnuti prema liniji Orlova Čuka (oko 13 km severozapadno od Vranja) — 
Kitka — Lisice — Prepolac, posednutoj jakim balističkim snagama, i tu ih 
uništiti. Istovremeno, posebnim snagama imala se izvršiti akcija i protiv 
jedinica 23. divizije u rejonu Sokobanje i Bukovika.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Glavni štab Srbije odlučio je da u toku operacija, prodorom u pozadinu 
neprijateljskih trupa i upućivanjem svojih jedinica na desnu obalu Južne 
Morave, razvuče neprijatelja i tako olakša položaj glavnine svojih snaga, kao 
i da u pogodnom trenutku protivnapadom razbije neprijatelja, te očuva slobodnu 
teritoriju.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Po naređenju vojnoupravnog komandanta Srbije, Mihailovićeva 4. grupa jurišnih 
korpusa,<sup>1</sup> zajedno sa Rasinsko-topličkom grupom i 2. kosovskim 
korpusom, krenula je 4. jula sa linije Kopaonik — Željin u napad na 21. 
diviziju, koja se nalazila u rejonu Brusa. Da bi izbegla odsudnu borbu sa brojno 
nadmoćnim četničkim snagama, 21. divizija je pravovremeno napustila Brus i, 
prihvaćena od 18. brigade 25. divizije, zauzela položaje istočno od Kuršumlije. 
Tako su četničke snage, zajedno sa nemačkim i bugarskim, uspele samo da se 
postave u povoljniji položaj prema južnom delu Toplice i Jablanice.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Želeći da razvuče neprijateljske snage i time olakša položaj glavnine 
svojih snaga, Glavni štab Srbije uputio je 8. jula 22. diviziju preko Južne 
Morave, prema Vlasotincu i Babičkoj gori, gde se nalazila Južnomoravska grupa 
četničkih korpusa.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Pošto su prethodno izvršiili grupisanje snaga prema Jastrepcu (5. 
policijski puk i pet bataljona Srpskog dobrovoljačkog korpusa u dolini Zapadne 
Morave, bugarsku 27. diviziju u dolini Toplice, a četničku 4. grupu jurišnih 
korpusa i Rasinsko-topličku grupu korpusa na liniji Beloljin — Jankova 
klisura — reka Rasina), Nemci su 10. jula 1944. otpočeli operaciju 
&quot;Trumf&quot;. Međutim, na Jastrepcu se tada nalazila jedino 16. brigada 
25. divizije; ona se u noći između 10. i 11. jula probila južno od Prokuplja 
i ušla u sastav svoje divizije.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Posle toga neprijatelj je izvršio novu koncentraciju: četničku 4. grupu 
jurišnih korpusa, Rasinsko-topličku grupu korpusa i 2. kosovski korpus 
prikupio je na prostoriji Kuršumlija — Blace — Tulare; bugarsku 27. 
diviziju na prostorijii Donji Pločnik — Prokuplje — Kopaonik — Konjarnik 
— Žitni Potok; Srpski dobrovoljački korpus (1, 2, 3, 4. i 5. puk bez po 
jednog bataljona) na prostoriji Kosančić — Konjuvce — Bojnik — Lebane 
— Leskovac; delove 1. i 5. policijskog puka u Lebanu. Iz ovakvog početnog 
rasporeda neprijatelj je nameravao da 15. jula otpočne dejstva protiv glavnine 
srpskih divizija (21, 24. i 25. divizije).<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Da bi osujetio namere neprijatelja koje su već bile očevidne, Glavni štab 
NOV Srbije naredio je 13. jula 21. diviziji da se ponovo prebaci preko Kuršumlijske 
Banje u rejon Brusa i planine Lepenca radi dejstva u bok i pozadinu četničkih 
snaga. U duhu tog naređenja, 21. divizija ovladala je 17. jula važnim položajem 
Crna čuka — Ravna gora — Požar. Zbog toga su 4. grupa jurišnih korpusa i 
2. kosovski korpus odmah upućeni u tom pravcu, a njihove dotadanje položaje od 
Tulara do Kuršumlije preuzela je bugarska 27. divizija. Idućeg dana je 21. 
divizija NOV izvršila napad na četničke položaje i, posle teških borbi, 
ovladala planinama Lepencem i Javorcem. Neprijatelj je reagovao upućivanjem 
jednog puka (iz sastava bugarske 27. divizije) iz Blaca ka Razbojni. Da bi 
izbegla borbu protiv nadmoćnih neprijateljskih snaga, 21. divizija se 19. jula, 
prihvaćena od 16. i 18. brigade 25. divizije, povukla na položaj Radova čuka 
— Tiovačka čuka (jugozapadno od Kuršumlije). Tako je neprijatelj tek tada, 
19. jula, bio u stanju da otpočne akciju &quot;Halali&quot;. Ukupan dobitak u 
vremenu od devet dana bio je od velikog značaja za 21, 24. i 25. diviziju.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U očekivanju najavljenog prodora snaga NOVJ iz Crne Gore ka Kopaoniku, 
Glavni štab Srbije odlučio je da na uzastopnim položajima pruži otpor 
neprijatelju, a u isto vreme tražio od Vrhovnog štaba da se te snage što pre 
upute.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Napad neprijatelja sa polukružne osnovice Kuršumlija — Tulare — 
Prokuplje — Kosančić — Lebane počeo je 19. jula. Jedinice 21, 24. i 25. 
divizije, čije je ukupno brojno stanje bilo oko 8.000 boraca, pružile su žestok 
otpor. Ali, zahvaljujući ogromnoj nadmoćnosti u ljudstvu i tehnici, 
neprijatelj je uspeo da prodre na slobodnu teritoriju sve više stežući obruč 
oko glavnine srpskih divizija.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Da bi se rasteretio neprijateljskog pritiska i prihvatio snage iz Crne Gore, 
Glavni štab Srbije naredio je 21. jula 1944. da 21. divizija izvrši prodor ka 
gornjem toku Toplice i prema Kopaoniku, 24. divizija, s osloncem na planine 
Arbanašku, Radan i Petrovac, dejstvuje prema Pustoj Reci i Gornjoj Jablanici, a 
25. divizija da se prebaci u rejon sela Gazdari — Crni vrh — Sjarina. Međutim, 
ovo naređenje Glavnog štaba nije se moglo izvršiti, jer su već sutradan 21. 
i 24. divizija bile prinudene da prihvate i vode borbu pod veoma nepovoljnim 
uslovima. Usled nadiranja bugarske 27. divizije i 4. grupe jurišnih korpusa 
pretila je opasnost od potpunog okruženja ovih divizija na Petrovcu, Radanu, 
Arbanaskoj planini i Sokolovici. Zbog toga su se, po naredenju Glavnog štaba 
Srbije, 21, 24. i 25. divizija, posle teških odstupnih borbi, prebacile 24. 
jula na desnu obalu Jablanice. Sutradan je Glavni štab depešom obavestio 
Vrhovni štab o teškoj situaciji u koju su zapale njegove snage. Znajući za 
takav položaj srpskih divizija, Vrhovni komandant NOV i POJ istog dana je 
zamerio Štabu 2. korpusa što još nije izvršen pokret Operativne grupe 
divizija; istovremeno, promenivši svoju raniju odluku, naredio je da se prema 
Toplici, umesto jedne divizije, odmah upute sve tri: 2. proleterska, 5. i 17. 
divizija.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Težeći da se izvuku iz dodira sa neprijateljem, 21, 24. i 25. divizija su, 
po odluci Glavnog štaba Srbije, krenule na jug, prema Gnjilanu. Na Kitki i u 
selu Lajčiću došlo je neočekivano do oštrih borbi sa balistima i delovima 
5. SS policijskog puka, koji su izvršili jak protivnapad. Obavešten od 
Vrhovnog štaba da su divizije Operativne grupe, u pokretu prema Goliji i Ibru, 
prešle Lim, usled čega je neprijatelj obustavio dalje nadiranje kroz Jablanicu 
i deo snaga orijentisao prema Kopaoniku, Glavni štab Srbije naredio je 26. jula 
21. i 24. diviziji da se vrate prema Jablanici, a 25. diviziji — da se prebaci 
na južne padine Kukavice i dalje, preko južne Morave. Pokret je izvršen 
sutradan. Na ovim položajima su 21. i 24. divizija vodile žestoke borbe protiv 
delova bugarske 27. divizije i Srpskog dobrovoljačkog korpusa.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Vrhovni komandant NOVJ i POJ sugerisao je Glavnom štabu Srbije da sa 
divizijama izvede manevar prema Leskovcu, Kuršumliji i Podujevu, a zatim da se 
osloni na 2. proletersku, 5. i 17. diviziju, koje će uskoro stići na Kopaonik. 
U vezi s tim, Glavni štab je naredio 21. i 24. diviziji da se preko reke 
Jablanice prebace u Pustu Reku i na Radan planinu. Izvršavajući ovo naređenje, 
24. divizija vodila je žestoke borbe kod sela Melova, Grgurovaca, Popovca, na 
Bukovičkom visu i kod sela Drvodelje, Radevaca i Buvaca, a 21. divizija oko 
Lebana. Po prelasku preko Jablanice, obe divizije su već 3. avgusta izbile na 
Radan planinu i, iskoristivši odlazak 4. grupe jurišnih korpusa i delova 
bugarske 27. divizije prema Kopaoniku, sutradan razbile Toplički četnički 
korpus u selima Vlasi i Statovcu i izbile na reku Toplicu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Za vreme prodora 21. i 24. divizije prema Pustoj Reci i Radanu, 25. divizija 
prešla je u noći između 28. i 29. jula Južnu Moravu i 3. i 4. avgusta uspešno 
sadejstvovala sa 22. divizijom u napadu na neprijateljska uporišta i 
komunikacije u dolini Južne Morave od Vranja do Leskovca, dok je na prostoriji 
Ozren — Bukovik — Knjaževac — Boljevac 23. divizija vodila uspešne borbe 
protiv četničkih snaga u istočnoj Srbiji i manjih delova bugarske 25. 
divizije.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U topličko-jablaničkoj operaciji neprijatelj nije uspeo da uništi 
glavninu snaga NOV u Srbiji. </span><span lang="EN-GB">On je samo prokrstario 
slobodnom teritorijom i privremeno neutralisao udarnu snagu mladih srpskih 
divizija. Međutim, pritisak neprijatelja naglo je oslabio posle izbijanja 
Operativne grupe divizija na Kopaonik. Tada su srpske divizije prešle u 
protivofanzivu i uspele da povrate izgubljenu slobodnu teritoriju. Ipak je 
njihova borbena vrednost, usled iscrpenosti, velikih gubitaka, nedostatka teškog 
naoružanja i municije, bila znatno umanjena, pa zato njihovo sadejstvo s 
Operativnom grupom divizija u razbijanju neprijatelja na Kopaoniku i u Toplici 
nije u početku došlo do punog izražaja.</span></p>
<p class="MsoNormal" style="text-indent:10.0mm"><span lang="EN-GB">Saznavši za 
okupatorski plan za napad na oslobođenu teritoriju u Toplici i Jablanici, 
komandant Mihailovićevog Mlavskog korpusa, major Siniša Ocokoljić Pazarac, 
pohitao je da stupi u kontakt sa okupatorima i da sa njima sklopi sporazum o 
pomoći u uružju i municiji i u zajedničkoj borbi protiv jedinica NOVJ u istočnoj 
i jugoistočnoj Srbiji.</span></p>
<p class="MsoNormal" style="text-indent:10.0mm"><span lang="EN-GB">O razgovorima 
vođenim na sastanku sa Ocokoljićem, nemački komandant mesta u Požarevcu 
uputio je 31. juna 1944. godine izveštaj Vojnoj komandi 599 u Beogradu, u kome 
se opširno govori o susretu sa majorom Sinišom Ocokoljićem, koji se u početku 
predstavio lažnim imenom, ali ga je nemački komandant prepoznao. A zatim, u 
izvestaju piše:</span></p>
<p class="MsoNormal" style="text-indent:10.0mm"><span lang="EN-GB">&quot;Siniša 
je naveo da četnici, da ne bi izgubili sav kredit kod stanovništva, moraju po 
svaku cenu da sakriju činjenicu da sada mole okupatora za pomoć u oružju, pošto 
su se tri godine borili protiv njega. Iz tih razloga ne bi bilo poželjno 
ubacivanje nemačkih formacija u borbenu liniju kod Soko Banje. S obzirom na 
dobre mogućnosti koje imaju u pogledu regrutovanja, četnici se osećaju brojčano 
sasvim dorasli komunistima, ali u oružju zaostaju. Siniša je zatim istupio sa 
svojom molbom da dobije pojačanje u oružju i municiji. Da bi se sprečio 
neizbežni prodor preko Soko Banje za Bor sve do Dunava, Siniša smatra da je 
najhitnija neophodna isporuka oko 100 sanduka municije 7,9 mm za karabine i 
automate, kao i 10.000 metaka za engleske karabine. Da bi u pogledu naoružanja 
doveo svoje odrede u normalno stanje, on zahteva isporuku 80 lakih minobacača, 
svaki sa po 200 granata, zatim 350 mitraljeza, svaki sa 3.000 metaka 1 150 teških 
mitraljeza sa isto toliko municije. Ako dobije sve ovo, Siniša se obavezuje da 
će potisnuti komuniste preko Morave i uhvatiti vezu sa južnim četničkim 
odredima, tako da će komunisti u području Prokuplje — Leskovac biti 
opkoljeni.</span></p>
<p class="MsoNormal" style="text-indent:10.0mm"><span lang="EN-GB">Na pitanje 
kakve garancije pruža u pogledu docnije upotrebe isporučenug oružja, rekao je 
da se i dalje priznaje stari odnos od 1:100 za svakog ubijenog nemačkog 
vojnika. Kao osetan doprinos hitnom rasterećenju jako narušenih četničkih 
snaga, navedena je mogućnost stavljanja u dejstvo nemačkih aviona na području 
Soko Banja. Navođenje borbenih aviona na ciljeve usledilo bi od strane Siniše 
na 16 časova pre njihovog stavljanja u dejstvo. On se sam osvedočio da na 
borbenom području komunisti ne mogu staviti u dejstvo ni protivavionske topove, 
ni dovoljno teških mitraljeza za zaštitu od napada iz vazduha, tako da će 
moralno dejstvo ovog napada biti izvanredno snažno za obe strane.</span></p>
<p class="MsoNormal" style="text-indent:10.0mm"><span lang="EN-GB">Kao najpraktičnijom 
za prevoz oružja i municije iz Beograda, označena je železnica do Boljevca, 
jer je ova stanica najbliža borbenom području.</span></p>
<p class="MsoNormal" style="text-indent:10.0mm"><span lang="EN-GB">Komandant 
mesta osudio je napade pojedinih četničkih odreda na nemački Vermaht u području 
požarevačkog okruga. Siniša je tim povodom izjavio da se oseća odgovornim 
samo za napad na logor 'Hesen' 20. IV 1944, a da je to učinio samo zato da bi 
se pre svog pokreta na borbeno područje Soko Banja do Drine snabdeo oružjem, 
municijom i odećom. Svi ostali napadi nisu odobreni od četničkih vođa i oni 
se, koliko mu je poznato, kažnjavaju. U slučaju da se ispuni njegova molba, 
Siniša veruje da je u stanju da obezbedi sigurnost ne samo u njegovih 5 srezova 
požarevačkog okruga, već i u srezovima Negotin, Smederevo, a čak i da 
nametne svoj uticaj u okrugu Zaječar. Na kraju je zamolio da mu se posle uspešnog 
potiskivanja komunista preko Morave daju odrešene ruke za likvidaciju komunista 
u mestima Bor i Kostolac. </span><span lang="DE" style="mso-ansi-language:DE">Komandant 
mesta je izjavio da će iznete molbe preneti nadležnim mestima u Beogradu. Po 
mišljenju komandanta mesta, molbe četnika treba hitno uzeti u postupak.&quot;<sup>2</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U toku neprijateljskih operacija u Toplici i Jablanici, na zahtev 
komandanata Mihailovićevih snaga, održan je u Kruševcu sastanak između načelnika 
štaba 4. grupe jurišnili korpusa, kapetana Neška Nedića, i komandanta 
Vermahta u Srbiji, generala Felbera. O razgovorima vođenim na ovome sastanku 
general Felber je uputio Vrhovnoj komandi Vermahta, za pukovnika Poleka, sledeći 
teleks:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;14. 7. 44. u 9 časova pre podne u krajskomandanturi K.ruševac imao 
sam, na njegovo traženje, razgovor sa jednim od merodavnih četničkih vođa Neškom 
Nodićem, iz DM-štaba. Neško Nedić je trenutno šef štaba četničke grupe 
koja se u okviru operacija &quot;Trumf&quot; bori sa nama, a koja broji oko 
10.000 ljudi.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Na početku je Nedlć rekao da su četnlcl izgubili svako poverenje u 
Engleze, budući da su ih Englezi izdali i da sada liferuju oružje i municiju 
Titovim bandania, usled čega četnici krvare i ginu. Kako su i suviše slabi da 
bi sami vodili borbu protiv komunizma, oni uviđaju da moraju da traže oslonac 
na nemački Vermaht&quot; kome se potčinjavaju sa punim poverenjem i 
bezuslovno. Rekao je da su spremni da se bore protiv komunizma svuda, kud god ih 
budem uputio. S druge strane, Nedić je ponovo molio za pomoć u isporukama oružja 
i municije, naročito teškog oružja. Prema njemu, četnici su spremni da pruže 
svaku garantiju da će sve što im budemo isporučili biti upotrebljeno samo 
protiv komunizma.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">On je zamolio za isporuku pešadijske municije, koja bi se izvršila pod 
kontrolom Vejelovog štaba za vezu, na primar, uz povratak praznih čaura, kao i 
za isporuku nekoliko italijanskih teških minobacača. Ukazao sam na 
neprijatnosti koje priređuju pripadnici DM nemačkom Vermahtu na drugim 
mestima, naročito u Beogradu i na severoistoku, a takođe i na neprijateljsku 
propagandu koja se vodi u štampi i drugde. Odao sam priznanje lojalnom držanju 
četnika koji se bore, za razliku od sasvim drukčijeg DM-duha, naročito u 
Beogradu. Uslov za bolje odnose treba da bude potpuni zaokret u tom pogledu. 
Zatražio sam od Nedića da to sasvim jasno stavi na znanje svojim najvišim 
organima. On je to obećao i ukazao na veliku mržnju svih četnika prema 
Englezima. Prožeti tom mržnjom, oni se čak osećaju spremnim da se kao 
legalni četnici stave na raspolaganje sadašnjoj srpskoj vladi, mada to iz 
političkih razloga ne bi bilo preporučljivo, jer bi s obzirom na mentalitet 
velikog dela srpskog naroda ispali izdajnici nacionalne stvari i na taj način 
mnoge Srbe bacili u naručje crvenih, koji bi se bez sumnje prikazivali kao 
jedini spasioci otadžbine. Neško Nedić zamolio je još jednom za poverenje ne 
samo ovdašnjih nemačkih štabova već i celog nemačkog naroda, kao i da se 
srpski narod prizna kao najsnažniji neprijatelj komunizma na Balkanu. Kao dokaz 
svog iskrenog stava, ponudio se da se posle čišćenja Srbije od komunizma 
dalje bori na Istočnom frontu, a uveren je da će isto učiniti najveći broj 
četnika.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Obećao sam da ću preispitati zahtev. Ipak, odluku na licu mesta ne mogu 
doneti, budući da je odnos prema četnicima jedno izrazito političko pitanje, 
koje mora biti razmotreno i na drugim nadležnim nemačkim mestima.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Moj je lični utisak da se ovog puta radi o jednoj sasvim ozbiljnoj ponudi 
četnika. Prema mom mišljenju, ovde se pruža poslednja prilika, koja se ne bi 
mogla propustiti bez najtežih posledica. </span><span lang="EN-GB">Ako mi četnike 
ponovo odbijemo, teramo, bar neke od njih, u tabor crvenih. Nemački oficir za 
vezu, nosilac Viteškog krsta major Vejel, izjavio mi je da i on deli isto mišljenje 
o ozbiljnosti ove ponude.&quot;<sup>3</sup></span></p>
<p class="MsoNormal" style="text-indent:10.0mm"><span lang="EN-GB">Ovim 
razgovorima između kapetana Neška Nedića i generala Felbera, kojima je 
prisustvovao i član njegovog štaba, major Vejel, učvršćeni su već postojeći 
sporazumi između pojedinih komandanata Mihailo-vićevih jedinica i okupatora, 
koji su omogućili njihovu punu saradnju u pripremama i u samom početku 
operacija u Toplici i Jablanici.</span></p>
<p class="MsoNormal" style="text-indent:10.0mm"><span lang="EN-GB">O 
koncentraciji 4. grupe Mihailovićevih jurišnih korpusa za operacije u Toplici 
i Jablanici, u dnevniku komandanta bataljona prateće brigade Gorske kraljeve 
garde Miletića nailazimo i na ove redove:</span></p>
<p class="MsoNormal" style="text-indent:10.0mm"><i><span lang="EN-GB">&quot;...</span></i><span lang="EN-GB"> 
1. jula 1944. Garda je bila postrojena ispred škole u Šatornji. Predao sam 
raport komandantu prateće brigade Živoradu Mišiću. To je bio čovek sa dugom 
kosom, malom negovanom bradom i štucovanim famoznim brčićima, uvek sa 
pogledom negde u daljinu. Uskoro pojavio se i komandant Garde Kalabić. Pošto 
nam je nazdravio Boga, održao je govor: 'Gardisti, idemo na jedan daleki put, 
još opasniji i strašniji nego što je bio ovaj prethodni. Idemo u borbu s 
komunistima. Ko se plaši ili ko neće da ide neka izađe iz stroja, jer nama 
treba i ovde ljudi koji će da rade ...'</span></p>
<p class="MsoNormal" style="text-indent:10.0mm"><span lang="EN-GB">Krenuli smo 
pravcem Kraljevo — Raška i prema Jablanici. Usput mi je prišao Mišić i 
saopštio: 'Ako bi slučajno naišli Nemci, reci im da je ovo prateća brigada 
Kalabića koja ide u borbu protiv komunista.'</span></p>
<p class="MsoNormal" style="text-indent:10.0mm"><span lang="EN-GB">Posle 
nekoliko dana hoda, ispred nas se, jasno na mesečini, ocrtavao crkveni toranj. 
Dolazimo u varošicu. </span><span lang="DE" style="mso-ansi-language:DE">Mrtva 
tišina. Kolona se zaustavlja. Vojnici umorni polegali su po kaldrmi. Neko od 
njih je već zaspao i uveliko hrkao. Po ulicama se vide razbacane hartije 
zapaljenih arhiva. </span><span lang="EN-GB">U ovoj varošici Brusu prava pustoš. 
Cela varošica je ulonula u duboki noćni mir. Na ulicama nigde Žive duše od 
gradana. Uskoro naiđoše grupe Rakovićevih vojnika. </span><span lang="DE" style="mso-ansi-language:DE">Uskoro 
krenusmo dalje.<o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB">Oko 4 sata 
stigli smo u varošicu Blace ispod planine Jastrepca. Narod nas radoznalo gleda 
i posmatra. Po ulicama se vide grupe bugarskih vojnika. Produžismo ka 
Barbatovcu.</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U Barbatovcu bila je postrojena cela Garda. U koloni po tri, paradnim maršem, 
putem za Kuršumliju, izvršili smo pozdrav komandantu Garde Kalabiću i 
komandantu IV grupe jurišnih korpusa majoru Račiću, pod čiju komandu je 
Garda stavljena.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Pred Kuršumlijom smo se razvili za borbu. </span><span lang="EN-GB">Na položaju 
smo ostali i 6. jula.*'<sup>1</sup></span></p>
<p class="MsoNormal" style="text-indent:10.0mm"><span lang="EN-GB">O saradnji 
Mihailovićeve 4. grupe jurišnih korpusa sa okupatorima i kvislinzima, i zločinima 
izvršenim u toku neprijateljskih operacija u Toplici i Jablanici protiv 
srpskiih divizija NOV jula 1944. godine, govorio je, prilikom suđenja 1945. 
godine, i komandant Rasinsko-topličke grupe korpusa, pukovnik Dragutin Keserović. 
Evo, prema zapisniku, nekoliko odlomaka iz njegovih odgovora na pitanja 
predsedavajućeg sudije i javnog tužioca:</span></p>
<p class="MsoNormal" style="text-indent:10.0mm"><i><span lang="EN-GB">Optuženi 
Keserović:</span></i><span lang="EN-GB"> Draža je stavio Toplicu pod moju 
komandu. Postao sam komandant rasinsko-topličke grupe. On mi je naredio da 
krenem u Toplicu 1 da popunim organizaciju, koja nije bila dovršena, i da očistim 
Toplicu od partizana.</span></p>
<p class="MsoNormal" style="text-indent:10.0mm"><i><span lang="EN-GB">Predsedavajući: 
U</span></i><span lang="EN-GB"> čemu se sastojalo to čišćenje?</span></p>
<p class="MsoNormal" style="text-indent:10.0mm"><i><span lang="EN-GB">Optuženi 
Keserović:</span></i><span lang="EN-GB"> Posle tri dana dolazi Račić i izveštava 
me da je on postavljen za komandanta u Toplici, Kopaoniku i Jablanici. Meni, 
naravno, to nije nilo pravo... Prilikom izlaganja snaga Račić je rekao da će 
učestvovati bugarske, nemačke, Ljotićeve i Nedićeve snage. Ja sam se 
zaprepastio kada sam to čuo. </span><span lang="DE" style="mso-ansi-language:
DE">Nisam mogao da se suprotstavim, ali sam nagovestio da sam vojnik. Pri 
ostvarenju plana Račić je predložio da mu se dostave spiskovi partizana.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Pretsedavajući:</span></i><span lang="DE" style="mso-ansi-language:DE"> 
Vi ste napomenuli da niste imali dovoljno municije? Da li ste izvršili popunu 
municije?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Draža mi je 
kazao da ćemo municiju dobiti od Račića, Kalabića i Rakovića. Oni su dobili 
milion metaka.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Pretsedavajući:</span></i><span lang="DE" style="mso-ansi-language:DE"> 
Od koga?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Od Nemaca. 
Raćić mi je kazao: 'Keseroviću, cilj opravdava sredstvo!'<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Pretsedavajući:</span></i><span lang="DE" style="mso-ansi-language:DE"> 
Da li su tom prilikom na strani četnika učestvovali i nemački tenkovi?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Ja sam prvi 
put video jedan bugarski puk kod Sokolovice i pri dolasku na Tupalski Vis. Tu 
sam video pet tenkova i jedan dopunski bataljon.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Pretsedavajući:</span></i><span lang="DE" style="mso-ansi-language:DE"> 
Odakle je došao Račić?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Sa terena!<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Pretsedavajući:</span></i><span lang="DE" style="mso-ansi-language:DE"> 
Sa koliko ljudi je došao?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Sa 10.000! 
Tu je bila njegova grupa, Rakovića i Kalabića.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Pretsedavajući:</span></i><span lang="DE" style="mso-ansi-language:DE"> 
Kako su došli?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Trupe su došle 
peške, a neke i na automobilima koji su vukli municiju i druge sitnije stvari.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Pretsedavajući:</span></i><span lang="DE" style="mso-ansi-language:DE"> 
Da li su Račić i Kalabić odlazili u Kruševac?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Oni su 
odlazili i u Kruševac i Ražanj. Oni su imali u svome štabu nekog kapetana 
Nemca, Vajla, koji je bio delegat nemačke vrhovne komande u Srbiji radi 
koordinacije u toj akciji. </span><span lang="EN-GB">Oni su s nama imali i 
radio-vezu. U toj akciji sam koordinirao, na žalost, i ja s njima. Tu su bili 
Nemci, Bugari, ljotićevci i nedićevci, cela kompanija.</span></p>
<p class="MsoNormal" style="text-indent:10.0mm"><i><span lang="EN-GB">Pretsedavajući:</span></i><span lang="EN-GB"> 
Kako se završila ta zajednička akcija?</span></p>
<p class="MsoNormal" style="text-indent:10.0mm"><i><span lang="EN-GB">Optuženi 
Keserović:</span></i><span lang="EN-GB"> Partizani su bili gonjeni i razbijeni. 
Prešli su preko Jablanice i dotevani do zida — do albanske granice. Tu se 
skupilo do 8.000. Bilo ih je ranjenih, bolesnih i zdravih, i svi su pokušali da 
pređu granicu. </span><span lang="DE" style="mso-ansi-language:DE">Po dolasku u 
Jablanicu, Račić donosi odluku da imam da se vratim na teren. Ostao sam u Župi 
radi odmora i sada sam imao da idem na teren. Naredio mi je da produžim dalje 
borbu. Rekao je da su partizani razbijeni i tako dalje. Preko delegata ja 
dobijam sto hiljada metaka u Lebanu. To je bio Račićev delegat kod Nemaca. Račić 
krene nazad, a ja ka selu Tularima u cilju da od Tulara, pored Kuršumlije, dođem 
u Zupu i u Trstenički srez.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Pretsedavajući:</span></i><span lang="DE" style="mso-ansi-language:DE"> 
Šta je tom prilikom bilo sa Račićem i Kalabićem?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Oni su se 
vratili. Ja sam hteo da se povučem ovim pravcem, međutim, desno su bile jake 
partizanske snage. U tom momentu dolaz.i Peko Dapčević sa svojim korpusom, 
napada Kalabićeve snage i potpuno ih rastura i odbija na levu obalu reke 
Morave. Sada je interesantan rad Nemaca. Nemci preko delegata, koji još ostaju, 
zahtevaju da ostanem oko Lebana i da pređem u akciju,. da u toku noći pređem 
Toplicu i izbijem blizu Malog Jastrepca. Sutradan dolazi načelnik štaba i kaže: 
'Gospodine pukovniče, traže vas Nemci!' 'Kakvi Nemci? Vidite šta hoće!' Kaže: 
'Naređenje je da ostanete kod Lebana, da povedete akciju sa Nedićevim i 
bugarskim trupama!' 'Molim vas, ja nemam naređenje!' Kaže: 'Mi imamo naređenje. 
Ako vi nemate naređenje, izradićemo u Beogradu.' 'Kako u Beogradu? Draža nije 
u Beogradu.' 'Kažu, njegov je delegat!' Ja, da bih se otarasio Nemaca, kažem: 
'Dobro!' Ali čim počne napad, ja strugnem preko Malog Jastrepca i naredim 
radiotelegrafisti da ne hvata vezu sa Dražom, a kad uhvati vezu da kaže da je 
stanica bila u defektu.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Javni 
tužilac:...</span></i><span lang="DE" style="mso-ansi-language:DE"> Rekoste da 
ste bili strašno iznenađeni jula meseca kada ste dobili naređenje da sačekate 
Račića, koji je uhvatio vezu sa Nemcima, i da pođete sa njim u ofanzivu na 
Toplicu. Jeste li tako rekli?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Jesam!<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Javni 
tužilac:</span></i><span lang="DE" style="mso-ansi-language:DE"> Strašno ste 
se iznenadili! Malo čudno izgleda da ste se strašno iznenadili, kada ste imali 
vezu još ranije. Evo depeše od 22. maja: 'Sa rasinskim i jastrebačkim 
korpusom vodili borbu sa komunistima na Jastrepcu već 20 dana. </span><span lang="EN-GB">Borba 
još uvek traje. </span><span lang="DE" style="mso-ansi-language:DE">Naredio sam 
topličkom i prvom kosovskom korpusu da vas pomognu. Ovih dana počinje opšta 
akcija na komuniste. Sačekajte opštu akciju. Odmah pošaljite jednog iskrenog 
i poverljivog čoveka kod kapetana Zotovića u Leskovac radi iskorišćenja u 
pogledu municije i drugog. </span><span lang="EN-GB">Zotoviću reći da je to 
lice upućeno po mome naređenju...' i tako dalje. </span><span lang="DE" style="mso-ansi-language:DE">Možda 
ćete poreći da je ovo vaša depeša?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Moja nije. 
Sve što je moje, ja ću da priznam.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="EN-GB">Javni tužilac:</span></i><span lang="EN-GB"> 
Slovo trista trideset K 47117 (citira depešu): 'Primio sam depešu br. LL 36. 
Imam čoveka u Leskovcu koji me izveštava o celokupnom radu i planu Nemaca za 
akciju. Vrše se pripreme za akciju koja će početi kroz deset dana. </span><span lang="DE" style="mso-ansi-language:DE">Nemci 
žele da koriste naše snage. Učiniću sve da ih iskoristim što više. Kad počne 
akcija, javiću. Vodim svakodnevno lokalne borbe sa komunistima na padinama 
Jastrepca.' Potpis je: 'Potpukovnik Keserović'. </span><span lang="EN-GB">Je li 
to vaša depeša?</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi:</span></i><span lang="DE" style="mso-ansi-language:DE"> 
Moj potpis, ali da li znači da je to moja depeša?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Javni 
tužilac:</span></i><span lang="DE" style="mso-ansi-language:DE"> Pa, rekao sam 
koji je datum.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> To je valjda 
izveštaj po naređenju Draže.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Javni 
tužilac:</span></i><span lang="DE" style="mso-ansi-language:DE"> Depeša za HK: 
&quot;Tražite tenkove iz Kruševca da učestvuju u napadu ...'<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović: G.</span></i><span lang="DE" style="mso-ansi-language:DE"> 
potpukovniče ...<o:p>
</o:p>
</span></p>
<p class="MsoNormal" style="text-indent:10.0mm"><i><span lang="EN-GB">Javni 
tuzilac:</span></i><span lang="EN-GB"> Odgovarajte na pitanje! </span><span lang="DE" style="mso-ansi-language:DE">Jeste 
li u maju mesecu imali veze?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Nisam 
koordinirao i nisam imao veze do kraja, nego je imao Račić.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Javni 
tužilac:</span></i><span lang="DE" style="mso-ansi-language:DE"> Ne priznajete 
...<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Molim vas, 
moja je depeša. Ja priznajem!<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Javni 
tuzilac:</span></i><span lang="DE" style="mso-ansi-language:DE"> Dakle, 
priznajete.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Priznajem 
depešu.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Javni 
tuSilac:</span></i><span lang="DE" style="mso-ansi-language:DE"> Onda nisu 
potrebna nikakva dalja pitanja.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Priznajem, 
samo kažem ...<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Javni 
tuzilac:</span></i><span lang="DE" style="mso-ansi-language:DE"> Molim vas, vi 
ste sudu odgovorili ko je učestvovao u toj ofanzivi na Toplicu. Ali ja nisam 
zadovoljan vašim odgovorom utoliko jer nije osvetlio čitavo to izdajstvo 
skupa. Molim vas da odgovorite ko je išao u Kruševac i ko je razgovarao u Kruševcu, 
i ko je pregovarao da se dobije municija. </span><span lang="EN-GB">Da li ste 
videli dobrovoljce, nedićevce i nemačke tenkove i sve to skupa za vreme nemačke 
ofanzive? Trupe su bile pod vašom komandom i vi ste sa Nemcima učestvovali u 
borbi protiv svoga naroda.</span></p>
<p class="MsoNormal" style="text-indent:10.0mm"><i><span lang="EN-GB">Optuženi 
Keserović:</span></i><span lang="EN-GB"> Komandant je bio Račić sa njegovim 
načelnikom štaba, majorom Nedićem, i Kalabićem. Oni su išli u Kruševac 
automobilom i znam da su se sastali sa delegatom Nemaca, pretstavnikom za 
Jugoistok, nekim Vajlom.</span></p>
<p class="MsoNormal" style="text-indent:10.0mm"><i><span lang="EN-GB">Javni tužilac: 
On</span></i><span lang="EN-GB"> je bio delegat, taj Vajl!</span></p>
<p class="MsoNormal" style="text-indent:10.0mm"><i><span lang="EN-GB">Optuženi 
Keserović:</span></i><span lang="EN-GB"> Jeste! Delegat pretstavnika za 
Jugoistok.</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Javni 
tužilac:</span></i><span lang="DE" style="mso-ansi-language:DE"> A ko je bio 
komandant za Jugoistok, general... je li Ler?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Jeste!<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Javni 
tužilac:</span></i><span lang="DE" style="mso-ansi-language:DE"> Vajl delegat 
komandanta Nemaca za Jugoistok. On je, dakle, koordinirao akciju Nemaca i akciju 
nacionalnih četnika Draže Mihailovića?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Jeste!<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Javni 
tužilac:</span></i><span lang="DE" style="mso-ansi-language:DE"> Jugoslovenske 
vojske u otadžbini!<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Jeste! Ali 
izgleda da je Račić sastavljao plan zajedno sa tim delegatom, Nemcem. </span><span lang="EN-GB">Snage 
i Bugara i Nemaca dola.sile su i/. pravca Prokuplja, Nisa, Leskovca u pravcu 
Gornje Jablanice, Sokolovca a snage Dražine...</span></p>
<p class="MsoNormal" style="text-indent:10.0mm"><i><span lang="EN-GB">Javni tužilac:</span></i><span lang="EN-GB"> 
Jesu li dobili?</span></p>
<p class="MsoNormal" style="text-indent:10.0mm"><i><span lang="EN-GB">Optuženi 
Keserović:</span></i><span lang="EN-GB"> To su bile moje snage. Sećam se, to 
mi je rekao Kalabić, da su tražili od Nemaca iz Raške 50 bacača. <i>Javni tužilac:</i> 
Jesu li dobili?</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Ne znam, 
izgleda da su dobili. Oni su tražili za pojaćanje vatu'ene moći pojedinih 
jedinica. Ja sam u iskazu u zapisniku izjavio da sam prvi put došao u dodir sa 
Bugarima na liniji Sokolovac — Pasjak. Taj bugarski puk ostao je. Ja sam produžio 
preko Gajtana. Nisam imao borbe do borbe sa partizanima na Tupalskom Visu. Tu 
sam našao, levo, jedan bataljon dobrovoljaca i pet nemaćkih bornih kola, koja 
su se, po izlasku mojih delova na Tupalski Vis, povukla za Med-veđu, i dalje, 
verovatno za Lebane. Račić je zahtevao, posle povlačenja, da ostane sa 
Nemcima i ostalim trupama koje su operisale protiv partizana. Ja sam rekao da ne 
pristajem na to, da nemam municije ...<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Javni 
tužilac: ...</span></i><span lang="DE" style="mso-ansi-language:DE"> Molim vas, 
ja ću vam postaviti još nekoliko pitanja. Je li ta saradnja sa okupatorom bila 
očigledna narodu?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optužem 
Keserović:</span></i><span lang="DE" style="mso-ansi-language:DE"> Kako da 
nije! Narod je video!<o:p>
</o:p>
</span></p>
<p class="MsoNormal" style="text-indent:10.0mm"><i><span lang="EN-GB">Javni tužilac:</span></i><span lang="EN-GB"> 
Široke narodne mase su videle?</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Pa, video je 
narod ...<o:p>
</o:p>
</span></p>
<p class="MsoNormal" style="text-indent:10.0mm"><i><span lang="EN-GB">Javni tužilac:</span></i><span lang="EN-GB"> 
Čime ste to objašnjavali narodu? Verovatno letcima kojima obmanjujete narod. U 
ovom letku, koji ste vi izdali, da komunisti ubijaju svakog Srbina koji se venča 
u crkvi, da u Crnoj Gori ima preko 4.000 kopiladi, to jest da su partizani obeščastili 
devojke i da su mnoge devojke skočile da se udave zbog toga. To su vaše reči, 
Keseroviću.</span></p>
<p class="MsoNormal" style="text-indent:10.0mm"><i><span lang="EN-GB">Optuženi 
Keserović:</span></i><span lang="EN-GB"> To je proglas Dražin, a ja sam samo 
izdao prepis.</span></p>
<p class="MsoNormal" style="text-indent:10.0mm"><i><span lang="EN-GB">Javni tužilac:</span></i><span lang="EN-GB"> 
Znači, vaš i Dražin.</span></p>
<p class="MsoNormal" style="text-indent:10.0mm"><i><span lang="EN-GB">Optuženi 
Keserović:</span></i><span lang="EN-GB"> Donekle moj, ja sam odgovoran što sam 
ga preveo. </span><span lang="DE" style="mso-ansi-language:DE">To je, uostalom, 
način propagande.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Javni 
tužilac:</span></i><span lang="DE" style="mso-ansi-language:DE"> Takva je vaša 
propaganda.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> To je bio 
proglas vrhovnog štaba Dražinog ...<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Pretsedavajući:</span></i><span lang="DE" style="mso-ansi-language:DE"> 
Jeste li vi, Keseroviću, u junu 1943. godine osnivali leteće brigade?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> U junu 1943. 
jesam po naređenju vrhovne komande. Ja sam imao jednu leteću brigadu.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Pretsedavajući:</span></i><span lang="DE" style="mso-ansi-language:DE"> 
Šta je bio zadatak tih letećih brigada?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Po naređenju 
vrhovne komande, to jest, Draže, trebalo je da se osnuju leteće brigade da bi 
imao jednu udarnu snagu koju može koncen-trisati bilo na kom terenu za akciju 
protiv partizana.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Pretsedavajući:</span></i><span lang="DE" style="mso-ansi-language:DE"> 
Da li je njihov zadatak bio čišćenje terena?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Dakle, 
komandanti su na terenu imali na raspolaganju brigade za čišćenje terena, ali 
glavni zadatak je bio taj da budu udarne snage, zbog teškog pokreta korpusa sa 
terena u slučaju potrebe...<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Pretsedavajući:</span></i><span lang="DE" style="mso-ansi-language:DE"> 
Da li ste vi u 1943. dobijali naređenja o uništenju partizana i sastavljali 
spiskove lica koja treba uništiti?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Dakle, 1943. 
ne! Naređenje je postojalo da uopšte evidenciju o partizanima, bilo aktivnim u 
šumi, bilo pristalicama. </span><span lang="EN-GB">To naređenje i ko-mandanti 
brigada imali su u rukama.</span></p>
<p class="MsoNormal" style="text-indent:10.0mm"><i><span lang="EN-GB">Pretsedavajući:</span></i><span lang="EN-GB"> 
Jeste li izdali naređenje da se sastave takvi spiskovi?</span></p>
<p class="MsoNormal" style="text-indent:10.0mm"><i><span lang="EN-GB">Optuženi 
Keserović:</span></i><span lang="EN-GB"> Naređenje je postojalo. Kad je došao 
Raković za komandanta operacija, on je zahtevao da se izrade spiskovi i umnože 
i dostave i njegovim komandantima brigada.</span></p>
<p class="MsoNormal" style="text-indent:10.0mm"><i><span lang="EN-GB">Pretsedavajući:</span></i><span lang="EN-GB"> 
Ja vas konkretno pitam: jeste li izdali naređenje svojim nižim starešinama da 
sastave spiskove partizana, njihovih prijatelja i saradnika?</span></p>
<p class="MsoNormal" style="text-indent:10.0mm"><i><span lang="EN-GB">Optuženi 
Keserović:</span></i><span lang="EN-GB"> Izdao sam naređenje u vezi sa naređenjem 
vrhovne komande.</span></p>
<p class="MsoNormal" style="text-indent:10.0mm"><i><span lang="EN-GB">Pretsedavajući:</span></i><span lang="EN-GB"> 
Je li taj spisak kasnije umnožen na mašini?</span></p>
<p class="MsoNormal" style="text-indent:10.0mm"><i><span lang="EN-GB">Optuženi 
Kescrović:</span></i><span lang="EN-GB"> Ne, mislim da je umnožen na šapirografu, 
odnosno, ne, nego pomoću indiga na mašini.</span></p>
<p class="MsoNormal" style="text-indent:10.0mm"><span lang="EN-GB">(Pretsedavajući 
pokazuje optuženom spisak.)</span></p>
<p class="MsoNormal" style="text-indent:10.0mm"><i><span lang="EN-GB">Pretsedavajući:</span></i><span lang="EN-GB"> 
Je li ovaj umnožen pomoću indiga?</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Ja mislim da 
jeste!<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Pretsedavajući:</span></i><span lang="DE" style="mso-ansi-language:DE"> 
Dakle, vi ste izdali naređenje da se umnoži spisak po kome se oko 400 lica 
likvidira, strelja ili internira, i to samo sa rejona prve topličke brigade.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Je li 
slobodno da ja kažem...? Komandant operacija, potpukovnik Račić, posle 
stvaranja plana za napad na Toplicu, uneo je i ovo: Da se svi partizani, i oni 
koji su simpatizeri partizanskog pokreta, proteraju, a oni koji imaju krivice za 
ubistvo naših ljudi, i tako dalje, da se streljaju pred strojem. Oni koji 
nemaju krivice da se interniraju u dublju pozadinu Srbije, a da se jedan deo 
mobiliše i pošalje u njegove jedinice.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Pretsedavajući:</span></i><span lang="DE" style="mso-ansi-language:DE"> 
Konkretno pitanje, odgovorite kratko, bez dugog objašnjavanja: jeste li izdali 
naređenje za sastavljanje spiskova?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Jesam izdao 
naređenje, ali nisam izdao naredenje za ubijanje. I drugi komandanti brigada su 
sastavljali.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Pretsedavajući:</span></i><span lang="DE" style="mso-ansi-language:DE"> 
Za koliko je ovo srezova? Ovaj vaš spisak odnosi se na hapšenje na terenu prve 
topličke brigade jugoslovenske vojske u otadžbini.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> To je 
Jastrebački srez.<o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB">Pretsedavajući 
(čita spisak):</span></p>
<p class="MsoNormal" style="text-indent:10.0mm"><span lang="EN-GB">SPISAK 
AKTIVNIH KOMUNISTA, NJIHOVIH SARADNIKA I SIMPATIZERA SA REONA 1. TOPLIČKE 
BRIGADE JUGOSLOVENSKE VOJSKE U OTADŽBINI</span></p>
<p class="MsoNormal" style="text-indent:10.0mm"><span lang="EN-GB">Seto <i>Rašica:</i> 
Todosije Radivojević, simpatizer, likvidirati; Ljubica Radivojević, 
simpatizer, intemirati; Dragutin Milanović, simpatizer, likvidirati; Krstomir 
Trifunović, najveći saradnik, likvidirati; Savka Milunović, najveći 
saradnik, likvidirati.</span></p>
<p class="MsoNormal" style="text-indent:10.0mm"><i><span lang="EN-GB">Selo Muzaće:</span></i><span lang="EN-GB"> 
Jovan Jevtić, simpatizer, nosi petokraku, likvidirati; Gvozden Strahinović, 
simpatizer, nosi petokraku, likvidirati; Života Knežević, saradnik, doveo 
partizane na naše položaje, likvidirati; Ljubisav Todorović, saradnik, doveo 
partizane na naše položaje, likvidirati; Gvozden Savić, potajni obaveštajac, 
internirati.</span></p>
<p class="MsoNormal" style="text-indent:10.0mm"><span lang="EN-GB">Selo <i>Drešnica:</i> 
Jelena Jelenić, prokazala naš mitraljez, likvidirati; Svetomir Milenković, 
partizanski komesar mesta, likvidirati; Đorđe Petrović, simpatizer, 
internirati.</span></p>
<p class="MsoNormal" style="text-indent:10.0mm"><i><span lang="EN-GB">Selo 
Kutlovac:</span></i><span lang="EN-GB"> Radoš Milanović, saradnik, 
likvidirati; Andreja Milenković, saradnik, mobilisati u dalje mesto; Jordan 
Stefanović, saradnik, sin mu je aktivni partizan, internirati; Vladen Planinčić, 
propagator, likvidirati; Hranislav Milojević, saradnik, likvidirati; Bogdan 
Jovanović, aktivni partizan, likvidirati; Radojka Petrović, sin aktivni 
partizan, oca internirati a sina ubiti.</span></p>
<p class="MsoNormal" style="text-indent:10.0mm"><span lang="EN-GB">Selo <i>Grguze:</i> 
Radoš Jovanović, aktivni partizan, zamenik komandanta divizije, likvidirati; 
Milen Jovanović, aktivni partizan, likvidirati; Gradimur Jovanović, aktivni 
partizan, likvidirati; Voja Jovanović, komandant mesta, likvidirati; Branislav 
Jova-nović, aktivni partizain, likvidirati; Vojin Rajović,, simpatizer, sin mu 
aktivan, oca internirati, sina ubiti; Doda i Steva Jovanović, saradnici, 
likvidirati; Miroslav Bogomir, Nikola i Jova Jovanović, saradnici,, 
likvidirati; Blagoje Marković, aktivni, likvidirati; sve Jovanovićke (Jozičke) 
žene nose srvene marame i otrovne su komunistkinje, pola internirati a pola 
likvidirati.</span></p>
<p class="MsoNormal" style="text-indent:10.0mm"><span lang="EN-GB">Selo <i>Višeselo:</i> 
Svetislav i Radomir Jovanović, saradnici, internirati; Milomir Jovanović, 
saradnik u odboru, likvidirati; Ognjan Vukašinović, saradnik u odboru, 
likvidirati; Radomir Radovanović, saradnik u odboru, likvidirati.</span></p>
<p class="MsoNormal" style="text-indent:10.0mm"><span lang="EN-GB">Selo <i>Konjuva:</i> 
Dragojlo Marković i kći, saradnici, internirati; Ratko Maksić, aktivni, 
likvidirati; Miroslav Simić, saradnik u odboru, likvidirati; Jelica Savić, 
saradnik u odboru, likvidirati; Dobrivoje i Miroslav Radovići, saradnici u 
odboru, likvidirati; Milorad i Milko Obradovići, saradnici u odboru, 
likvidirati; Cana Jovanović, saradnik u odboru, likvidirati.</span></p>
<p class="MsoNormal" style="text-indent:10.0mm"><i><span lang="EN-GB">Varošica 
Blace:</span></i><span lang="EN-GB"> Obrad Lazović, aktivni vođa partizana, 
likvidirati; Darinka Lazović, aktivna, likvidirati; Nenad i Milomir Lazić, 
aktivni, llkvidirati; Svetozar i Dobrila Savić, aktivni, likvidirati; Nenad 
Stefanović, aktivan, likvidirati; Stevan Stevanović, aktivan, likvidirati; 
Slavimir, Ranđeo, Rajko Simići, aktivni, likvidirati;</span></p>
<p class="MsoNormal" style="text-indent:10.0mm"><span lang="EN-GB">Obrad Simić, 
aktivni vođa, likvidirati; Dragiša Jovanović, aktivan, likvidirati; Ilija 
Sekulić i svi, aktivni, likvidirati; Živorad i Vitomir Minić-Cigani, aktivni, 
likvidirati; Budimir Agatanović, aktivan, likvidirati; Miodrag Đurković, 
glavni saradnik, internirati; Mllen Đurković, saradnik, internirati; Ratomir 
Đurković, saradnik-obaveštajac, likvidirati; Dragić-Gića Sošić, saradnik, 
internirati; Ljuba Starinac, abadžija, saradnik, likvidirati; Radoš Pejić, 
simpatizer, internirati; Vela Jovanović, glavni saradnik, likvidirati; Ljubinka 
Antić, saradnlk, internirati; Stana Jevtić, obaveštajac, likvidirati; Raša 
Radonjić, simpatizer, likvidirati; Mira Ivljanska, plela pulovere, internirati; 
Momir Ivljanin (robijaš), obaveštajac, likvidirati; Obren Ivljanin, saradnik, 
internirati; Milomir Milutinović i otac, saradnici, sina likvidirati a oca 
internirati; Leke Kovaču žena i kći Milja, saradnici i obaveštajci, 
internirati;</span></p>
<p class="MsoNormal" style="text-indent:10.0mm"><span lang="EN-GB">Ilija Ikić i 
otac Novica, slmpatizeri, internirati; Ivan Jevtić i sin Bucko, saradnici, oc'a 
internirati, sina likvidirati; Stadija Savić i kći Vera, saradnlk i kurir, 
likvidirati; Ilinka i Nada Lazićeve, saradnici i kuriri, internirati; Miroslav 
Paunović-Stefanović, saradnik, internirati; Mira, žena Vlaste Miljkovića, 
saradnik, internirati; Lala Lazović, udovica, glavni saradnik i kurir, 
likvidirati.</span></p>
<p class="MsoNormal" style="text-indent:10.0mm"><span lang="EN-GB">Selo <i>Vrbovac:</i> 
Radivoje Dačević, aktivni desetar, likvidlrati; Buda Resemić, saradnik i 
kurir, likvidirati; Radojko Camagić, saradnik i obaveštajac, likvidirati; 
Radisav Camagić i žena, saradnici i kuriri, muža intemirati a ženu 
likvidirati;</span></p>
<p class="MsoNormal" style="text-indent:10.0mm"><span lang="EN-GB">Vilim Đenadić, 
saradnik i magacioner, likvidirati; Bogosav Joksić, saradnik, internirati; Momčilo 
Saković, saradnik, mobilisati ga u dalje mesto; Vojislav Stojković, saradnik, 
mobilisati ga u dalje mesto; Tomanlja Stojković, saradnik, internirati;</span></p>
<p class="MsoNormal" style="text-indent:10.0mm"><span lang="EN-GB">Miloš Ljaović, 
saradnik, intemirati; Paun Milovanović, saradnik i obaveštajac, lik-vidirati; 
Pavle Milovanović, saradnik i komandant mesta, likvidirati; Milan Bogić, 
saradnik, mobilisati u dalje mesto.</span></p>
<p class="MsoNormal" style="text-indent:10.0mm"><span lang="EN-GB">Selo <i>Prebreze:</i> 
Dragić Cvetković i majka Stevka, upućivali partizane na trag našeg 
bataljona, Stevka nosi poštu, likvidirati; Radoš Sekulić, simpatizer, 
internirati.</span></p>
<p class="MsoNormal" style="text-indent:10.0mm"><span lang="EN-GB">Selo <i>Pohova:</i> 
Olga Ognjanović, saradnik u odboru, likvidirati; Čeda Nešović, saradnik u 
odboru, likvidirati; Miladin Smiljković, saradnik, intemirati; Stojan Šljivić, 
saradnik i obaveštajac, likvidirati; Steva Obradović, saradnik i kurir, 
likvidirati; Kona Milutinović, saradnik i obaveštajac, likvidirati; Radun 
Paunković, saradnik, mobilisati u dalje mesto; Miroslav Kovačević, saradnik, 
internirati; Dobrivoje Vasiljević, saradnik, mobilisati u dalje mesto; Svetomir 
Pištoljević, saradnik u odboru, likvidirati; Olga Vidaković, aktivna, 
likvidirati; Marica Maksić, aktivna, likvidirati; Mihajlo Janković, aktivan, 
likvidirati; Vojislav Janković, aktivan, likvidirati; Novica Smiljković, 
saradnik, likvidirati; Boža Pribak, simpatizer, mobilisati u dalje mesto.</span></p>
<p class="MsoNormal" style="text-indent:10.0mm"><span lang="EN-GB">Selo Sibnica; 
Mirčeta Dačević, simpatizer, brat mu iz Vrbovca, aktivni, likvidirati.</span></p>
<p class="MsoNormal" style="text-indent:10.0mm"><span lang="EN-GB">Selo <i>Trbunje:</i> 
Trajko Ibrić, aktivni komandant Pete brigade, likvidirati; Illja Ibrić, 
aktivni vođa partizana, likvidirati; Vula Lazić, aktivni, likvidirati; Gola 
Brzak, aktivni, likvidirati; Mirčeta Marković, aktivni, likvidirati; Rade 
Marković, aktivni, likvidirati; Mira Savić, aktivna, likvidirati; Vitomir 
Burgić, aktivni, naš be-gunac, likvidirati; Caslav Maksimović, aktivni, 
likvidirati; Miroslav Tomić, aktivni, likvidirati; Miloš Burgić, saradnik, 
intemirati; Gvozden Selmić, aktivni, brat kod nas, likvidirati; Maksim 
Maksimović, aktivni, likvidirati; Milen Tomić, saradnik, likvidirati; 
Dimitrije Zbilji, saradnik, internirati; Miroslav Savić, obaveštajac u Velikoj 
Draguši, likvidirati; Miloje Savić, saradnik, intemirati; Miljko Jovanović i 
Radojko, saradnici, internirati; Miloje Burgić, obaveštajac, likvidirati; 
Petar Jovanović, saradnik, likvidirati; Dragan Lazić, likvidirati; Slavomir 
Lazić, saradnik, likvidirati; Radivoje Brzak, saradnik, internirati; Milenko 
Savić i kći Milja, saradnici, oca internirati a kćer likvidirati; Milivoje 
Marković sa sinovima, saradnici, sve likvidirati; sestra pop Ranka, Beograđanka, 
živi kod Milenka Savića, saradnik, dva sina u partizanima, likvidirati; Boda 
Maksimović, saradnik, likvidiratl; Radomir Lapčević, saradnik, internirati; 
Radoš Lapčević, saradnik, likvidirati; Vukomir Stevanović, saradnik i 
propagator, likvidirati; Raja Trebinjac, saradnik, mobilisati u dalje mesto; 
Ljuba Trebinjac, propagator, mobilisati u dalje mesto; Dragoljub Dam-janović, 
saradnik, mobilisati u dalje mesto; Kadivka Damjanović, kurir, internirati;</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Stanimir Đurić, simpatizer, internirati; Branko Jovanović, saradnik, 
internirati;<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Vlajko Panić, propagator, likvidirati; Radojko Knežević (lopov), 
saradnik, likvidirati; Borivoje Gmijović, izdajnik, begunac, Ukvidirati; 
Tihomir Tomić, saradnik, internirati; Mihajlo Savić, propagator, likvidirati; 
Momir Dimitrijević, simpatizer, internirati; Budimka Gmijović, saradnik, 
likvidirati; Radoš Jovanović, saradnik, naš vojni begunac, likvidirati; Ivko 
Tamburić, saradnik, intern.irati; Dragoljub Maksimović, saradnik, mobilisatl u 
dalje mesto; Vuja Savić, saradnik, 25 batina.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Selo <i>Kaševar:</i> Radisav Kričak i sin Adam, aktivni, prvi saradnik, 
odveo sve mladiće u partizane, oba likvidirati; Miloje Simić, aktlvni, 
likvidirati; Milan i Jova (ovaj poginuo 7 jula) Gmijovići, aktivni, 
likvidirati; Joksim i Ilija Virijević, aktivni, likvidirati; Dragić i Raja 
Marković, rodena braća, aktivnt, likvidirati; Dragoje Burgić, vođa 
partizanski, likvidirati; Milovan Pavlović, aktivni, likvidirati; Predrag i 
Velisav Burgić, saradnici, mobillsati u dalje mesto; Milan Pavlovlć, saradnik, 
internirati:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Aleksa Verijević, aktivni, likvdirati; Ranđeo i Dragoslav Marković, 
glavni saradnici, likvidirati; Radovan Spasić, saradnik, internirati; Rosa 
Virljević, saradnik, likvidirati; Ljubica Savić, saradnik, likvidirati; 
Radivoje M. Marković, aktivni, likvidirati.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Selo <i>Stubal:</i> Radomir Pavlović, aktivni, likvidirati; Vitomir Petrović, 
aktivni, likvidirati; Voja i Ljubisav Vesić, braća, aktivni, likvidirati; 
Dragić i Vladeta Simić, braća, aktivni, likvidirati; Budimir Pavlović, 
aktivni, likvidirati; Milojko Nedović, aktivni, likvidirati; Desimir Nedović, 
aktivni, likvidirati; Ljubiša Bogićević, aktivni, likvidirati; Mladen 
Miladinović, saradnik, internirati; Bogdan Bogićević i sin Dragoje, 
saradnici, oca likvidirati, sina interniirati; Radoš Bogićević, saradnik, 
likvidirati; Milan Nikolić u Prokuplju je, kurir, donosi municiju, likvidirati; 
Dragiša Urošević, saradnik, čuvao partizanske ranjenike u kući, mobilisati 
u dalje mesto; Bogdan Stanić i sin, saradnik, sin nosi poštu, oca likvidirati; 
Stanislav Pavlović, saradnik, likvidirati.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Selo <i>Suvi Do:</i> Ivan Jugović, aktivni, likvidirati; Miloje Veljović, 
aktivni, likvidirati; Mihajlo Gočmanac, aktivni, likvidirati; Ćirko Ćirković, 
aktivni, likvidirati;<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Dobrivoje Đurković i žena Momirka, saradnici, likvidiratl; Milen Danilović 
i žena, saradnici, likvidirati; Sldor i Milosav Gočmanac, saradnici, 
likvidirati; Obren Tamburić, saradnik, likvidirati; Milan Bogićević, 
saradnik, mobilisati u dalje mesto;<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Dragoljub Jugović, saradnik, likvidirati; Morriir Jugović, saradnik, 
likvidirati; Josif i Radisav Veljović, saradnici, likvidirati; Bogosav Veljović, 
saradnik, internirati;<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Vukoje Milikić, saradnik, likvidirati; Petar Vranić, saradnik, 
likvidirati; Mile Dušić, saradnik, internirati; Dobrivoje Radosavljević, 
saradnik, likvidirati; Borivoje Aničić, saradnik, mobilisati u dalje mesto; 
Stojan Jakovljević, saradnik, likvidirati; Pavle Aničić, saradnik, 
internirati; Siniša Pantić, saradnik, likvidirati; Milosav Pantelejić, 
saradnik, mobilisati u dalje mesto; Radovan Grujić, saradnik, likvldirati; Mile 
Đu-rović, saradnik, likvidirati; Milovan Erić, saradnik, likvidirati; Boža 
Rilak, saradnik, mobilisati u dalje mesto; Radul Mijajlović, saradnik, 
likvidirati.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Selo <i>Lazarevac:</i> Sofronije Pantić, aktivni, likvidirati; Obrad 
Radomirović, aktivni, likvidirati; Dragče i Ljubomir Milovanović, aktivni, 
likvidirati; Aleksa Jovanović, politkom, likvidirati; Slavko Gavrilović, u 
prekom sudu, likvidirati; Milan Jovanović, u prekom sudu, likvidirati; Vukoman 
Petrović, saradnik, mobilisati u dalje mesto; Miodrag Petrović, saradnik, 
likvidirati; Milomir Stanković, saradnik, mobilisati u dalje mesto; Dobrosav 
Zdravković, kurir, likvidirati; Mihajlo Zdravković, saradnik, Ukvidlrati; 
Jovan Nedeljković, saradnik na propagandi, mternirati;<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Raka Nedeljković, saradnik na propagandi, mobilisati u dalje mesto; Draga 
Nedeljković, saradnik na propagandi, mobilisati u dalje mesto; Vujin i Milutin 
Grujić, svukli naše vojnike poginule kod Blaca, likvidirati; Svetozar 
Smiljković, propagator, likvidirati; Stanica Smiljković, kurir, likvidirati; 
Moma Jovanović, saradnik, internirati; Aleksa Jovanović, politkom, 
likvidirati; Petko Tanasković, propagator, likvidirati; Milosija Radojičić, 
kurir, likvidirati; Drago Tanasković, snabdevač, mo-bilisati u dalje mesto; 
Toma i Dobrosav Tanasković, snabdevači, internirati; Đurde, Aleksa i Buda 
Tanasković, kuriri, likvidirati; Mileta Labović, saradnik, likvidirati.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Selo <i>Cungule:</i> Desimir Vasiljević, saradnik, brat mu je aktivan, 
likvidirati:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Milen Milutmović, saradnik, likvidirati; Dragomir Jezdimirović, saradnik, 
likvidirati; Dušan Panić, saradnik, likvidirati; Mila Milutinović, saradnik, 
mobilisati u dalje mesto; Dragoljub Đorđević, pobegao i krije se kući, 
mobilisati u dalje mesto;<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Radivoje Draglćević, saradnik, likvidirati; Svetozar Parezanović 1 
bratanac Obrad, saradnici, Svetozara likvidirati a Obrada mobilisati u dalje 
mesto; Miroljub Dragićević i brat od strica u zadruzi, aktivni, likvidirati; 
Bogdan Krnjac, aktivni, likvidirati; Nedeljko Krnjac, simpatizer, mobilisati u 
dalje mesto; Ratomir Cvetković, saradnik, mobilisati u dalje mesto; Spasoje 
Minić, saradnik, mobilisatl u dalje mesto; Andrija Vasiljević (robijao), 
simpatizer, internirati; Vladislav Lazić, kurir, likvidirati; Nikola Jevtović, 
k-ant sela, pobegao i krije se u kući. Ima pušku, likvidirati; Radojko Pavićević, 
saradnik, likvidirati; Sima Marković — Copa, propagator, internirati; 
Dobrivoje Parezanović, obaveštajac, intemirati; Boško i Jovan Đorđević iz 
Cungule, saradnici, internirati; Milen Vasiljević, aktivni, likvldirati; Obren 
Lazarevlć, saradnik, mobilisati u dalje mesto; Dragić Parezanović, saradnik, 
mobilisati u dalje mesto; Bojko Kajganić, saradnik, mobilisati u dalje mesto; 
Periša Jezdimirović, saradnik, internirati.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Selo 
Barbatovac:</span></i><span lang="DE" style="mso-ansi-language:DE"> Miloš Anđelić 
i tri sina, svi aktivni, likvidirati; Radoš Matić, aktivni, likvidirati; 
Milijana Petrović, aktivna, likvidirati; Milosav i Milan Milosavljević, 
aktivni, likvidirati; Babulji Ciganin, saradnik, likvidirati; Živadin Marinković, 
aktivni, likvidirati; Stana Matić, saradnica, likvidirati.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Selo 
Stance:</span></i><span lang="DE" style="mso-ansi-language:DE"> Todor Miladinović, 
naš begunac, saradnik, likvidirati; Aleksan-dar Nešić, naš begunac, 
saradnik, likvidirati; Radošin Tanasković, naš begunac, saradnik, mobilisati 
u dalje mesto; Dragica, kći pretsednika Todora, aktivna, likvidirati; Raško 
Zajić, aktivni, likvidirati; Rodoljub Cirković, aktivni, likvidirati; Todor 
Marković, pret. opštine, aktivni, likvidirati; Veljko Popović, sin Jevte, 
prvl saradnik, likvidirati.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Selo 
Trnava:</span></i><span lang="DE" style="mso-ansi-language:DE"> Radomir Popović, 
aktivni, likvidirati; Stevan Mitrović, aktivni, likvidirati; Đukić, učitelj 
iz Trnave, saradnik, likvidirati; Radmilo Savić, saradnlk, likvidirati; Milan 
Milenković, kurir, likvidirati; Cvetković Predrag, saradnik, likvidirati; 
Gavrilović Dragutin, saradnik, likvidirati; Arsenijevlć Stojan, saradnik, 
likvidirati; Dragiša Stevanović, saradnik, likvidirati; Bogosav Stanković, 
saradnik, likvidirati; Miroljub Radovanović, saradnik, likvidirati.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Selo 
Bace:</span></i><span lang="DE" style="mso-ansi-language:DE"> Prokopije 
Milenković, aktivni vođa, likvidirati; Mladen Milenković, aktivni, 
likvidirati; Milica Milenković, aktivna, likvidirati; Milan Milenković (robijaš), 
glavni saradnik, likvidirati; Dušan Lukić, aktivni, likvidirati; Milorad 
Trajković, saradnik, likvidirati; Milana Kurdića sin, saradnik, mobilisati u 
dalje mesto.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Selo <i>Plošnik:</i> Svetomir Petrović, saradnik, likvidirati; Stanimir 
Milenković, saradnik, likvidirati; Vlada Bajić, saradnik, internirati; 
Ljubisav Petrović i sin Dimitrije, saradnici, internirati oba; Bukmira Nešića 
sin, sud. činovnlk, likvidirati; Slavka Milutinovića kći, saradnik, 
likvidirati.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Selo 
Tulare:</span></i><span lang="DE" style="mso-ansi-language:DE"> Gerasim Vuković, 
aktivni, likvidirati; Milutina Lazlća sin, aktivni, likvidirati; Radivoje 
Timotijević, aktivni, likvidirati; Miodrag Timotijević, saradnik, likvidirati; 
Tihomir Sutanović, saradnik, internirati; Dragić Sutanovac, saradnik, 25 
batina; Radman Radosavljević, saradnik, internirati; Novica i Budimir 
Radosavljević, saradnici, likvidirati; Mitar Vučićević, saradnik, 
internirati; Mida Vućićević, aktivni, likvidirati; Dimitrije-Diša 
Milosavljević, učitelj, glavni saradnik, likvidlrati; Božur Milićević, 
saradnik i član, likvidirati; Nedeljković Boško i Jordan, saradnici, 
intemirati; kći Radmila Radosavljević, saradnica, internirati; unuka Žike 
Radosavljevića, saradnica, intemirati; unuka Žike Radosavljevića, saradnica, 
likvldirati; kći Tihomira Šutanovca, saradnica, likvidirati; posvojče Vučićevića 
Miloja, saradnica, likvidirati.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Selo 
Beljolin:</span></i><span lang="DE" style="mso-ansi-language:DE"> Mata 
Jezdimirović, aktivni, likvidirati; Dragić Tatić, aktivni, likvidirati; 
Milorad Vukašinović, aktivni, likvidirati; Nešlć Ljuba, aktivni, 
likvidirati; Zivojin Damjanović, aktivni, likvidirati; Neža Tatlć, aktivni, 
likvidirati; Dragojlo Popović, aktivni, likvidirati; Ivan Vukajlović, aktivni 
vođa, likvidirati; Milivoje Popović i sin, aktivni, likvidirati; Janićije 
Cenić, Jana i Milutin, komandant područja u Velikoj Plani, likvidirati; 
Mihajlo Vukašinović, pretsednik odbora, likvidirati; Tadija Popović, aktivni, 
likvidirati; Sinadin Jezdimirović, saradnik, 25 batina i 1.000 kgr pšenice; 
Krsta Jevtić, saradnik, 25 batina i 5.000 dinara; Milan Jaćević, saradnik, 
likvidirati; Dobrosav Simović, saradnik, likvidirati; Jovan Popović, saradnik, 
likvidirati; Marjan Popović, saradnik, internirati; Luka Jovanović, sin Bože, 
aktivni, likvidirati; Paja i Miodrag Petrović, saradnici, internirati; Ranđo 
Đurić, saradnik, mobilisati u dalje mesto; Vladimir Jaćović, aktivni, 
likvidirati; Božiđar Đurović, šumar, aktivni i član suda, likvidirati; Božidar 
Avramović, saradnik, likvidirati; Milutin Popović, aktivni, likvidirati; 
Desimir Milosavljević, simpatizer, internirati; Živojin Stefanović, 
simpatizer, internirati; Stojan Vukašinović, simpati-zer, internirati; 
Dragutin Milenković, aktivni, likvidirati; Cvetko Đurić, simpatizer, 
internirati; Milja Popović, žena Stevana, saradnica, likvidirati; Sazda 
Stefanović, simpatizer, 50 batina; Dida Jezdimirović, simpatizer, internirati 
i 500 kgr pšenice;<o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB">Lala 
Jezdimirović, simpatizer, 25 batina. Selo <i>Donja KonjuSa:</i> Joca Pavićević, 
student, aktlvni i glavni organizator, likvidiratr; Pera Pavićević, inženjer, 
glavni organizator i pretsednik odbora, likvi-dirati; Milić i Panta Milićevići, 
aktivni, likvidirati; Vidosav Milićević, aktivni, likvidirati; Draga Milićević, 
glavni organizator i član prekog suda, likvidirati;</span></p>
<p class="MsoNormal" style="text-indent:10.0mm"><span lang="EN-GB">Milen i Jovan 
Lukić, aktivni, likvidirati; Dragoljub Đukić, član odbora i komandant sela, 
likvidirati; Raka Pitulić, aktivni, ako se uhvati da se likvidira; Srbobran 
Pitulić, aktivni, ako se uhvati da se internira; Mile Kuštrimović, aktivni, 
likvidirati;</span></p>
<p class="MsoBodyTextIndent"><span lang="EN-GB">Miloš Miljković, aktivni, 
internirati; Miodrag Rakić, aktivni, internirati; Ratko Novaković. aktivni, 
likvidirati; Dragoljub Andrejić, aktivni, likvidirati; Millnko Đukić, 
aktivni, internirati; Milan Stefanović, aktivni, internirati; Vučeta Tatić, 
aktivni, internirati; Aleksandar Andrejić, aktivni, internirati; Dragan Kuštrimović, 
aktivni, likvidirati; Dragoljub Savić, aktivni, llkvidirati; Vučeta 
Bogosavljević, aktivni, internirati; Grnja i Pera Kallčanin, aktivni, 
internirati; Sofronije Kaličanin, aktivni, internirati; jladojko Bakic, 
aktivni, intemirati; Radun Popović, aktivni, internirati;</span></p>
<p class="MsoNormal" style="text-indent:10.0mm"><span lang="EN-GB">Radovan Bakić. 
aktivni, likvidirati; Dragoje, Bakić. aktivni, internirati; Milovan 
'&quot;Blenić, aktivni, internirati; Ranko Rakić, aktivni, intemirati; Ljuba 
Đukić, saradnik, likvidirati; Rala Savić, saradnica, internirati;<span style="mso-spacerun: yes">&nbsp; 
</span>Kovaković,. saradnik, likvidirati;</span></p>
<p class="MsoNormal" style="text-indent:10.0mm"><span lang="EN-GB">Rakin Đukić, 
saradnik, likvidirati; Kaja Kuštrimović, saradnica, likvidirati; Mica Kuštrimović, 
saradnica, internirati; Spasoje Andrejić, saradnik, likvidirati; Radul Popović, 
saradnik, intemirati; Boško Kaličanin, saradnik, internirati; Stojan Jovanović, 
saradnik, internirati; Milija Milićević, simpatizer, 30 batina.</span></p>
<p class="MsoNormal" style="text-indent:10.0mm"><span lang="EN-GB">Ovim je završen 
spisak aktivnih komunista, saradnika 1 simpatizera sa reona prve topličke 
brigade jugoslovenske vojske u otadžbini.</span></p>
<p class="MsoNormal" style="text-indent:10.0mm"><span lang="EN-GB">Dakle, po 
spisku, koji je sastavljen po vašem naređenju, 450 do 460 lica treba na rejonu 
prve topličke brigade jugoslovenske vojske u otadžbini da se likvidiraju i 
interniraju.</span></p>
<p class="MsoNormal" style="text-indent:10.0mm"><i><span lang="EN-GB">Optujseni 
Keserović:</span></i><span lang="EN-GB"> Ako je slobodno, gospodine potpukovniče...</span></p>
<p class="MsoNormal" style="text-indent:10.0mm"><i><span lang="EN-GB">Javni tužilac:</span></i><span lang="EN-GB"> 
Jedno pitanje: da li su to bila naoružana lica?</span></p>
<p class="MsoNormal" style="text-indent:10.0mm"><i><span lang="EN-GB">Pretsedavajući:</span></i><span lang="EN-GB"> 
Pa u spisku su žene, deca, i jedan sveštenik, koje su četnici likvidirali.</span></p>
<p class="MsoNormal" style="text-indent:10.0mm"><i><span lang="EN-GB">Optuženi 
Keserović:</span></i><span lang="EN-GB"> Pa to su komandanti brigada 
sastavljali spisak.</span></p>
<p class="MsoNormal" style="text-indent:10.0mm"><i><span lang="EN-GB">Pretseđavajući:</span></i><span lang="EN-GB"> 
Neke su žene određene za likvidiranje zato što su nosile crvene marame, druge 
zato što što su plele pulovere. Jesu li sva ova lica bila naoružana, Keseroviću?</span></p>
<p class="MsoNormal" style="text-indent:10.0mm"><i><span lang="EN-GB">Optuženi 
Keserović:</span></i><span lang="EN-GB"> To su komandanti brigada sastavljali, 
ja ne znam.</span></p>
<p class="MsoNormal" style="text-indent:10.0mm"><i><span lang="EN-GB">Pretsedavajući:</span></i><span lang="EN-GB"> 
Jeste li u 1943. godini od generala Trifunovića po dolasku iz Sandžaka, dobili 
naređenje za likvidiranje partizana i jeste li neko lice izveli pred vojni sud?</span></p>
<p class="MsoNormal" style="text-indent:10.0mm"><i><span lang="EN-GB">Optuženi 
Keserović:</span></i><span lang="EN-GB"> Po dolasku iz Sandžaka dobio sam naređenje 
od Trifunovića... On je rekao da se kod nas u Srezu župskom oseća živ rad 
partizana i pristalica i da se, čak i u redovima našeg korpusa, nalaze takvi 
ljudi ili komandanti koji sarađuju sa partizanima.</span></p>
<p class="MsoNormal" style="text-indent:10.0mm"><i><span lang="EN-GB">Pretsedavajući:</span></i><span lang="EN-GB"> 
Konkretno, jeste li naredili streljanje nekoliko seljaka iz Gornje Stupanje, dve 
devojke i još nekih lica?</span></p>
<p class="MsoNormal" style="text-indent:10.0mm"><i><span lang="EN-GB">Optuženi 
Keserović:</span></i><span lang="EN-GB"> Naredio sam hapšenje!</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Pretsedavajući:</span></i><span lang="DE" style="mso-ansi-language:DE"> 
Je li vođena istraga?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">OptuSeni 
Keserović:</span></i><span lang="DE" style="mso-ansi-language:DE"> Jeste!<o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB">Pretsedovojttći: 
Jesu li stavljeni pred vojni sud?</span></p>
<p class="MsoNormal" style="text-indent:10.0mm"><i><span lang="EN-GB">Optuženi 
Keserović:</span></i><span lang="EN-GB"> Od 25 lica, koliko je uhapšeno, 
ostalo je 12, i sud je doneo presudu.</span></p>
<p class="MsoNormal" style="text-indent:10.0mm"><i><span lang="EN-GB">Pretsedavajući:</span></i><span lang="EN-GB"> 
Kakvu?</span></p>
<p class="MsoNormal" style="text-indent:10.0mm"><i><span lang="EN-GB">Optuženi 
Keserović:</span></i><span lang="EN-GB"> Kaznu smrti.</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Pretsedavajući:</span></i><span lang="DE" style="mso-ansi-language:DE"> 
Je li izvršena?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Jeste, 
streljani su.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Pretsedavajući:</span></i><span lang="DE" style="mso-ansi-language:DE"> 
Na koji način?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Iz pušaka.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Pretsedavajući:</span></i><span lang="DE" style="mso-ansi-language:DE"> 
U koje vreme?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Ne mogu da 
se setim.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Pretsedavajući:</span></i><span lang="DE" style="mso-ansi-language:DE"> 
Mogu da vas potsetim. Je li to bilo jula 1943? Ko je odobravao smrtne presude?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Preki vojni 
sud donosio je presude.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="EN-GB">Pretsedavajući:</span></i><span lang="EN-GB"> 
Pa onda?</span></p>
<p class="MsoNormal" style="text-indent:10.0mm"><span lang="EN-GB">226<i>Optuženi 
Keserović:</i> Presude su išle na uvid, po naređenju ministra vojnog...</span></p>
<p class="MsoNormal" style="text-indent:10.0mm"><i><span lang="EN-GB">Pretsedavajući:</span></i><span lang="EN-GB"> 
Jesu li vama dostavljane presude? Šta ste radili? Jeste li se slagali sa 
presudama suda?</span></p>
<p class="MsoNormal" style="text-indent:10.0mm"><i><span lang="EN-GB">Optuženi 
Keserović:</span></i><span lang="EN-GB"> Ja sam po zakonu morao da se složim 
sa presudom suda. To je moje prvo donošenje presude...</span></p>
<p class="MsoNormal" style="text-indent:10.0mm"><i><span lang="EN-GB">Pretsedavajući:</span></i><span lang="EN-GB"> 
Prilikom ofanzive u Toplici vaše jedinice pronašle su jednu grupu ranjenika u 
bunkeru na Jastrepcu i predale ih Nemcima u Kruševcu.</span></p>
<p class="MsoNormal" style="text-indent:10.0mm"><i><span lang="EN-GB">Optuženi 
Keserović:</span></i><span lang="EN-GB"> Nije tačno da sam ih ja predao 
Nemcima. Moje trupe našle su u zemunici jednoga engleskoga majora, jednog 
Amerikanca i 4 do 5 partizana, koji su bili pravi mrtvaci. Nisu jeli pentaest 
dana, a u ranama po telu bilo je i crvi. Kada sam to video, uputio sam ih u 
bolnicu. </span><span lang="DE" style="mso-ansi-language:DE">Naredio sam da se 
upute po kuriru i da se kaže da su to naši ljudi. Želeo sam da ih spasem. Ja 
sam hteo žive i zdrave da ih imam radi propagande. Hteo sam da ih spasem.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="EN-GB">Pretsedavajući:</span></i><span lang="EN-GB"> 
Međutim, oni su streljani.</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> Ja sam 
naredio da se upute u bolnicu. Neko je prijavio Nemcima da se u bolnici nalaze 
partizani i oni su odvedeni, kako sam čuo. Ja sam dobio izveštaj da oni nisu 
streljani, nego da su internirani. To je moje mišljenje...<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Pretsedavajući:</span></i><span lang="DE" style="mso-ansi-language:DE"> 
Jeste li tokom 1943. godine pomagali formiranje drugog gvozdenog puka Milana 
Nedića?<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">Optuženi 
Keserović:</span></i><span lang="DE" style="mso-ansi-language:DE"> To je bilo 
početkom 1944. godine. Potpukovnik Kusovac, koji je bio u službi Nedića doneo 
je ovlašćenje Dražino da je on poverljiv kao Nedićev čovek i da mu 
ravnogorski pokret odobrava da može vrbovati ljudstvo u Toplici. Po naređenju 
Dražinom, on je imao da formira Drugi gvozdeni puk. On je rekao da Nedić za to 
ne zna, ali ja sam bio ubeđen da je Nedić znao. Pošto sam video naređenje od 
Draže, kao vojnik sam izvršio to naređenje.&quot;<sup> 6</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&nbsp;<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Naporedo sa operacijama u Toplici i Jablanici, Mihailović je naredio 
komandantu Avalskog korpusa, majoru Sveti Trifkoviću, da sa svojim korpusom i 
delovima Gorske kraljeve garde, koji su ostali i kosmajskom srezu, nastavi 
akciju &quot;čišćenja komunista&quot;. Po njenom završetku, Trifković je 
25. jula obavestio Mihailovića:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Brojno stanje trupa: U podunavskom srezu učestvovala je: 1 grupa 
brigada Avalskog korpusa sa 400 ljudi, 50 ljudi pod komandom kapetana Đorđevića 
iz Smederevskog korpusa i oko 150 ljotićevaca. (Kako su oni imali istovremenu 
akciju, to smo ih upotrebili kao 'goneći odred' jer su imali ogroman broj 
automata kao što je nama nedostajalo.)<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Rad na terenu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">22. jula.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U 13 časova primljen je izveštaj ođ naših obaveštajnih organa iz sela 
Živkovca da se jedna grupa partizana nalazi u šumama oko sela Vodnja. U isto 
vreme izvestio me komandant gonećeg odreda iz sela Drugovca da prilikom čišćenja 
terena ni jedna kolona nije naišla na partizane.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Međutim, kada je oko 19 časova jedan deo gonećeg odreda stigao u selo 
Binovac, dobio je podatke da se partizani iz jedne šume u blizini sela Binovca 
prebacuju ka selu M. Orašje, izvešteni da su naše jedinice napustile M. Orašje.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U 20 časova napadnuti su partizani u s. M. Orašje, koji su se taman 
razmestili po selu da večeraju. Primetili su borbu i počeli da beže u više 
grupa, tom prilikom je uhvaćen jedan ranjen i jedan živ partizan.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">23. jula prilikom saslušavanja ranjenog partizana isti je odao da se u šumama 
oko sela Vodnja nalazi u lagumu partizanska bolnica sa sedmoricom ranjenika među 
kojima se nalazi i teško ranjeni 'Srba', komandant kosmajske partizanske 
brigade. Odmah su jedinice 1 grupe brigada Avalskog korpusa krenule u pretres 
Vodnjanskih šuma.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Prilikom pretresa pronađena su 2 laguma ispod zemlje veličine 2/2 u kojima 
je pronađena veća količina sanitetskog materijala, raznih specijaliteta i 
injekcija, kao i razrih drugih stvari. Ispod jednog laguma partizani su primili 
borbu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Stanje u Kosmaju.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Kod naroda su razbijene sve lepe iluzije o Ravnogorstvu i Draži, a 
organizacija je često najgori oblik najkorumpiranije klike seoskih siledžija i 
pokvarenjaka. Ukoliko organizacija formalno i postoji, u nju su ljudi ušli pod 
pritiskom sile. Često je slučaj da ljudi uplaćuju novcem i drugim sredstvima 
nešto da se izvuku iz organizacije. Ravnogorstvo u Kosmaju znači: nasilje, 
progonstvo najboljih, nemoral i punu korupciju.&quot;<sup>6</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Samo nekoliko dana posle otpočinjanja neprijateljskih operacija u Toplici i 
Jablanici, 7. jula 1944. godine Mihailović je uputio pismo delegatu Vrhovne 
komande, potpukovniku Zahariju Ostojiću, u kome mu piše sledeće:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Dobio sam Vaše pismo od 7. juna.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Šaljem Vam važnije podatke o spoljnoj i unutrašnjoj situaciji. Spoljni 
podaci su detaljniji, jer unutrašnju situaciju uglavnom znate.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Sada ću Vam dati podatke o našim namerama za predstojeće akcije (izvod <i>iz</i> 
plana):<o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB">— Prvo završiti 
sa čišćenjem Toplice i Jablanice.</span></p>
<p class="MsoNormal" style="text-indent:10.0mm"><span lang="EN-GB">— Drugo po 
redu čišćenje — akcija u Sandžaku i CG (Crnoj Gori — nap. autora).</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">— Treće akcija u Bosni.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">— Akcije u Sremu čim se završi okupatorsko čišćenje leve obale Save, 
što je sada u toku.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">— Čvrsto povezati: Srbija — Sandžak — Crna Gora — Hercegovina — 
Bosna, što ima da posluži kao baza za treću akciju.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">— Uporedo sa akcijama stvaranje pokretnih snaga na čisto vojničkoj 
osnovi.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Gore naznačena druga faza trebala je po prvobitnom planu da bude prva, ali 
je bila u Toplici i na Kopaoniku razvila rđavo naša situacija, te smo morali 
promeniti i Toplicu sa Jablanicom uzeti kao prvu fazu. Kada bude završena prva 
faza, bićemo osigurani sa teritorije Srbije i moći ćemo pokretne snage 
uputiti i dalje na zapad i zadržati ih u akciji duže vremena.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Za drugu fazu treba da pripremimo jake snage. Račić će imati preko deset 
hiljada, zatim Pavle, i snage iz Ist. </span><span lang="EN-GB">Bosne, 
Hercegovine i Sandžaka. Do početka druge faze vrlo je važno da se spreči 
svaki pokušaj crvenima prelaz Lima, jer bi to omelo uspešno započetu Račićevu 
akciju. Sprečavanje crvenima da pređu preko Lima dodeljeno je Vama u zadatak, 
kako sam Vam već ranije naredio. Stavlja vam se sloboda rada kako ćete taj 
zadatak izvršiti sa snagama koje su vam stavljene na raspoloženje. Najbolje 
ofanzivnim akcijama preko Lima i to težiti da se tuku 17. i 27. divizija, i da 
se nateraju na zapad ili još bolje jug, gde nemaju ni sredstava za ishranu. Pri 
ofanzivnim akcijama preko Lima, treba postavljati snage tako da se jednovremeno 
vršeći te akcije štiti Lim od Prijepolja do Ušća.</span></p>
<p class="MsoNormal" style="text-indent:10.0mm"><span lang="EN-GB">Za drugu fazu 
biće predviđen koncentričan napad sa svih strana, jer će tako biti 
postavljene i snage koje treba da uzmu ucešće: iz stare C. G., Hercegovine, 
Bosne, Sandžaka — sa desne obale Lima. Detalje ove akcije ugovorićemo 
neposredno pred akcijom. Dobro će biti ako Vi uspete sa već projektovanim 
akcija-ma da raščistite sa te dve komunističke divizije pre početka ove 
druge akcije.</span></p>
<p class="MsoNormal" style="text-indent:10.0mm"><span lang="EN-GB">Za treću 
akciju biće angažovane snage iz Bosne, Račićeve iz Hercegovine, i koliko 
bude najviše moguće iz C. G. i Sandžaka.</span></p>
<p class="MsoNormal" style="text-indent:10.0mm"><span lang="EN-GB">Đenerala 
Trifunovića uputio sam u Istočnu Srbiju, da objedini tamo komandu u akciji i 
da se tamo takođe formira pokretna grupa.</span></p>
<p class="MsoNormal" style="text-indent:10.0mm"><span lang="EN-GB">Opšti cilj: 
što pre tući komunističke glavne snage, a zatim raditi prema situaciji. Ovo 
nam takođe preporučuju iz mostranstva.&quot;<sup>7</sup></span></p>
<p class="MsoNormal" style="text-indent:10.0mm"><span lang="EN-GB">Zanesen 
izvesnim uspesima u Toplici i Jablanici, i ne pomišljajući na mogućnost 
prodora NOVJ iz Crne Gore i Sandžaka u Srbiju, Mihailović 3. avgusta 1944. 
ponovo piše potpukovniku Ostojiću.</span></p>
<p class="MsoNormal" style="text-indent:10.0mm"><span lang="EN-GB">&quot;Komunistički 
delovi u Toplici i Jablanici razbijeni su, i sada se tamo vrši čišćenje. U 
Istočnoj Srbiji završava se razbijanje komunističke grupe koja je tamo bila 
upala. Prema tome, ovamo će uskoro situacija biti dobra, ali se mora još vršiti 
čišćenje terena koji je bio zagađen komunistima.</span></p>
<p class="MsoNormal" style="text-indent:10.0mm"><span lang="EN-GB">Tražio sam 
od Vas da me izvestite kako bi se mogla rešiti situacija u Sandžaku i Crnoj 
Gori. Jer sa takvim stanjem ne bi smeli nikako da dočekamo odlučujuće događaje. 
Imajte u vidu da odlučujući događaji mogu nastupiti uskoro, a savezničke 
snage će ceniti one snage koje najpre dođu u kontakt sa njihovim desantnim 
snagama. Zbog ovoga je vrlo opasno ako te komunističke snage u Sandžaku i 
Crnoj Gori budu ostale netučene. Na tu situaciju treba pomišljati 
najozbiljnije, jer ceo trogodišnji rad može time da bude bačen u zasenak, ili 
obratno, ako budemo jaki kada savezničke snage počnu iskrcavanje, da se krunišu 
duge i teške dosadašnje borbe. Ima jedna stvar zbog koje mi nikako ne uspevamo 
da tučemo komuniste mada smo od njih brojčano jači, i sa boljim starešinskim 
kadrom, a to je što su naše starešine dosta samovoljne, što nema sloge ni 
uzajamnog potpomaganja. Mnogi se čak i boje da rade u zajednici, mnogi misle da 
treba sada da stiču slavu i karijeru za budućnost, pa stoga teže da budu 
samostalni. Zbilja je više nego čudnovato da ljudi ne shvataju ozbiljnost 
vremena u kome se nalazimo, da ne shvataju da se danas rešava sudbina srpskog 
naroda, a kako će biti rešena ta sudbina zavisi od nas sviju, i jedino od nas. 
Prema tome, lična slava neće nikome vredeti ništa ako upustimo situaciju, i 
obratno, ako uspemo, biće slave i položaja za sve. Naš narod nije prćija ničija, 
i narod je taj koji će svakoga pitati kako je i šta radio. </span><span lang="DE" style="mso-ansi-language:DE">U 
ovome pogledu treba da skrenete svima starešinama pažnju i da im sve ovo dobro 
objasnite, te da posle ne bude dockan.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Pitanje Bosne je jedno od veoma krupnih pitanja. To je, kako nam izgleda i 
po podacima sa druge strane, složen problem jer će Hrvati svim silama težiti 
da Bosna njima pripadne. Stoga je mi moramo u naše ruke potpuno da zagrabimo. 
Ako to uspemo, onda je ona naša, u protivnom neizvesno je kakvo bi se rešenje 
moglo doneti. Imajte ovo u vidu, i gledajte da za odlučne dogadaje tamo budemo 
jaki kako bismo zgrabili svu upravu u svoje ruke.&quot;<sup>8</sup><o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Međutim, korpusi i divizije NOVJ svojim prodorom u Srbiju razbili su sve 
ove Mihailovićeve operativne planove.</span>
<p>
<br>
<CENTER><TABLE border="1"><TR><TD><a href="11.htm"><b>Sadr&#382;aj</b></a></TD>
<TD><a href="11_67.htm"><b>Prethodni dokument</b></a></TD>
<TD><a href="11_69.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

