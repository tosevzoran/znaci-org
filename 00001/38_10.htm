<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_9.htm"><b>Prethodni dokument</b></a></TD>
<TD><a href="38_11.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:16.55pt;margin-right:23.05pt;
margin-bottom:0mm;margin-left:0mm;margin-bottom:.0001pt;text-align:center;
line-height:13.9pt;mso-line-height-rule:exactly;background:white"><b><span lang="SR-CYR" style="mso-ansi-language:SR-CYR">ODNOS 
ČETNIKA SA STRUKTURAMA KOJE SU BILE U SLUŽBI OKUPATORA</span></b><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="margin-right:.7pt;text-align:justify;text-indent:
36.0pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Autori 
su izbegli da pišu o saradnji četnika sa predstavnicima vlasti i policije koji 
su bili u službi okupatora, što je uzrokovalo sukobe između partizana i četnika. 
Tu su, pre svih sreska i okružna načelstva, opštinske uprave, žandarmerijske 
stanice, kasnije i odredi Srpske državne straže. Poznato je da su to bile 
institucije preko kojih je okupator vršio pljačku i nasilje nad narodom. Njima 
je okupator ispostavljao lepezu svojih zahteva, čiji su oni bili izvršioci. 
Preko njih je zahtevano da građani moraju da iskazuju poštovanje prema nemačkim 
vojnicima. Oni su bili ti koji su morali od naroda da oduzimaju oružje, 
municiju i drugu vojnu opremu, koju su predavali u okupatorska skladišta, ali i 
vrše rekvizicije i oduzimanje imovine građana što je i transportovano u Nemačku. 
Sprovodeći okupatorske naredbe, dosta vojnih obveznika, koji su došli svojim 
kućama, uhvaćeno je i poslato u nemačko zarobljeništvo, a mnogi na prinudni 
rad u naše rudnike ili u Nemačku. Ti organi su učestvovali u hapšenju, 
najpre partizana, a zatim i većeg broja nevinih građana, koji su čamili i 
gubili svoje živote u rima. Nisu izbegavali da vrše najgnusnija dela - 
ubijanja pod kontrolom nemačkih oružanih snaga, kao što je to bio slučaj 
streljanja boraca i rodoljuba na igralištu &quot;Borca&quot; u Čačku 20. 
jula. Udovoljavanjem ovim zahtevima oni su činili ista nedela kao i okupatorske 
oružane formacije, pa se u tom pogledu nisu razlikovali.<o:p>
</o:p>
</span></p>
<p class="MsoNormal" style="margin-right:1.45pt;text-align:justify;text-indent:
38.9pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Sa 
takvim strukturama, koje su bile u službi okupatora četnici su održavali 
prisne veze i ostvarili dobru saradnju. Sa njima nisu imali ni jedan sukob. Nije 
im smetala ta saradnja, iako su oni, tako, ugrožavali biće srpskog naroda. 
Savremenici se sećaju kako su izgledala njihova druženja po selima, gde su 
postojale žandarmerijske stanice, koja su prekidana kada su partizani te 
stanice likvidirali i žandarme proterali sa seoskih područja.<o:p>
</o:p>
</span></p>
<p class="MsoNormal" style="margin-top:0mm;margin-right:1.2pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.4pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Veza 
sa tim strukturama je uspostavljena odmah po prikupljanju oficira na Ravnoj 
gori, koji su sebe nazvali &quot;Komanda četničkih odreda u slobodnim 
planinama&quot;. Ta veza je prvo uspostavljena u takovskom srezu sa žandarmima 
i nekim predsednicima opština, a zatim i sa sreskim načelnikom Mil. Mišićem 
i Milanom Aćimovićem u Beogradu, koji se nalazio na čelu kvislinške uprave u 
Srbiji. Ta veza Mihailovića i Aćimovića je kasnije funkcinisala preko ovog načelnika. 
Od avgusta 1941. godine na Ravnoj gori često je boravio Jovan Tršić, vršilac 
dužnosti komandanta žandarmerije u Srbiji.<sup>27</sup> Odlaskom oficira sa 
Ravne gore u druga područja u Srbiji radi organizovanja četničkih jedinica 
svuda su uspostavljani prisni odnosi sa predstavnicima ovih kvislinških organa. 
Ta saradnja izmeću četnika, koji su se deklarisali kao antifašisti sa jedne 
strane, i sa žandarmima i ljudima iz vlasti sa druge strane, koji su bili u službi 
okupatora zbunjivala je narod, koji je odmah uočio dvostruku politiku koju je 
vodio Draža Mihailović.<o:p>
</o:p>
</span></p>
<p class="MsoNormal" style="margin-top:0mm;margin-right:1.2pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.4pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">27. Jelena Popović, &quot;Takovci u NOB i revoluciji&quot;, Gornji 
Milanovac, 1986, str. 252 i 253.</span><span style="font-size:10.0pt;
mso-bidi-font-size:12.0pt"><o:p>
</o:p>
</span></b></p>
<p class="MsoNormal" style="margin-right:.25pt;text-align:justify;text-indent:
38.4pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Dolaskom 
Milana Nedića za predsednika kvislinške vlade, Draža Mihailović uspostavlja 
još čvršću vezu sa ovom grupacijom. On 31. avgusta u Beograd šalje svoju 
delegaciju, koju sačinjavaju pukovnih Dragoslav Pavlović, majori Aleksandar Mišić 
i Radoslav Đurić, koji tu borave do 5. septembra, kada sa Nedićem potpisuju 
sporazum o zajedničkoj akciji radi uništenja partizana, &quot;uspostavljanja 
reda i mira&quot;, kako su naglasili, o finansijskoj pomoći koju Nedić pruža 
ravnogorskom pokretu, o pomaganju stvaranja četničkih jedinica u Bosni, o 
potrebi da se o ovom sporazumu obavesti nemački zapovednik kako ne bi dolazilo 
do sukoba izmeću četnika i njih.<sup>28<o:p>
</o:p>
</sup></span></p>
<p class="MsoNormal" style="margin-right:.25pt;text-align:justify;text-indent:
38.4pt;line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">28. Prof. dr Miodrag Zečević, &quot;Dokumenta o suđenju Ravnogorskom 
pokretu, 18. juni - 15. juli 1946. godine&quot;, Beograd, 2003, str. 848.<o:p>
</o:p>
</span></b></p>
<p class="MsoNormal" style="margin-top:8.9pt;margin-right:0mm;margin-bottom:0mm;
margin-left:.95pt;margin-bottom:.0001pt;text-align:justify;text-indent:35.05pt;
background:white"><span lang="SR-CYR" style="mso-ansi-language:SR-CYR">Povodom 
ovog sporazuma izmeću Dražinih predstavnika i Milana Nedića autori u ovoj 
publikaciji, na stranici 180, dadoše kratak osvrt, koji ni u čemu ne odgovara 
činjeničnom stanju. U tom njihovom sporazumu nema podataka koji govore o 
obavezama koje četnici preuzimaju za dobijenu pomoć koju su tražili. Nema ni 
reči o bitnom delu sporazauma kojim se četnici obavezuju da će &quot;voditi 
borbu protiv komunista u cilju njihovog uništenja&quot;, ne pominje se predba 
sporazuma &quot;da Nedić kod Nemaca izdejstvuje legalizaciju Ppaže Mihailovića 
i njegovih četnika u tome da ih Nemci ne gone i da se mogu slobodno 
kretati&quot;. Izbačena je i odredba koja govori &quot;o donošenju operacionog 
plana za čišćenje Srbije od komunista&quot;, kao i odredba o 
&quot;postavljanju jednog oficira koji će stalno boraviti pri štabu Draže 
Mihailovića&quot;. Zašto su autori ove delove sporazuma izostavili, nije teško 
utvrditi. Oni ne navode ni izvore podataka, što je uobičajeno u svim drugim 
slučajevima.<o:p>
</o:p>
</span></p>
<p class="MsoNormal" style="margin-top:0mm;margin-right:1.2pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:36.7pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Jedan 
iskaz Milana Nedića, dat 9. januara 1946. godine pred Državnom komisijom za 
utvrđivanje zločina okupatora i njegovih pomagača, pruža pravu sliku tog 
sporazuma, koji je postignut od 1. do 5. septembra 1941. godine.<o:p>
</o:p>
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:36.95pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">On 
glasi: &quot;Pismeni ugovor između mene i te delegacije nije pravljen s obzirom 
na to da su sva trojica bili moji oficiri meni dobro poznati, pa sam smatrao da 
nema potrebe za pismenim ugovorom, a oni to nisu ni tražili. Između nas je 
napravljen sporazum u sledećem:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-right:.95pt;text-align:justify;text-indent:
36.0pt;line-height:13.2pt;mso-line-height-rule:exactly;tab-stops:48.95pt;
background:white"><span lang="SR-CYR" style="mso-ansi-language:SR-CYR">1. O 
saradnji između mene, odnosno moje vlade, i Draže Mihailovića za borbu protiv 
komunista u cilju njihovog uništenja.<o:p>
</o:p>
</span></p>
<p class="MsoNormal" style="margin-top:.25pt;margin-right:.5pt;margin-bottom:
0mm;margin-left:0mm;margin-bottom:.0001pt;text-align:justify;text-indent:36.0pt;
line-height:13.2pt;mso-line-height-rule:exactly;tab-stops:48.95pt;background:
white"><span lang="SR-CYR" style="mso-ansi-language:SR-CYR">2. Da odmah izdam 
novčanu pomoć da bi mogli izdati plate oficiima i podoficirima, kao i to da bi 
mogli kupiti životne namirnice za ishranu vojske.<o:p>
</o:p>
</span></p>
<p class="MsoNormal" style="margin-top:.25pt;margin-right:.7pt;margin-bottom:
0mm;margin-left:0mm;margin-bottom:.0001pt;text-align:justify;text-indent:36.0pt;
line-height:13.2pt;mso-line-height-rule:exactly;tab-stops:48.95pt;background:
white"><span lang="SR-CYR" style="mso-ansi-language:SR-CYR">3. Da odmah odredim 
jedog oficira za vezu koji će stalno biti pri štabu Draže Mihailovića.<o:p>
</o:p>
</span></p>
<p class="MsoNormal" style="margin-top:.5pt;margin-right:.25pt;margin-bottom:
0mm;margin-left:0mm;margin-bottom:.0001pt;text-align:justify;text-indent:36.0pt;
line-height:13.2pt;mso-line-height-rule:exactly;tab-stops:48.95pt;background:
white"><span lang="SR-CYR" style="mso-ansi-language:SR-CYR">4. Da preko Nemaca 
izdejstvujem legalizaciju Draže Mihailovića i njegovih četnika u tome da ih 
Nemci ne gone i da se mogu slobodno kretati.<o:p>
</o:p>
</span></p>
<p class="MsoNormal" style="margin-top:1.2pt;margin-right:.25pt;margin-bottom:
0mm;margin-left:0mm;margin-bottom:.0001pt;text-align:justify;text-indent:36.0pt;
line-height:12.95pt;mso-line-height-rule:exactly;tab-stops:48.95pt;background:
white"><span lang="SR-CYR" style="mso-ansi-language:SR-CYR">5. Da posle čišćenja, 
odnosno uništenja komunista u SrbiJi, moja vlada ukaže potrebnu pomoć Draži 
Mihailoviću radi smirenja građanskog rata u Bosni i Crnoj Gori.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
12.95pt;mso-line-height-rule:exactly;tab-stops:48.95pt;background:white"><span lang="SR-CYR" style="mso-ansi-language:SR-CYR">6. 
Da se posle formiranja vlastitih odreda, s čime se bilo započelo, donese jedan 
operacijski plan između mene i Draže za čišćenje Srbije od komunista&quot;.<sup>29<o:p>
</o:p>
</sup></span></p>
<p class="MsoNormal" style="text-align:justify;text-indent:36.0pt;line-height:
12.95pt;mso-line-height-rule:exactly;tab-stops:48.95pt;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">29. Jovan Radovanović, &quot;Draža Mihailović u ogledalu istorijskih 
dokumenata&quot;, Beograd, 2003, str. 35 - 36.<o:p>
</o:p>
</span></b></p>
<p class="MsoNormal" style="margin-right:.5pt;text-align:justify;text-indent:
36.0pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Visoki 
nemački oficir Harold Turner, koji je bio ovlašćen od Glavne nemačke komande 
za Srbiju, podnoseći izveštaj svom komandantu 6. novembra 1941. godine, govori 
o razgovorima koji Milan Nedić vodio sa vrhovnom komandom Draže Mihailovića 
jer su razgovori vođeni po njegovom odobrenju. On kaže:<o:p>
</o:p>
</span></p>
<p class="MsoNormal" style="margin-left:.5pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">&quot;Otprilike 
3 dana posle stupanja na dužnost predsednika vlade pojavio se kod njega 
pukovnik Aleksandar Mišić sa još dva oficira po nalogu Mihailovića i izjavio 
da bi ovaj želeo da se sa predsednikom Nedićem bori protiv komunista, te moli 
naoružanje i-opremu za 2.000 ljudi a posebno obuću. Nedić je izjavio 
pukovniku Mišiću da mu ne može nabaviti cipele i predložio upotrebu opanaka. 
Izmeću ostalog stavio je Mihailoviću da očisti oblast zapadno od 
Morave&quot;.<o:p>
</o:p>
</span></p>
<p class="MsoNormal" style="margin-top:.25pt;margin-right:0mm;margin-bottom:0mm;
margin-left:39.1pt;margin-bottom:.0001pt;line-height:13.7pt;mso-line-height-rule:
exactly;background:white"><span lang="SR-CYR" style="mso-ansi-language:SR-CYR">Dalje 
Turner u svom izveštaju navodi:<o:p>
</o:p>
</span></p>
<p class="MsoNormal" style="margin-top:.5pt;margin-right:.5pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:39.1pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">&quot;10. 
septembra vratio se Mišić sa izjavom da je Mihailović saglasan sa tim 
zadatkom posle čega je Nedić uputio 200.000 dinara&quot;.<o:p>
</o:p>
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:38.4pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Turner 
navodi da je nove pregovore sa Mihailovićem vodio Nedićev pukovnik Popović, 
koji je često odlazio na Ravnu goru, kada je nosio i novac koji je predavao 
Mihailoviću. Prilikom tih poseta Popović je predao Mihailoviću 1. oktobra 
500.000, 30. oktobra 2.500.000 i 4. novembra 500.000 dinara. Sav ovaj novac 
Mihailović je primio od predsednika vlade Milana Nedića uz punu saglasnost 
glavnog štaba nemačkih oružanih snaga za Srbiju.<sup>30<o:p>
</o:p>
</sup></span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:38.4pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">30. &quot;Zbornik dokumenata i podataka o NOR-u&quot;, tom. </span><span style="font-size:10.0pt;mso-bidi-font-size:12.0pt">XIV</span><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">, knj. 1, str. 867-869.<o:p>
</o:p>
</span></b></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.15pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Delegacija 
Draže Mihailovića koja se nalazila u Beogradu od 28. oktobra do 5. novembra 
1941. godine vodila je paralelne razgovore sa Milanom Nedićem i sa njegovim 
saradnicima i predstavnicima nemačke komande. Predstavnik nemačke Vrhovne 
komande Turner ostavio je više izveštaja koji govore kako su tekli ovi 
pregovori u trouglu Nemačke vrhovne komande za Srbiju, Vlade Milana Nedića i 
delegacije Draže Mihailovića. O obavezama koje je Mihailović prihvatao da bi 
od Nemaca dobio oružje i municiju za borbu protiv komunista, već smo na 
prathodnim stranicama pisali.<sup>31<o:p>
</o:p>
</sup></span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.15pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">31. &quot;Zbornik dokumenata i podataka o NOR-u&quot;, tom. </span><span style="font-size:10.0pt;mso-bidi-font-size:12.0pt">XIV</span><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">, knj. 1, str. 856-869.<o:p>
</o:p>
</span></b></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Nužno 
je podsetiti kakve su veze ravnogorci imali sa saradnicima okupatora na čačanskom 
i užičkom području, što je posebno karakteristično.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Već 
smo videli: Kada su Nemci morali da napuste Užice, pre njihovog odlaska četnici, 
prema sporazumu koji su ranije sa Nemcima postigli, ulaze u Užice, gde im nemački 
komandant predaje grad i vlast. Tu su saradnici okupatora - žandarmi i 
kompletna vlast, na čelu sa sreskim načelnikom. U takvom sastavu oni pokušavaju 
da konstituišu &quot;novu vlast&quot;. Nije bilo nikakvog problema da se brzo 
sprijatelje. Isti takav susret četnika i bivše okupatorske vlasti dogodio se u 
Požegi. I ovde su Nemci prijateljski bili ispraćeni, s tim što su Nemci bili 
istakli plakat na kome je pisalo: &quot;Vratićemo se opet&quot;. U oba ova slučaja 
po ulasku partizana u ove </span><span lang="RU" style="mso-ansi-language:RU">grado</span><span lang="SR-CYR" style="mso-ansi-language:SR-CYR">ve 
sve naoružane grupe morale su položiti oružje, a neki od tih bivših bivših 
nemačkih saradnika uzeti su na krivičnu odgovornost za pokazanu vernost 
okupatoru i za učinjena nedela. Prilikom oslobanjanja Gornjeg Milanovca čitavu 
grupu žandarma koja se predala četnicima Zvonko Vučković prihvata i bezbedno 
ih sprovodi na Ravnu goru spasavajući ih svake odgovornosti za služenje 
okupatoru. Pri oslobaćanju Čačka, Zvonko Vučković je pokušao da, bez 
znanja partizana, pridobije Nemce da predaju njemu sve naoružanje, garantujući 
živote i bezbednost njihovim &quot;hrabrim&quot; vojnicima. I ovde nije 
izostala veza sa žandarmima, jer kada su Nemci i odlazili iz grada, jedan broj 
žandarma, sa narednikom Diklićem, našao je utočište u četničkim redovima, 
što je kasnije bio predmet spora, pošto je meću njima bilo i onih koji su 
trebalo da odgovaraju za činjenje zločina. Punu zaštitu su kasnije imali i 
neki pripadnici kvisliniških formacija, nad kojima je povedena istraga za izvršena 
nedela građanima. U zajedničkoj komisiji, formiranoj na paritetnoj osnovi za 
voćenje istrage nad saradnicima okupatora, četnički predstavnici jedino nisu 
branili nemačke saradnike iz redova Ljotićevog &quot;Zbora&quot;, a svi drugi 
imali su njihovu punu zaštitu.<o:p>
</o:p>
</span></p>
<p class="MsoNormal" style="margin-top:6.95pt;text-align:justify;text-indent:
36.0pt;background:white"><span lang="SR-CYR" style="mso-ansi-language:SR-CYR">Posle 
sastanka Draže Mihailovića sa ovlašćenim predstavnikom Vrhovne nemačke 
komande za Srbiju pukovnikom Kogardom u Divcima 11. novembra 1941. godine, kada 
nije uspeo da od Nemaca dobije naoružanje i municiju za vođenje borbe protiv 
partizana, Mihailović se našao još u težoj situaciji. Umesto željene pomoći, 
Nemci počinju jače napade na njegove jedinice, a u isto vreme za Mihailovićem 
raspisuju poternicu i ucenu nudeći onome ko ga uhvati veliku novčanu nagradu. 
Suočivši se sa tom situacijom, Mihailović odlučuje da izvrši legalizaciju 
svojih odreda pod okri-ljem Milana Nedića i Koste Pećanca. Sprovodeći tu 
odluku, prvih Dana decembra veliki broj odreda biva legalizovan, od kada zajedno 
sa Nemcima učestvuju u borbi protiv ostataka partizanskih jedinica. 
Legalizovani odredi: Jelički - narednika Miloja Mojsilovića, Ljubićki - poručnika 
Predraga Rakovića, Požeški - kapetana Miloša Glišića i Vučka Ignjatovića, 
Užičko-požeški - majora Manojla Koraća, Crnogorski - kapetana Nikole 
Mladenovića, Valjev-ski - poručnika Neška Nedića, Loznički - Živana Lazovića, 
Beogradski kapetana Borivoja Rajkovića i Kosjerićki - Nikole Kalabića.<sup>32<o:p>
</o:p>
</sup></span></p>
<p class="MsoNormal" style="margin-top:6.95pt;text-align:justify;text-indent:
36.0pt;background:white"><b><span lang="SR-CYR" style="font-size:10.0pt;
mso-bidi-font-size:12.0pt;mso-ansi-language:SR-CYR">32. Jovan Radovanović, 
&quot;Draža Mihailović u ogledalu istorijskih dokumenata&quot;, Beograd, 2003, 
str. 53 i 54. </span></b>I<b><span lang="SR-CYR" style="font-size:10.0pt;
mso-bidi-font-size:12.0pt;mso-ansi-language:SR-CYR"><o:p>
</o:p>
</span></b></p>
<p class="MsoNormal" style="margin-top:6.95pt;text-align:justify;text-indent:
36.0pt;background:white"><span lang="SR-CYR" style="mso-ansi-language:SR-CYR">Prema 
podacima Nikole Nikolića, u Srbiji je bilo registrovano oko 20.000 četnika 
koji su primali prinadležnosti. Legalizacija je nastavljena i u 1942. godini. 
Major Miodrag Palošević 5. novembra 1942. godine izveštava Dražu Mihailovića:<o:p>
</o:p>
</span></p>
<p class="MsoNormal" style="margin-top:.25pt;margin-right:.7pt;margin-bottom:
0mm;margin-left:.7pt;margin-bottom:.0001pt;text-align:justify;text-indent:39.35pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">&quot;Svi 
naši komandanti u Šumadiji, a delimično i oni u zapadnoj i istočnoj Srbiji 
legaizovani su i služe Nediću i Pećancu&quot;</span><b><span lang="SR-CYR" style="font-family:Arial;
mso-bidi-font-family:&quot;Times New Roman&quot;;mso-font-width:87%;mso-ansi-language:
SR-CYR">.<sup>33<o:p>
</o:p>
</sup></span></b></p>
<p class="MsoNormal" style="margin-top:.25pt;margin-right:.7pt;margin-bottom:
0mm;margin-left:.7pt;margin-bottom:.0001pt;text-align:justify;text-indent:39.35pt;
line-height:13.2pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">33. Jovan Radovanović, &quot;Draža Mihailović u ogledalu istorijskih 
dokumenata&quot;, Beograd, 2003, str. 54.</span><span lang="SR-CYR" style="font-size:10.0pt;mso-bidi-font-size:12.0pt;font-family:Arial;mso-hansi-font-family:
&quot;Times New Roman&quot;;mso-bidi-font-family:&quot;Times New Roman&quot;;mso-ansi-language:
SR-CYR"> </span><span style="font-size:10.0pt;mso-bidi-font-size:12.0pt">I<o:p>
</o:p>
</span></b></p>
<p class="MsoNormal" style="margin-top:.25pt;margin-right:.95pt;margin-bottom:
0mm;margin-left:.7pt;margin-bottom:.0001pt;text-align:justify;text-indent:38.65pt;
line-height:12.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Legalizacija 
odreda izvršena je i u Crnoj Gori i Hercegovini. O tome je Nikola Nikolić 
zapisao:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:1.45pt;margin-right:.95pt;margin-bottom:
0mm;margin-left:.7pt;margin-bottom:.0001pt;text-align:justify;text-indent:39.1pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">&quot;Tokom 
1942. godine svi četnički odredi u Hercegovini bili su legalizovani i 
Italijani ih snabdevali, a bilo ih je izmeću 6 i 7 hiljada&quot;.<sup>34<o:p>
</o:p>
</sup></span></p>
<b><span lang="SR-CYR" style="font-size:10.0pt;mso-bidi-font-size:12.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:SR-CYR;mso-fareast-language:EN-US;mso-bidi-language:AR-SA">34. 
Jovan Radovanović, &quot;Draža Mihailović u ogledalu istorijskih 
dokumenata&quot;, Beograd, 2003, str. 54.</span><span lang="SR-CYR" style="font-size:10.0pt;mso-bidi-font-size:12.0pt;font-family:Arial;mso-fareast-font-family:
&quot;Times New Roman&quot;;mso-hansi-font-family:&quot;Times New Roman&quot;;mso-bidi-font-family:
&quot;Times New Roman&quot;;mso-ansi-language:SR-CYR;mso-fareast-language:EN-US;
mso-bidi-language:AR-SA"> </span><span style="font-size:10.0pt;mso-bidi-font-size:
12.0pt;font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:EN-US;mso-fareast-language:EN-US;mso-bidi-language:AR-SA">I</span></b>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_9.htm"><b>Prethodni dokument</b></a></TD>
<TD><a href="38_11.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

