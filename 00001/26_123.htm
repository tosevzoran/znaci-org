<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA I</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA I</b><br> 

<CENTER><TABLE border="1"><TR><TD><a href="26.htm"><b>Sadr&#382;aj</b></a></TD>
<TD><a href="26_122.htm"><b>Prethodni dokument</b></a></TD>
<TD><a href="26_124.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="HR" style="mso-ansi-language:HR">TAKO 
JE OSLOBOĐENO LIVNO</span><span lang="SR-CYR" style="mso-ansi-language:SR-CYR"><o:p>
</o:p>
</span></b></p>
<p class="MsoNormal" align="center" style="text-align:center"><b><span lang="SR-CYR" style="mso-ansi-language:SR-CYR">&nbsp;<o:p>
</o:p>
</span></b></p>
<p class="MsoNormal" style="text-indent:10.0mm"><span lang="SR-CYR" style="font-size:11.0pt;mso-ansi-language:SR-CYR">К</span><span lang="HR" style="font-size:11.0pt;mso-ansi-language:HR">ad 
je pao mrak, krenuli smo na cilj. Nešto ranije, kada su nam pokazivani objekti 
i pravci napada, zapazili smo neke tamne mrlje uvrh polja, na prilazima gradu. 
Nagađali smo šta bi to <i>moglo </i>biti </span><span lang="SR-CYR" style="font-size:11.0pt;mso-ansi-language:
SR-CYR">— </span><span lang="HR" style="font-size:11.0pt;mso-ansi-language:HR">žbunje 
ili zakamuflirani bunkeri. Krenuli smo iz rejona sela Brine, gdje se nalazio štab 
našeg </span><span lang="SR-CYR" style="font-size:11.0pt;mso-ansi-language:
SR-CYR">2. </span><span lang="HR" style="font-size:11.0pt;mso-ansi-language:HR">bataljona. 
Išli smo oprezno po sprženoj travi i preko jaraka zaraslih u trnje. Što smo 
se više bližili, situacija je bila sve napetija. Branioci Livna osvjetljavali 
su teren ispred bunkera blještećim raketama. Jednog trenutka, nasred polja, 
bataljon je bio potpuno osvijetljen i izgledalo je kao da je dan.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Dok smo se bližili bunkerima, iza Tušnice je počeo 
da se širi odsjaj mjeseca. Postepeno su se ocrtavale konture grada i okolnih 
brda. Tačno u </span><span lang="SR-CYR" style="font-size:11.0pt;mso-ansi-language:
SR-CYR">10 </span><span lang="HR" style="font-size:11.0pt;mso-ansi-language:HR">časova 
uveče počela je borba na sektoru </span><span lang="SR-CYR" style="font-size:
11.0pt;mso-ansi-language:SR-CYR">2. </span><span lang="HR" style="font-size:11.0pt;
mso-ansi-language:HR">bataljona. Pod kišom kuršuma, </span><span lang="SR-CYR" style="font-size:11.0pt;mso-ansi-language:SR-CYR">2. 
</span><span lang="HR" style="font-size:11.0pt;mso-ansi-language:HR">i </span><span lang="SR-CYR" style="font-size:11.0pt;mso-ansi-language:SR-CYR">3. 
</span><span lang="HR" style="font-size:11.0pt;mso-ansi-language:HR">četa 
izbile su na žičane prepreke, pa su se ubrzo našle u prvim ulicama. Za to 
vrijeme je </span><span lang="SR-CYR" style="font-size:11.0pt;mso-ansi-language:SR-CYR">1. 
</span><span lang="HR" style="font-size:11.0pt;mso-ansi-language:HR">četa 
zastala na ivici polja ispred dva reda bunkera. I dok je desno krilo zauzimalo 
prve bunkere, po lijevom krilu je osuta žestoka vatra s boka. Komanda čete je 
odlučila da se jedan vod rokira lijevo, kako bi zahvatio jedno mitraljesko 
gnijezdo koje se nalazilo na granici </span><span lang="SR-CYR" style="font-size:11.0pt;
mso-ansi-language:SR-CYR">2. </span><span lang="HR" style="font-size:11.0pt;
mso-ansi-language:HR">i </span><span lang="SR-CYR" style="font-size:11.0pt;
mso-ansi-language:SR-CYR">4. </span><span lang="HR" style="font-size:11.0pt;
mso-ansi-language:HR">bataljona. U međuvremenu je jedno odjeljenje naših 
boraca zašlo u pozadinu ustaša.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">Ne pucajte, 
ovdje ustaše! </span><span lang="SR-CYR" style="font-size:11.0pt;mso-ansi-language:SR-CYR">—</span><span lang="HR" style="font-size:11.0pt;mso-ansi-language:HR">začuo 
se glas iz jednog bunkera.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">I ovdje su 
ustaše! </span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">odgovorili 
su naši, a jedan je prišao bliže ulazu bunkera i ubacio svježanj ručnih 
bombi.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Začuli su se jauci.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Jedna grupa je krenula na srednje bunkere, odakle 
su tukli mitraljezi. Zapraštalo je desetak bombi, i ono što je bilo preostalo 
od branilaca ili se predalo ili se sjurilo u grad. Patrola od tri druga uništila 
je neprijateljevo gnijezdo koje je ometalo nastupanje i nama i Kraljevčanima. 
Tada nam je pritekla u pomoć i grupa boraca </span><span lang="SR-CYR" style="font-size:11.0pt;mso-ansi-language:SR-CYR">4. 
</span><span lang="HR" style="font-size:11.0pt;mso-ansi-language:HR">bataljona. 
Predali smo im</span><span lang="HR" style="mso-ansi-language:HR"> </span><span lang="HR" style="font-size:
11.0pt;mso-ansi-language:HR">zarobljene ustaše i požurili da se uključimo u 
streljački stroj čete koja je bila izbila na rječicu. Dok smo se spremali da 
likvidiramo nova neprijateljeva uporišta, oko grada se već bio napravio 
vijenac od vatre i svijetlećih metaka. Svi bataljoni su stupili u dejstvo.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Preko rječice, iz prvih kuća dejstvovalo je 
nekoliko puškomitraljeza. Borci </span><span lang="SR-CYR" style="font-size:11.0pt;
mso-ansi-language:SR-CYR">2. </span><span lang="HR" style="font-size:11.0pt;
mso-ansi-language:HR">voda </span><span lang="SR-CYR" style="font-size:11.0pt;
mso-ansi-language:SR-CYR">1. </span><span lang="HR" style="font-size:11.0pt;
mso-ansi-language:HR">čete uspjeli su da se privuku do samih prozora i da ih 
bombama ućutkaju.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Sve se to odigralo za tren oka. Prva četa je već 
bila u centru grada. Ostale čete našeg bataljona takođe. Iznenađenje kod 
neprijatelja je bilo potpuno. Tako je jedna patrola </span><span lang="SR-CYR" style="font-size:11.0pt;mso-ansi-language:SR-CYR">3. 
</span><span lang="HR" style="font-size:11.0pt;mso-ansi-language:HR">čete 
susrela na ulici bojnika Križaneca, komandanta grada. Na prvi poziv nije stao. 
No vidjeći da nema šale, pokušao je da baci ručnu bombu na obližnju grupu 
boraca. Vodnik Milan Raspopović skočio je na njega i istrgao mu bombu iz ruku. 
Na drugom mjestu neki ustaša žurio je u osnovnu školu po municiju. Kad je 
ugledao naoružanu patrolu, ne sluteći ko je, počeo je da psuje i grdi: »Kako 
možete biti tako mirni, a kod fabrike i samostana se bije boj!«</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">A kada je vidio s kim ima posla, ustaša je skočio 
na našeg puškomitraljesca i počeo da ga kolje zubima. Ali i on je brzo platio 
glavom.</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Na trgu, borci </span><span lang="SR-CYR" style="font-size:11.0pt;mso-ansi-language:SR-CYR">1. 
</span><span lang="HR" style="font-size:11.0pt;mso-ansi-language:HR">čete 
prodrli su u hotel »Klarić«. Do maločas ovdje su stanovali ustaški oficiri 
i funkcioneri, njemački inžinjeri </span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">major Jorga 
i drugi, koji su rukovodili eksploatacijom rudnika uglja kod Livna. Štab se 
nalazio u kući Mitrovića.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Dok je jedan vod ostao u hotelu, ostali su se 
rasporedili po najvažnijim tačkama u gradu. Trg je još bio osvijetljen 
sijalicama. Uznemirene pucnjavom, pojedine grupe ustaša i domobrana muvale su 
se ulicama, ne znajući kuda će. Porazbijali smo sijalice da bismo ih lakše 
hvatali u mraku. Iza svakog ćoška je odjekivalo: »Dolje oružje!«</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Dijelovi </span><span lang="SR-CYR" style="font-size:11.0pt;mso-ansi-language:SR-CYR">1. 
</span><span lang="HR" style="font-size:11.0pt;mso-ansi-language:HR">čete, pošto 
su zauzeli hotel »Klarić« i snabdjeli se raznim pićima, gasili su žeđ 
nerazblaženom malinom, a time je, u stvari, samo pojačavana potreba za vodom. 
Ali ubrzo su pronašli česmu i počeli oko nje da se okupljaju i glasno 
razgovaraju. Odjednom im je mitraljeski rafal prošištao ispod nosa. Bila je to 
opomena i znak da još ima osinjaka u kojima su se okupljali oni najgori, koji 
se neće predati. U kući Mitrovića vele da ima, pored Nijemaca, oko dvjesta 
ustaških krvoloka. I sa pravca žandarmerijske kasarne, drugog nelikvidiranog 
uporišta neprijatelja, gdje se brane sami žandari, povremeno bije vatra, ali 
prema njima dejstvuju dijelovi Kraljevačkog bataljona, pa očekujemo da umukne 
glaskanje neprijateljevih mitraljeza sa te strane.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Dijelovi naše dvije čete postavili su se polukružno 
oko utvrđene kuće Mitrovića. Povisoki zid koji opasuje tu zgradu štiti 
neprijatelja od naših pokušaja da ručnim granatama i benzinskim flašama 
dopremo do njih i natjeramo ih na predaju. Jedan mještanin je obavijestio 
Vuksana Ljumovića, komesara </span><span lang="SR-CYR" style="font-size:11.0pt;
mso-ansi-language:SR-CYR">1. </span><span lang="HR" style="font-size:11.0pt;
mso-ansi-language:HR">čete, da se u krugu bivšeg suda nalazi zatvor sa preko 
sedamdeset rodoljuba. Pošavši i sam, komesar naredi da se odmah krene tamo. Ne 
dvoumeći se, čim je došao pred zgradu, on zalupa na kapiju. Na njoj se ubrzo 
pojavi preplašeni čuvar zatvora:</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">Gdje su 
zatvorenici? </span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">upita 
Vuksan malo glasnije. Čuvar u početku nije shvatio postavljeno pitanje. Prema 
slaboj svjetlosti sijalice u hodniku spazismo kako mu se tresu ruke. Vidjeći da 
nešto nije regularno, on priupita:</span></p>
<p class="MsoNormal" style="text-indent:10.0mm"><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">A s kim 
imam čast?</span></p>
<p class="MsoNormal" style="text-indent:10.0mm"><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">Daj ključeve, 
budalo! </span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">reče mu 
komesar ljutito. </span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">Ključeve 
od zatvora, ej, ne pravi se lud! Otvaraj, što čekaš!</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Dok je čuvar dolazio sebi, neki od naših boraca 
priđe mu i, onako nehotice, uperi cijev puške na njega. Ovaj pokleknu, ključevi 
mu ispadoše iz ruku, ali ipak nađe toliko snage da ih podigne i da krene prema 
sobama u kojima su čamili zatvorenici. I sad, opet čudna scena: sobe se 
otvaraju, a oslobođeni zatvorenici ni da maknu.</span></p>
<p class="MsoNormal" style="text-indent:10.0mm"><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">Izlazite, 
drugovi! Ne plašite se ništa, mi smo partizani, proleteri!</span><span lang="SR-CYR" style="mso-ansi-language:
SR-CYR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Bili su zaplašeni i zbunjeni. Kao da nijesu 
vjerovali svojim očima. Sumnje i nade su prelazile preko njihovih lica. Najzad, 
jedan od njih je prešao prag, pa drugi, treći, a za njima i ostali.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">Brže, brže! 
</span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">bodrio ih 
je Vuksan. </span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">Nemamo 
vremena da se zadržavamo. Grad još nije potpuno oslobođen</span><span lang="SR-CYR" style="font-size:11.0pt;mso-ansi-language:SR-CYR">...</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Tek tada su oni uvidjeli da su među partizanima. 
Nastalo je grljenje i ljubljenje, plač od radosti. Čuvar je još zbunjeno 
stajao na kapiji ove proklete kuće i buljio u nas. A onda, nakon dužeg 
oklijevanja, usudi se da prozbori:</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">A sad, 
molim neka se vrate unutra. Ja sam za sve njih odgovoran!</span><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Sada smo mi blenuli u njega. Ludak ili šaljivčina, 
u svakom slučaju neobičan čovjek koji ništa ne razumije.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">— Klipane jedan! </span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">viknu neko 
od naših drugova. </span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">Mi smo, 
bre, došli da ove oslobodimo i da kaznimo ustaše! Razumiješ li sad o čemu je 
riječ?</span><span lang="SR-CYR" style="font-size:11.0pt;mso-ansi-language:SR-CYR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">— Ali</span><span lang="SR-CYR" style="font-size:
11.0pt;mso-ansi-language:SR-CYR">... — </span><span lang="HR" style="font-size:
11.0pt;mso-ansi-language:HR">ponavljao je čuvar </span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">ja </span><span lang="SR-CYR" style="font-size:11.0pt;mso-ansi-language:SR-CYR">... 
</span><span lang="HR" style="font-size:11.0pt;mso-ansi-language:HR">ja sam 
odgovoran za njih. Što ću ja sjutra kad vi odete, mene će na vješala?</span><span lang="SR-CYR" style="font-size:11.0pt;mso-ansi-language:SR-CYR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">— Tamo ti je pravo mjesto, razbojniče! </span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">dobaci 
neko.</span><span lang="SR-CYR" style="font-size:11.0pt;mso-ansi-language:SR-CYR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Oslobođeni zatvorenici su se sjatili oko naših 
boraca, pa njihovoj sreći nigdje kraja. Kuriri su ih ubrzo sproveli do štaba 
brigade.</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Odasvud stižu vijesti o uspjesima naših jedinica, 
čak je i naš komandant bataljona, Radovan Vukanović, koji je zbog ozlijede 
noge ostao u selu Brinji, sa dva kurira i nekoliko boraca koji su mu se našli 
pri ruci, zarobio grupu ustaša i jednog oficira.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Ostali bataljoni naše brigade i jedinice </span><span lang="SR-CYR" style="font-size:11.0pt;mso-ansi-language:SR-CYR">3. 
</span><span lang="HR" style="font-size:11.0pt;mso-ansi-language:HR">sandžačke 
pojačavali su pritisak na spoljna utvrđenja.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Vještim manevrom dvije čete Kraljevačkog 
bataljona, negdje prije zore, neprijatelj je na Stočnoj stanici bio uništen.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Oko </span><span lang="SR-CYR" style="font-size:
11.0pt;mso-ansi-language:SR-CYR">3 </span><span lang="HR" style="font-size:11.0pt;
mso-ansi-language:HR">časa, izjutra, na znak pištaljke, poče da se okuplja naš 
bataljon. Zborno mjesto kod škole. Trebalo je donijeti odluku što da preduzme 
naš bataljon u situaciji kada svi ostali još vode borbu za savlađivanje 
neprijateljevog otpora na spoljnim utvrđenjima. Gotovo svaki od nas je ovako 
rezonovao: »Ako se oni i drže na spoljnim utvrđenjima grada, naš bataljon je 
sada stvarni gospodar situacije u gradu!«</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">I dok smo se prikupljah, čula su se pitanja:</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">— Zašto da se povlačimo?</span><span lang="SR-CYR" style="font-size:11.0pt;mso-ansi-language:SR-CYR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">— Zašto da napuštamo već gotovo potpuno oslobođeni 
grad?</span><span lang="SR-CYR" style="font-size:11.0pt;mso-ansi-language:SR-CYR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">— Da ostanemo cijeli dan u centru grada. Iduće 
noći iznutra ćemo sadejstvovati obnovljenim napadima ostalih bataljona naše 
brigade i preostala neprijateljeva uporišta moraju pasti!</span><span lang="SR-CYR" style="font-size:11.0pt;mso-ansi-language:SR-CYR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Komandiri četa su isticali da je neprijateljeva 
posada manje-više savladana i da joj nema spasa. Veze su joj presječene unutra 
i spolja. Dokopali smo se glavnog magacina municije. Ne mogu oni dugo odoljeti 
našem pritisku.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Zora se bližila. Jedan od komandira izrazio je 
riješenost sviju nas:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">Ne napuštamo 
grad! Ostajemo na osvojenim pozicijama!</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Takav izvještaj je upućen štabu bataljona. 
Kuriri su jedva ugrabili toliko vremena da pretrče brisani prostor koji nas je 
razdvajao od sela u kome je bio štab. Za to vrijeme bataljon se ponovo raspoređivao 
za borbu, posjedajući sve važnije objekte u centru grada. Zarobljeni bojnik 
Križanec saopštio nam je da se u kuću Mitrovića sklonilo oko dvjesta ustaša 
i osam Nijemaca sa majorom Jorgom. Osim dovoljnih količina hrane i municije, u 
toj solidno utvrđenoj zgradi bilo je i preko </span><span lang="SR-CYR" style="font-size:11.0pt;mso-ansi-language:SR-CYR">4.000 
</span><span lang="HR" style="font-size:11.0pt;mso-ansi-language:HR">kilograma 
eksploziva. A to je bilo dovoljno da trećinu grada digne u zrak. Prema Križanecu, 
zabarikadirane ustaše i Nijemci očekuju pomoć Francetićeve »Crne legije« i 
Talijana iz Dalmacije. Poruke su upućene, izvjesne nade su postojale i one su 
rasle što se više bližio dan.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Iznad Bašajkovca i Tušnice rudila je zora. Tada 
su borci našeg bataljona smjestili sanduke mitraljeske municije i ručnih bombi 
u zgrade, odakle su pripremali odbranu za slučaj neprijateljevog pokušaja da 
nas izbaci iz centra grada. Tukli su minobacači iz kuće Mitrovića nasumce po 
gradu. Dan nas je zatekao na onim mjestima koja smo u toku noći odabrali kao 
najprikladnija za borbu. Treća četa se razmjestila u zgradi Finansijske 
stanice i u nekim objektima oko kuće Mitrovića. Jedna grupa boraca pokušala 
je da napadne kuću Mitrovića bombama, no bez uspjeha. Druga četa je dijelom 
snaga posjela osnovnu školu, zgrade oko crkve i nekoliko kuća blizu žandarmerijske 
stanice. Prva četa se jednim dijelom smjestila u zgradi hotela »Klarić«, a 
drugim u zgradama oko trga i suda.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Jenjavala je borba na spoljnim utvrđenjima. Kako 
to? Zar još nijesu saznali za našu odluku da ne napuštamo grad? Ili su se 
samo prividno povukli da bi kasnije jače pritisli? Odnekud neko od naših započe 
pjesmu »Suzama se boj ne bije, no se vrela krvca lije«. Dotle zatvoreni kapci 
kuća u uznemirenom gradu počeše da se odškrinjuju, a onda da se širom 
otvaraju. Od kuće do kuće, od jednog do drugog objekta pripremljenog za 
odbranu, prelazi pjesma. Oni zabarikadirani odgovaraju novim pošiljkama bacačkih 
mina.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Manji broj premorenih boraca uvukao se u udobne 
krevete hotela »Klarić« i, ne mareći mnogo za pucnjavu, pokušava da zaspi. 
Obilazeći položaje, Božo Božović je na taj komoditet oštro reagovao:</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">— Jeste li pri svijesti? Skinuti se usred bitke i 
bezbrižno lješkariti</span><span lang="SR-CYR" style="font-size:11.0pt;
mso-ansi-language:SR-CYR">... </span><span lang="HR" style="font-size:11.0pt;
mso-ansi-language:HR">Pa zar ne vidite da je neprijatelj svuda unaokolo?</span><span lang="SR-CYR" style="font-size:11.0pt;mso-ansi-language:SR-CYR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">— Pusti ih bolan! </span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">neko će na 
to. </span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">Ionako ne 
mogu zaspati, isuviše su meki ti ležaj i za njih. A, eto, mi ih čuvamo od 
iznenađenja. Dok potrošimo ovo bombi imaće vremena da ustanu i priteknu nam u 
pomoć </span><span lang="SR-CYR" style="font-size:11.0pt;mso-ansi-language:SR-CYR">...<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">A jedan od onih koji su se bili ispružili po 
krevetima pokuša da se nekako »izvadi«.</span><span lang="SR-CYR" style="mso-ansi-language:
SR-CYR"><o:p>
</o:p>
</span></p>
<p class="MsoNormal" style="text-indent:10.0mm"><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">Znaš, to 
smo mi htjeli samo da probamo kako izgleda. Božo ipak pomirljivo naredi da se 
odmah obuku </span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">dan je i 
mora se računati na najgore.</span><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Bilo je </span><span lang="SR-CYR" style="font-size:
11.0pt;mso-ansi-language:SR-CYR">4 </span><span lang="HR" style="font-size:11.0pt;
mso-ansi-language:HR">časa izjutra kada se od Dinare začula potmula 
grmljavina. Znači, obistinjuje se pretpostavka Križaneca </span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">Talijani 
idu u pomoć livanjskom garnizonu. Ali je takođe bilo jasno: čim topovi grme </span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">borba se 
vodi. Neko ih je zaustavio. Nema sumnje, to je izvjesno ohrabrenje za branioce 
Livna, ali naša vjera u Dalmatince je mnogo veća.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Kada se potpuno razdanilo, uočili smo da, sem u kući 
Mitrovića i onoj žandarmerijskoj kasarni, ima neprijateljevih snaga i u 
barakama kod bolnice, tamo gdje su usmjerili svoje napade dijelovi </span><span lang="SR-CYR" style="font-size:11.0pt;mso-ansi-language:SR-CYR">3. 
</span><span lang="HR" style="font-size:11.0pt;mso-ansi-language:HR">sandžačke 
brigade. Patrola, vraćajući se sa izviđanja, pored toga što je dovela 
nekoliko zarobljenika, svršila je drugi posao </span><span lang="SR-CYR" style="font-size:
11.0pt;mso-ansi-language:SR-CYR">— </span><span lang="HR" style="font-size:11.0pt;
mso-ansi-language:HR">donijela nam je obilan doručak: pečenje, šećer u 
kockama, vruć hljeb. Druga patrola je dotjerala nekog civila; bio je, veli, u 
stožeru, ali nije bio tako »važan«.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Grmljavina na Prologu se razgovetnije čula oko </span><span lang="SR-CYR" style="font-size:11.0pt;mso-ansi-language:SR-CYR">5 
</span><span lang="HR" style="font-size:11.0pt;mso-ansi-language:HR">časova. 
Napreduju Talijani? Kod Kraljevačkog bataljona sve gušća vatra. Takođe kod </span><span lang="SR-CYR" style="font-size:11.0pt;mso-ansi-language:SR-CYR">1. 
</span><span lang="HR" style="font-size:11.0pt;mso-ansi-language:HR">i </span><span lang="SR-CYR" style="font-size:11.0pt;mso-ansi-language:SR-CYR">3. 
</span><span lang="HR" style="font-size:11.0pt;mso-ansi-language:HR">bataljona. 
Tada, ispod Tabije, začu se glas Pera Ćetkovića, komandanta </span><span lang="SR-CYR" style="font-size:11.0pt;mso-ansi-language:SR-CYR">1. 
</span><span lang="HR" style="font-size:11.0pt;mso-ansi-language:HR">bataljona:</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">Držite se 
hrabro, Crnogorci, idemo vam u pomoć! Malo zatim, opet on:</span></p>
<p class="MsoNormal" style="text-indent:10.0mm"><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">Naprijed, 
proleteri! Naprijed, sokolovi! Naši su u Livnu!</span><span lang="SR-CYR" style="mso-ansi-language:
SR-CYR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Čuli smo taj poklič dragog komandanta i veoma mu 
se obradovali. Bila je to moralna podrška. A kada je Zeko Vojvodić, zamjenik 
komandanta našeg bataljona, uspio da se probije u grad i da nam saopšti da je 
štab brigade naredio da se akcija za Livno nastavi do potpune likvidacije, onda 
nam je bilo još lakše.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Tačno u </span><span lang="SR-CYR" style="font-size:
11.0pt;mso-ansi-language:SR-CYR">5 </span><span lang="HR" style="font-size:11.0pt;
mso-ansi-language:HR">časova jedna četa </span><span lang="SR-CYR" style="font-size:11.0pt;mso-ansi-language:SR-CYR">1. 
</span><span lang="HR" style="font-size:11.0pt;mso-ansi-language:HR">bataljona 
prodrla je do džamije i spojila se s djelovima našeg bataljona. Paklena vatra 
se razvila na sve strane, i, tako reći, u jednom naletu skršen je 
neprijateljev otpor na spoljnjoj liniji odbrane grada. Poslije zauzimanja 
manastira i fabrike cementa, </span><span lang="SR-CYR" style="font-size:11.0pt;mso-ansi-language:SR-CYR">3. 
</span><span lang="HR" style="font-size:11.0pt;mso-ansi-language:HR">bataljon je 
takođe prodro do centra grada. Još se držala kasarna na sektoru </span><span lang="SR-CYR" style="font-size:11.0pt;mso-ansi-language:SR-CYR">3. 
</span><span lang="HR" style="font-size:11.0pt;mso-ansi-language:HR">sandžačke 
brigade i ona žandarmerijska kasarna na pravcu Kraljevačkog bataljona. Kuća 
Mitrovića je ipak najjače uporište neprijatelja.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Bilo je oko </span><span lang="SR-CYR" style="font-size:11.0pt;mso-ansi-language:SR-CYR">6 
</span><span lang="HR" style="font-size:11.0pt;mso-ansi-language:HR">časova 
izjutra kada su bataljoni </span><span lang="SR-CYR" style="font-size:11.0pt;mso-ansi-language:SR-CYR">1. 
</span><span lang="HR" style="font-size:11.0pt;mso-ansi-language:HR">proleterske 
brigade usred Livna zaigrali kolo.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Preostala uporišta su još odolijevala našem 
pritisku. Oko </span><span lang="SR-CYR" style="font-size:11.0pt;mso-ansi-language:
SR-CYR">40 </span><span lang="HR" style="font-size:11.0pt;mso-ansi-language:HR">žandara, 
ustaša i milicionera pružalo je dosta žilav otpor iz žandarmerijske kasarne. 
Pošto ih puškomitralješkom vatrom nismo mogli da nateramo na predaju, javila 
se grupa dobrovoljaca </span><span lang="SR-CYR" style="font-size:11.0pt;mso-ansi-language:
SR-CYR">— </span><span lang="HR" style="font-size:11.0pt;mso-ansi-language:HR">bombaša 
da slomi njihov otpor. Pod jakom vatrenom zaštitom, oni su se približili 
zgradi i počeli da ubacuju ručne bombe kroz prozore. Neprijatelj je odgovarao 
istom mjerom. Zatim su bombaši izazvali požar u kasarni, ali je on ubrzo bio 
ugašen. Ipak, poslije višečasovne borbe, neprijatelj je položio oružje. 
Uskoro su bile likvidirane i barake, u kojima se nalazila jedna domobranska 
satnija.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Među palim Sandžaklijama nalazio se i Momo 
Pucarević, komandant bataljona.</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Oko podne, kada su sva uporišta osim kuće Mitrovića 
prestala da pružaju otpor, stišala se ona prijeteća grmljavina sa pravca 
Prologa. Propali su i pokušaji Francetićeve »Crne legije« i zloglasnih kupreških 
ustaša da se probiju u Livno </span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">tamo je 
bila </span><span lang="SR-CYR" style="font-size:11.0pt;mso-ansi-language:SR-CYR">2. 
</span><span lang="HR" style="font-size:11.0pt;mso-ansi-language:HR">proleterska 
brigada; ona je, takođe, znatno doprinijela da uspijemo u likvidaciji 
livanjskog garnizona.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Nešto poslije podne jedna četa našeg bataljona, 
da bi zatvorila zapadni pravac prema kući Mitrovića, provlačila se pored 
nekog zida kroz korov i nečistoću, samo da bi izvršila zadatak.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Ubrzo je kuća Mitrovića bila potpuno blokirana. U 
mrak </span><span lang="SR-CYR" style="font-size:11.0pt;mso-ansi-language:SR-CYR">6. 
</span><span lang="HR" style="font-size:11.0pt;mso-ansi-language:HR">avgusta vršene 
su pripreme da se i ona neodložno uništi. I dok su se prikupljali borci za taj 
zadatak, jedna minobacačka granata pala je među grupu drugova iz </span><span lang="SR-CYR" style="font-size:11.0pt;mso-ansi-language:SR-CYR">2. 
</span><span lang="HR" style="font-size:11.0pt;mso-ansi-language:HR">bataljona i 
ranila njih jedanaestoricu, od kojih su dvojica kasnije podlegla ranama. U međuvremenu 
prispjela je naša haubica iz Glamoča. Ustaše su brojale posljednje časove. U 
noći između </span><span lang="SR-CYR" style="font-size:11.0pt;mso-ansi-language:
SR-CYR">6. </span><span lang="HR" style="font-size:11.0pt;mso-ansi-language:HR">i 
</span><span lang="SR-CYR" style="font-size:11.0pt;mso-ansi-language:SR-CYR">7. </span><span lang="HR" style="font-size:11.0pt;mso-ansi-language:HR">avgusta 
pokušale su da se probiju iz ovog posljednjeg uporišta, u kome im je postajalo 
sve tjeskobnije. Ali </span><span lang="SR-CYR" style="font-size:11.0pt;mso-ansi-language:SR-CYR">7. 
</span><span lang="HR" style="font-size:11.0pt;mso-ansi-language:HR">avgusta 
haubica je stupila u dejstvo </span><span lang="SR-CYR" style="font-size:11.0pt;
mso-ansi-language:SR-CYR">. . . </span><span lang="HR" style="font-size:11.0pt;
mso-ansi-language:HR">Pet granata je bilo dovoljno pa da se na zgradi pojavi 
bijela zastava. Niotkud spasa. Izlaz </span><span lang="SR-CYR" style="font-size:
11.0pt;mso-ansi-language:SR-CYR">— </span><span lang="HR" style="font-size:11.0pt;
mso-ansi-language:HR">kapitulacija.</span><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Kapije tvrđave se otvaraju: iz nje izlaze 
krvoloci, preplašeni i blijedi, s rukama uvis. Grupa drugova iz </span><span lang="SR-CYR" style="font-size:11.0pt;mso-ansi-language:SR-CYR">2. 
</span><span lang="HR" style="font-size:11.0pt;mso-ansi-language:HR">i </span><span lang="SR-CYR" style="font-size:11.0pt;mso-ansi-language:SR-CYR">4. 
</span><span lang="HR" style="font-size:11.0pt;mso-ansi-language:HR">bataljona 
sprovodi ih u štab brigade. U koloni ovih zlikovaca nalazi se, pored njemačkog 
majora Jorge, krvnik ovoga kraja Vodopija i drugi. Pognutih glava prolaze 
ulicama oslobođenog Livna. Borci i narod se vesele. Bijelim gradom ispod Bašajkovca 
odjekuju pjesme.</span><span lang="HR" style="mso-ansi-language:HR"><o:p>
</o:p>
</span></p>
<span lang="HR" style="font-size:11.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;letter-spacing:-.45pt;mso-ansi-language:HR;mso-fareast-language:
EN-US;mso-bidi-language:AR-SA">Jovan BOŽOVIĆ</span>
<p>
<br>
<CENTER><TABLE border="1"><TR><TD><a href="26.htm"><b>Sadr&#382;aj</b></a></TD>
<TD><a href="26_122.htm"><b>Prethodni dokument</b></a></TD>
<TD><a href="26_124.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
