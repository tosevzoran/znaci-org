<html>
<head>
<meta http-equiv="Content-Type" content="text/html; charset=utf-8">

<title>Nikola Milovanovic - DRAZA MIHAILOVIC</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Nikola Milovanovic - DRAZA MIHAILOVIC</b><br>


<CENTER><TABLE border="1"><TR><TD><a href="11.htm"><b>Sadr&#382;aj</b></a></TD>
<TD><a href="11_78.htm"><b>Prethodni dokument</b></a></TD>
<TD><a href="11_80.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3><span lang="EN-GB">PROGLAŠENJE KRALJEVINE SLOVENIJE</span></h3>
<p class="MsoNormal" style="text-indent:10.0mm"><span lang="EN-GB">Neposredno 
posle kapitulacije fašističke Italije, oružane formacije NOP potpuno su 
razbile Belu gardu i četničke odrede Slovenije. Da bi spasao goli život, četnički 
komandant, major Karlo Novak je, zajedno s ostacima italijanskih okupatorskih 
trupa, pobegao u Italiju.</span></p>
<p class="MsoNormal" style="text-indent:10.0mm"><span lang="EN-GB">Pošto je 
stigao u Rim, on je uputio jugoslovenskoj emigrantskoj vladi izveštaj u kojem, 
pored ostalog, kaže:</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:8.0pt">&quot;Na 
dan pada fašizma zahtevao sam da iz Bele garde pređe četnicima pedeset od 
sto, što je i vojni savet predlagao. Ovo je na sednici Zveze (Politička 
skupina sastavljena od reakcionamih pripadnika građanskih stranaka Slovenije 
— nap. autora) smanjeno na 25 od sto, po zahtevu klerikalaca. Pošto je to na 
sednici Zvezde usvojeno, izdao sam naređenje u tom smislu. Međutim, klerikalci 
su tajno pod potpisom Peterlina izdali Beloj gardi naređenje da ona od sad 
predstavlja slovenačku vojsku i da imaju svi ostati na svojim mestima, dakle da 
ne idu u četnike. Kad sam to naređenje dobio u ruke, zahtevao sam novu sednicu 
Zveze, na kojoj su nacionalisti, zajedno sa mnom, insistirali da se izvrši rešenje 
Zveze. Klerikalci su opet odugovlačili i kad je situacija već bila suviše 
opasna, tražio sam da kao prvu partiju pošalju u četnike bar 400 ljudi. Za 
opremu ovoga ljudstva klerikalci su tražili i dobili od mene pola miliona lira. 
Međutim, nisu poslali ni jednog čoveka. Aktivne oficire su nagovarali protiv 
mene i pridobivali ih za svoju slovenačku vojsku. U tome su ih jednodušno 
pomagali Vauhnik i Peterlin. Na dan kapitulacije Italije naredili su Beloj gardi 
da izađe u šumu, ali ne da se priključe jugoslovenskim četnicima, već da 
formiraju posebne slovenačke šumare.</span><span lang="EN-GB" style="font-size:10.0pt;
mso-bidi-font-size:12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:8.0pt">Čim 
su klerikalci videli da je Bela garda razbijena (od strane partizanskih odreda), 
udesili su, sa đeneralom Rupnikom, kod Nemaca organizovanje Slovenačke 
domobranske vojske pod nemačkom upravom. Kao opravdanje se može uzeti da je to 
bio jedini put da se bar nešto spase od komunista. Šef Ljubljanske pokrajinske 
uprave postao je Rupnik. Domobranstvo radi pod nemačkom Vrhovnom komandom. </span><span lang="DE" style="font-size:10.0pt;mso-bidi-font-size:8.0pt;mso-ansi-language:DE">Naoružanje 
je odlično. </span><span lang="EN-GB" style="font-size:10.0pt;mso-bidi-font-size:
8.0pt">Nemci su dozvolili i organizaciju domobranstva u Primorju. </span><span lang="DE" style="font-size:10.0pt;mso-bidi-font-size:8.0pt;mso-ansi-language:
DE">Ukupan dosadašnji broj je oko 10.000 ljudi. Imaju svoje kasarne u Ljubljani 
i u drugim mestima i potpuno javno mogu nastupitl sa svojom organizacijom i 
propagandom. Glavni komandant im je pukovnik Krener, a šef štaba potpukovnik 
Peterlin. Ljudstvo je sastavljeno od samih klerikalaca, ali među domobranima 
ima i naših raspuštenih četriika koji nisu mogli pobeći, već su bili prinuđeni 
ostati tamo.&quot;<sup>1</sup></span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Tako su, smenjujući italijanske, nemački okupatori od ostatka razbijene 
Bele garde i četnika za borbu protiv NOP stvorili nove domaće kvislinške oružane 
formacije — slovenačke domobrance, a formalnu vlast u Sloveniji poverili 
kvislingu, generalu bivše vojske Kraljevine Jugoslavije Lavu Rupniku.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Kao posledica sloma Bele garde i četništva i nedovoljnog poznavanja stava 
novog okupatora u odnosu na angažovanje domaćih snaga za borbu protiv NOP, došlo 
je i do privremenog zatišja u radu Slovenske zveze. Ali ovo zatišje nije dugo 
trajalo.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Formiranje domobranstva i tolerantni stav nemačkih okupatora prema 
reakcionarnim političkim grupama pokrenuli su i Slovensku zvezu u nove akcije.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Tako su već 14. decembra 1943. godine političke grupe okupljene u Zvezi 
održale sastanak, sa kojeg su uputile zajedničku deklaraciju emigrantskoj 
vladi, u kojoj se izražava oodanost Slovenaca kralju i poverenje emigrantskoj 
vladi&quot;. A zatim, u njoj se izjavljuje da su &quot;predstavnici sviju 
stranaka složni da borbu protiv neprijatelja treba poveriti samo legalnoj 
jugoslovenskoj vladi i vojsci&quot;.<sup>2</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Ovaj dokument predstavljao je, u stvari, samo akt daljeg afirmisanja 
klerikalaca pred emigrantskom vladom, dok su njihovi odnosi sa bednim ostacima 
četničkog pokreta Slovenije i dalje bili zaoštreni.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Novakovo bekstvo u Italiju Zveza je vešto iskoristila za postavljanje 
energičnog zahteva emigrantskoj vladi i četničkom vodi Mihailoviću da se 
Novak smeni i na njegovo mesto postavi čovek koji će pružiti realne garantije 
za iskrenu saradnju sa Zvezom. </span><span lang="EN-GB">Ali do Novakovog 
smenjivanja došlo je tek docnije.</span></p>
<p class="MsoNormal" style="text-indent:10.0mm"><span lang="EN-GB">Posle četničkog 
kongresa u selu Ba, održanog krajem januara 1944. godine, dolazi do sve življe 
aktivnosti raznih reakcionarnih političkih grupa u zemlji, među kojima i onih 
okupljenih u Slovenskoj zvezi. Pojačana aktivnost svih njih svodila se isključivo 
na okupljanje svih reakcionarnih snaga na zajedničkoj platformi za borbu protiv 
NOP i njihovo povezivanje sa četničkim pokretom Draže Mihailovića.</span></p>
<p class="MsoNormal" style="text-indent:10.0mm"><span lang="EN-GB">U okviru ove 
aktivnosti, 9. maja 1944. godine održan je i sastanak predstavnika grupa 
okupljenih u Zvezi: klerikalaca, liberala, Jugoslovenske nacionalne stranke i 
&quot;treće skupine&quot; — to jest aktivnih i rezvervnih oficira, pripadnika 
četničke organizacije. Na ovom sastanku doneti su zajednički zaključci, 
formulisani u &quot;Konstataciji&quot; i &quot;Prilogu konstataciji&quot;.</span></p>
<p class="MsoNormal" style="text-indent:10.0mm"><span lang="EN-GB">&quot;Konstatacija&quot; 
sadrži analizu razvoja političke situacije u Sloveniji i određuje zajednički 
stav i odricanje odvojene aktivnosti političkih grupa ubuduće, povezivanje sa 
četničkom organizacijom svih protivkomunističkih grupa radi &quot;spasavanja 
Slovenije&quot;, uključujući tu i domobranstvo i preporučujući oslonac na 
njega.</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U &quot;Konstataciji&quot; se, pored ostalog, kaže:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">&quot;Po slomu, podeljena 
Slovenija izložena je nacističkom teroru i ponemačavanju, faštističkom 
lukavstvu i mađarskoj okupatorskoj politici. U ovom teškom položaju 
pojavljuje se OF (Osvobodilna fronta Slovenije), koja svim sredstvima provodi 
socijalnu revoluciju.</span><span lang="DE" style="font-size:10.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Sve okolnosti okupirane i 
unesrećene zemlje išle su u korist OF-a. Akcija protiv komunističkog bloka 
bila je vezana za neminovne teškoće, od kojih su kardinalne:</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">1. Okupatorovo iskorišćavanje 
protivkomunističkih redova Slovenije, vezujući ih za 'borbu protiv boljševizma' 
i za svoj 'boj osovine za spas Evrope';</span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">2. Samim tim što ga je 
okupator dozvolio, antikomumstički blok bio je u očima narodnih, u ropstvu 
preosetljivih, redova kompromitovan;</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">3. Anglo-američka javna 
politika i radio-propaganda prema SSSR-u stavljala je u težak položaj svakoga 
ko je bio u ima kakvom odnosu ili zavisnosti od osovinskih okupatora ili 
njihovih satelita.</span><span lang="DE" style="font-size:10.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Protivkomunistički blok 
nije uspeo svoje grupe da fanatizira, da ih poveže do odricanja prošlosti i 
grupacijske pripadnosti i da u takozvanom legalnom antikomunističkom taboru 
stvori stalni i neostupni ilegalni odbor narodnog vođstva i protivu OF-a i 
protivu okupatora. Krivica za poslednje neuspehe leži u ličnim momentima i u 
stalnom nastojanju okupatora da kompromituje u javnosti protivkomunističke 
grupe i njihove vođe.</span><span lang="DE" style="font-size:10.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Majoru Novaku priznaju se 
hrabrost i dobronamernost, ali mu se prebacuje da on nije bio dorastao situaciji 
i da on ne može da reši aktuelne probleme.</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Sve protivkomunističke 
grupe stoje uz kralja, Jugoslaviju, zakonitu vladu i ministra Mihailovića. Rešenje 
novog komandanta prepušta se nadležnom ministru,</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"> 
</span><span lang="DE" style="mso-ansi-language:DE">a u pogledu rešenja međugrupacijskih 
odnosa konstatuje se da je apsolutno potrebno da se do kraja rata za spas naroda 
sve grupe odreknu svake političko-partijske akcije.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Pogodnosti za novog komandanta imaju pukovnici Klinar, Vauhnik, Prezelj i 
Peterlin.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Pretnja nove katastrofe traži hitno rešenje komandanta i opšte situacije 
u Slovemji.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U domobranstvu su narodni, jugoslovenski orijentisani elementi, čiji je 
cilj jedini: borba protivu komunizma, a za Sloveniju, odnosno za Jugoslaviju. Dužnost 
je svih Slovenaca da svim silama rade na spasavanju Slovenije.&quot;<sup>3</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Međutim, u &quot;Prilogu 
konstataciji&quot; govori se o programu čiji je osnovni zadatak stvaranje 
organizacije Mihailovićevih četnika pod nazivom &quot;Jugoslovenska kraljevska 
vojska u domovini&quot;. U njemu se, pored ostalog, kaže:</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Po primljenoj konstataciji nameće se niz zaključaka, od kojih su 
glavni:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Jedini instrument koji se može uspešno suprotstaviti za vreme prevrata 
anarhiji i revoluciji jeste jugoslovenska kraljevska vojska u domovini, koju je 
stvorio današnji ministar vojske i mornarice, armijski general gospodin Draža 
Mihailović. Sve grupe i pojedinci protivkomunističkog tabora moraju u najvećoj 
tajnosti pomagati i čuvati sva mesta, kanale, pozicije, forme, funkcionere i 
akcije, koje je postavila ili koje postavi vojna vlast u ime i po ovlašćenju 
gospodina ministra Mihailovića.&quot;<sup>4</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Uporedo sa svim političkim 
pripremama, Zveza je, u duhu direktiva primljenih od potpredsednika emigrantske 
vlade Mihe Kreka, pristupila reorganizaciji celokupnog rada u Sloveniji, naročito 
u odnosu na četnički pokret. Januara 1944. godine formirana je komanda 
Kraljevske jugoslovenske vojske u Sloveniji — Komanda Slovenije, a nešto 
docnije i komanda zapadne i istočne Slovenije. Za komandanta Slovenije fiktivno 
je određen pukovnik Prezelj, dok je stvarni komandant bio njegov zamenik, 
pukovnik Vladimir Vauhnik, koji je ubrzo zatim bio unapređen u čin brigadnog 
generala.</span><span lang="DE" style="font-size:10.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Sprovedenom 
reorganizacijom i smenjivanjem Novaka, Zveza je Mihailovića dovela pred svršeni 
čin.</span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Da bi najzad &quot;pred 
pretećom opasnošću od komunizma&quot; izgladio nesuglasice izmedu četnika i 
Zveze i na taj način omogućio ujedinjenje svih reakcionarnih grupa u borbi 
protiv NOP u Sloveniji, Mihailović je, u duhu novog stava četničke 
organizacije prema reakcionarnim vrhovima grđanskih stranaka, izraženog na 
kongresu u selu Ba i u odlukama donetim na njemu, bio prinuđen da prihvati 
novonastalu situaciju u Sloveniji. </span><span style="font-size:10.0pt;mso-bidi-font-size:
9.0pt;mso-ansi-language:EN-US">O </span><span lang="EN-GB" style="font-size:10.0pt;
mso-bidi-font-size:9.0pt">tome je 2. aprila 1944. godine obavestio i Komandu 
Slovenije.</span><span lang="EN-GB" style="font-size:10.0pt;mso-bidi-font-size:
12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:9.0pt">U 
pismu koje je ujedno bilo i odgovor na &quot;Konstataciju&quot; i njen 
&quot;Prilog&quot;, Mihailović, pored ostalog, piše:</span><span lang="EN-GB" style="font-size:10.0pt;mso-bidi-font-size:
12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB">&quot;Potpuno 
smo razumeli politička strujanja kod Vas. </span><span lang="DE" style="mso-ansi-language:DE">Naša 
bi želja bila da i Vi, isto kao i mi, pođete putem ujedinjavanja snaga. </span><span lang="EN-GB">Ja 
ne sumnjam u to da Vi na tome mnogo radite.</span></p>
<p class="MsoNormal" style="text-indent:10.0mm"><span lang="EN-GB">U takvoj 
delikatnoj situaciji nama ni najmanje ne konvenira okupatorova propaganda gde 
bismo se i mi pominjali, te mi moramo razviti podzemnu svoju propagandu. </span><span lang="DE" style="mso-ansi-language:DE">Po 
svaku cenu mi moramo izbeći kompromitaciju. Anglo-amerlčka politika i 
radio-propaganda mnogo nam smeta, ali u Srbiji mi smo uspeli da potpuno umanjimo 
značaj ove propagande, jer simo na javnim zborovima narodu otvoreno rekli da 
Engleska želi da Rusiji sada ugađa da bi se ona što više trošila, a da u 
stvari misli drukčije.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Napominjem Vam da je Slovenija u boljem položaju od ma kog drugog kraja naše 
zemlje, jer se Slovenija nalazi najbliže savezničkim anglo-američkim 
armijama, koje po oslobođenju neće dozvoliti nikakav komunistički puč, jer 
će se iz sopstvenih interesa morati zaštićivati demokratsko uređenje.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Organizacija jugoslovenske vojske ima da se izvede što pre i što potpunije 
od strane određenih komandanata. Tajno, u svoje redove uvući slovensko 
domobranstvo.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Domobranstvo može dati, sasvim suprotno od hrvatskog domobranstva, velike 
koristi, ali ga zato treba sačuvati za odlučne motnente. Preduzimate sve da se 
veza sa njim produbi na najkonspirativnijoj osnovi i isto pripremi da svoju reč 
da kad to situacija bude zahtevala. U ovom smislu dobićete i usmene poruke.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Slovensko domobranstvo predstavlja zaista veliku snagu, samo ga treba 
moralno ojačati i pripremiti za glavni zadatak. Ono nam vrlo dobro može poslužiti 
da se na njega i njegove jedinice naslone svi naši odredi.&quot;<sup>5</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Dalje, u pismu, Mihailović 
je potvrdio imenovanje novih komandanata i izvršio raspodelu dužnosti i nadležnosti 
pojedinih funkcionera četničkog pokreta Slovenije.</span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Tako je, najzad, između 
Zveze i četničke organizacije došlo do sporazuma i pune međusobne saradnje o 
čemu se u izveštaju upućenom Mihailoviću maja 1944. godine izrazilo puno 
poverenje novoj komandi, koja daje garancije da će vojska van stranaka služiti 
narodu i kralju.</span><span lang="DE" style="font-size:10.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">&quot;Slovenska zveza je 
dala komandi svu moralnu, političku i finansijsku pomoć i uverena je da samo 
naša vojska može u datom momentu rešiti čitavu situaciju.&quot; Slovenska 
zveza dalje podvlači da je političko predstavništvo — a za vojna pitanja da 
isključivu kompetenciju ima komanda odnosno vojni savet&quot;. Slovenska zveza 
podvlači &quot;da vojska, ili koji njen organ ne vodi politiku pojedine grupe, 
nego neka bude nosilac državne misli nad svim strankama&quot;.<sup>6</sup></span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Međutim, kada je početkom 
1945. godine slom nacističke Nemačke postao pitanje dana, na Mihailovićevu 
inicijativu, a uz intervenciju Kreka i obilatu pomoć ljubljanskog biskupa Rožmana, 
u Sloveniji je formiran i &quot;Narodni odbor&quot;, o kojem Mihailović, u depeši 
upućenoj Kreku 13. januara 1945. godine, kaže:</span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Sporazumeli su se Slovenska ljudska stranka, socijalisti i JNS i 
sastavili zajednički narodni odbor. Potpisali su zajedničku izjavu za Veliku 
Sloveniju u Federativnoj Jugoslaviji pod Karađorđevićem i svi viđeniji ljudi 
iz svih pokrajina. Odbor priznaje đenerala Mihailovića i nastavlja borbu 
protiv komunista.&quot;<sup>7</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Detaljnije o ovome odboru 
i situaciji u kojoj su se našle reakcionarne snage u Sloveniji dva meseca pre 
njenog oslobođenja govori se i u izveštaju Komande Slovenije upućenom 
Mihailoviću 12. marta 1945. godine. U njemu se, pored ostalog, kaže:</span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Narodni odbor kao skup svih nacionalnih političkih snaga sa ciljem 
federativne kraljevine Jugoslavije ima zadatak da u datom momentu predstavlja 
najvišu suverenu političku vlast na slovenačkom teritoriju. Najveću zaslugu 
da je došlo — posle većih teškoća — do osnivanja tog odbora, ima sigurno 
ljubljanski episkop Gligorije Rožman, koji je svim silama nastojao na tome da 
dođe do političkog sjedinjenja svih nacionalnih političara.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Na čelu slovenačkog domobranstva stoji organizacijski štab sa generalom 
Rupnikom kao instruktorom i ujedno šefom civilne ljubljanske pokrajinske 
uprave.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Glavnu snagu domobranstva sačinjavaju pet udarnih bataljona.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Od svih pet udarnih bataljona samo je bataljon Vuka Rupnika još održao 
svog slovenačkog komandanta i sasvim slovenački sastav, dok su u ostalim 
bataljonima komandanti bataljona Nemci i svakome bataljonu pridodata je po jedna 
četa nemačkih vojnika.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U Ljubljani je u slovenačkim rukama i uprava policije, koja se deli na 
kriminalni i politički odeljak.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Politička policija dobro radi pri otkrivanju partizanskih organizacijskih 
mreža te je pohvatala u toku poslednjih godina i velik broj partizanskih 
funkcionera.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Protiv nacionalista i njihovih organizacija domobranska politička policija 
nikada ne nastupa, te naše organizacije sasvim toleriše pa ponekad čak i pomaže.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Posle dolaska jačih nacionalnih srpskih snaga u primorsku oblast, naravnim 
putem pruža se srpskoj komandi zadatak da za buduću zajedničku srpsko-slovenačku 
borbu protiv boljševizma na čitavoj slovenačkoj teritoriji energično odmah 
uzme inicijativu u svoje ruke te da sistematskim i detaljnim ispitivanjem 
situacije pripremi, pa u datom momentu i izvede sve potrebne mere da se sve 
slovenačke jedinice, posle okupatopovog sloma, po planu i bez svake zabune i 
raspadanja snaga, slože sa srpskim jedinicama u jednu dobro organizovanu i 
centralno komandovanu celinu. Šta znači za nedovoljno organizovane i 
nepovezane jedinice iznenadm slom okupatora, Slovenci dobro znaju iz prakse 
posle 8. septembra 1943. godine, kada je došla nad naš narod prava katastrofa 
i kada je samo dolazak Nemaca spasao ostatak protivkomunističkih snaga pred 
potpunim uništenjem.&quot;<sup>8</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Četnički vođa Mihailović 
je u saradnji i kombinacijama njegovih saradnika iz Slovenije sa tamošnjim 
reakcionarnim vrhovima građanskih stranaka gledao mogućnost povezivanja 
slovenačke reakcije s emigrantskim krugovima sa ciljem da se u Sloveniji stvori 
uporište za borbu protiv nove Jugoslavije. Imajući u vidu prisustvo američkih 
snaga u Italiji i nadajući se u njihovu intervenciju, on je sredinom marta 
1945.'&quot;i. uputio Komandi Slovenije depešu u kojoj, pored ostalog, kaže:</span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Objasnite tamošnjim političarima da se Krek drži zajedno sa nama i 
da je šef opozicije u inostranstvu, dr Milan Gavrilović, veliki borac za 
demokratske slobode. </span><span lang="EN-GB">On oko sebe okuplja sve političare, 
protivnike Tita, u koje se računa i Krnjević. Nastojte da dođe do povezanosti 
na političkom polju i da se što čvršće zbiju naši redovi. </span><span lang="DE" style="mso-ansi-language:DE">Poznata 
vam je deklaracija Titove vlade. Dobro je što ste sa vojvodom Đujićem u 
dobrim odnosima, kao i s ostalima. Mi predstavljamo svi zajedno veliku snagu. Vi 
ste u najpovoljnijoj situaciji, jer ste u zahvatu američke armije. Ne smete 
situaciju ispustiti iz ruku.&quot;<sup>9</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Međutim, sa osloncem na 
slovenački kvislinški aparat nije računa samo Mihailović.</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Nekoliko dana pre bekstva 
iz Zagreba, sa slovenačkim kvislingom generalom Rupnikom stupio je u kontakt i 
šef ustaške države Ante Pavelić.</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:12.0pt;mso-ansi-language:DE">O</span><span lang="DE" style="font-size:10.0pt;mso-bidi-font-size:9.0pt;mso-ansi-language:DE"> 
planovima i međusobnim sporazumima ova dva kvislinga neposredno pred njihovo 
bekstvo iz zemlje, istaknuti funkcioner ustaškog Ministarstva inostranih 
poslova Vladimir Zidovac je pred istražnim organima 1946. godine, izjavio:</span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;U poslednje vrijeme u NDH, među ostalim pokušajima koji su činjeni 
u to doba, pojavljuje se i plan da se nešto učini zajedno sa Slovencima. 
Sigurno je inspiraciju za tu ideju dala pomisao da Slovenci moraju imati već 
nekakve veze s Englezima i Amerikancima, jer da čitavu njihovu potajnu 
djelatnost dirigira Krek iz Rima. Po izveštajima konzula iz Ljubljane, 
profesora Baljića, proizilazilo je da Slovenci takve veze doista imaju. Sjećam 
se da je i meni Horvat<sup>10</sup> u par navrata spominjao da Krek, u sporazumu 
s Englezima i kraljem Petrom, doista vodi u Sloveniji tajnu akciju kojoj je cilj 
da je dovede do anglo-američke interevencije na jugoslovenskom području. Taj 
je Horvat inače bio na čelu nekakve stranke ('kmetsko-delavske') koja da ima u 
programu usku saradnju s Hrvatima, pa da je on još za banovine radio sa dr Mačekom. 
Horvat se dosta vrzmao po Zagrebu za sve vrijeme NDH. Stvorio je čak i neki 
plan o hrvatsko-slovenskoj 'državnoj zvezi' i bio s time kod dr Pavelića.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Ali u posljednje vri.jeme u NDH Horvat više nije imao nikakav ugled ni kod 
merodavnih hrvatskih političara, kako sam to mogao iz raznih primjedaba 
razabrati.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U ono vrijeme bili su za NDH mnogo interesantniji general Rupnik, za kojeg 
je prof. Baljić izvestio da je na Vidovdan 1944. godine u prisustvu Nijemaca 
održao jedan oduševljeni govor za kralja Petra. To je, doduše, bilo neugodno 
za NDH, ali se je odatle počelo zaključivati da i taj Rupnik mora imati veze 
ne samo s kraljem Petrom nego i s Englezima. Naravno, i sa četnicima, za koje 
se je uostalom za vrijeme rata uvijek čulo da imaju dosta svojih ljudi po 
Sloveniji.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Nadalje, sve interesantniji postajao je knez — biskup Rožman, za koga se 
je govorilo da ima izravne veze s Krekom u Rimu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Čim je vrijeme dulje odmicalo i čim je vojnički i politički položaj za 
NDH postajao nepovoljniji., tim su se više obraćale oči na Sloveniju. 
Najprije se je kombiniralo s generalom Rupnikom te govorilo o tome kako bi se, 
ako se stvari tako nepovoljno razviju, hrvatska vojska povlačila zajedno s 
Rupnikovim 'domobrancima' spram Istre, te treba izazvati anglo-američku vojničku 
intervenciju. Zatim se je više govorilo o onim slovenačkim krugovima koji 
imaju direktne veze s Krekorn i Englezima.&quot;<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Onaj posljednji tjedan NDH čuo sam govoriti na ministarstvu 'a i inače 
od upućenih ljudi', da su iz Ljubljane stigli neki slovenski delegati kaji 
imaju pregovarati s hrvatskom vladom. Čuo sam da s njima pregovara dr 
Alajbegović, koji im je dao i jednu večeru u 'novinskom klubu'.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Dan-dva docnije došao je ponovo u Zagreb radi usmenog izveštaja prof. 
Baljić. On nije bio primljen samo kod dr Alajbegovića, nego svoj izveštaj 
podnio izravno i na sjednici same vlade. Iz toga se takođe moglo razabrati da 
je slovensko pitanje vrlo aktuelno, te da mu vlada posvećuje veliku pažnju.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Ne znam da li još u onom posljednjem času u Zagrebu ili već na bijegu iz 
Zagreba, čuo sam da je u Ljubljani proglašena nekakva posebna — slovenska država. 
No, odmah je bilo dodano da je to prekasno pokušano, pa je stvar propala.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Jednom zgodom Baljić mi je pričao o ovim događajima. Rekao mi je da je čitavu 
slovensku akciju vodio tajno Krek iz Rima, i to u dogovoru s Englezima i kraljem 
Petrom. Dakle, slovenska država, koja se je imala proglasiti, n.ije bila 
upe-rena protiv Kraljevine Jugoslavije, nego je to bila unapred dogovorena igra, 
kako sa samim kraljem Petrom tako i sa Englezima. Međutim, stvar je pokvario 
Rupnik, umjesto da na vrijeme odstupi od vlasti, te je prepusti Slovencima, koji 
su tu čitavu akciju vodili, on je stvar zavlačio.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Plan je Krekov bio u tome da se tim izazove anglo-američka vojnička 
intervencija, jer bi nova slovenska vlada zvala u pomoć Engleze i Amerikance, 
odnosno tražila da oni zavedu red i osiguraju slobodne izbore u zemlji, koji bi 
imali odlučiti o budućem uređenju. Uz Slovence, tako je dalje nastavio prof. 
Baljić, pružala se je prilika i NDH da se spase (mislim da ova rečenica posve 
tumači sadržaj pregovora, koji su onih poslednjih dana vođeni u Zagrebu i 
Ljubljani).<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Dalje mi je Baljić rekao da je u času kad je konačno Rupnik shvatio da 
mora odstupiti od vlasti tek kad je odista ta 'Slovenska država' bila proglašena, 
već sve bilo prekasno te je stvar odmah i propala. Tu stvar precizira prof. 
Baljić na ovaj način: 'Da je onaj nesretni Rupnik odstupio bar jedno osam do 
deset dana prije.'<o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB">Kasnije 
upoznao sam se s generalom Rupnikom. On je tada pričao da su postojali planovi 
o tome da se slovenska i hrvatska vojska zajednički brane protiv partizana, pa 
je šteta što nije doista i provedeno, te da je pogreška što se je uopće bježalo 
iz zemlje.&quot;<sup>11</sup></span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:9.0pt">Zahvaljujući 
brzom razvoju događaja i pravovremenim akcijama Jugoslovenske narodne armije, 
svi kvislinški planovi o spasavanju sopstvenih i buržoaskih pozicija u 
Jugoslaviji najzad su pali u vodu.</span><span lang="EN-GB" style="font-size:10.0pt;mso-bidi-font-size:
12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:9.0pt">Samo 
šest dana posle Ljotićeve pogibije, 29. aprila, pod pritiskom jedinica Četvrte 
jugoslovenske armije, koja je dobila zadatak da oslobodi najzapadnije krajeve 
Jugoslavije — Istru i Slovenačko primorje, okupatorske i kvislinške trupe su 
bile razbijene i prinuđene na povlačenje. I dok je jedna grupa bežala preko 
mostova na reci Soči kod Gorice u pravcu Udina, dotle je druga hitala prema 
austrijskoj granici u pravcu Celovca.</span><span lang="EN-GB" style="font-size:10.0pt;mso-bidi-font-size:
12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">U toku bekstva, 4. maja 
1945, komandant kvislinških formacija, general Miodrag Damjanović, primio je 
dva radiograma:</span><span lang="DE" style="font-size:10.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Molimo dostavite depešu Glavnom stanu đenerala Aleksandera u Italiji 
da se spreči dalje krvoproliće i uništavanje slovenačkog naroda; molim hitne 
intervencije vaših oružanih snaga u Sloveniji. — Dr. Gregor Rožman, biskup 
Ljubljanski. Trećeg maja 1945. Narodni odbor za Sloveniju.&quot;<sup>12</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Drugi radiogram je glasio:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Trećeg maja revolucionarnim putem sastao se Prvi privremeni slovenački 
parlament koji je proglasio ustanovljenje ujedinjenja Slovenije kao sastavnog 
dela federativne Kraljevine Jugoslavije. Sa oduševljenjem jednoglasno primljen 
je poziv Kralju da se vrati na od neprijatelja oslobođenu teritoriju. Nemački 
politički otpor je slomljen. Narodni odbor.&quot;<sup>13</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Prešavši Soču, ostaci 
kvislinških formacija su 4. maja 1945. stigli u Palmanovu, a već sutradan 
britanske trupe su ih razoružale. Istu sudbinu, 12. maja, doživeli su i oni 
koji su stigli u oblast Celovca.</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Izvestan broj ovih zločinaca 
savezničke okupacione vlasti su uhapsile i preko jugoslovenske vojne misije u 
Nemačkoj i Austriji predale jugoslovenskim vlastima. </span><span lang="EN-GB" style="font-size:10.0pt;mso-bidi-font-size:9.0pt">Među 
ovima bili su i kvislinzi Milan Nedić i Lav Rupnik.</span><span lang="EN-GB" style="font-size:
10.0pt;mso-bidi-font-size:12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:9.0pt">Dok 
se nalazio u zatvoru, pod istragom vraćajući se u svoju &quot;samicu&quot; sa 
saslušanja, Nedić je iskoristio nepažnju sprovodnika i, skokom kroz prozor sa 
stepeništa između drugog i trećeg sprata, 4. februara 1946, izvršio 
samoubistvo, dok je Rupnika, za zločine u toku rata nad slovenačkim narodom 
vojni sud u Ljubljani osudio na smrt i on je 1947. godine streljan.</span></p>
<p>
<br>
<CENTER><TABLE border="1"><TR><TD><a href="11.htm"><b>Sadr&#382;aj</b></a></TD>
<TD><a href="11_78.htm"><b>Prethodni dokument</b></a></TD>
<TD><a href="11_80.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

