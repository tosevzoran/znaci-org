<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_153.htm"><b>Prethodni dokument</b></a></TD>
<TD><a href="31_155.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="EN-GB" style="font-size:10.0pt;mso-bidi-font-size:11.0pt">UPAD 
&quot;BRAVSKE&quot; ČETE U ZENICU</span><span lang="EN-GB" style="font-size:10.0pt;mso-bidi-font-size:
12.0pt"><o:p>
</o:p>
</span></b></p>
<p class="MsoNormal" style="margin-top:13.0pt;line-height:91%"><span lang="EN-GB">Zadatak 
našeg 3. bataljona noću 10/11. oktobra 1943. godine bio je rušenje železare 
u Zenici. Naša (&quot;bravska&quot;) četa nastupala je na desnom krilu 
bataljona, a levo od nas (dejstvujući po osi nastupanja) nalazila se 1. četa.</span></p>
<p class="MsoNormal" style="line-height:91%"><span lang="EN-GB">Isturili smo 
prethodnicu da izvidi neprijatelja i obezbedi nastupanje čete i njen razvoj za 
borbu. Na čelu prethodnice kretao se borac Mile Latinović.<a style="mso-footnote-id:
ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a> 
Približivši se neprijateljskim odbrambenim objektima, Mile je primetio 
neprijateljskog vojnika na straži. Nije oklevao. Privukao mu se i uhvatio ga živog. 
Od zarobljenog domobrana dobili smo znake raspoznavanja i koristeći se njima 
prethodnica je uspela da razoruža još 15 neprijateljskih vojnika. Ovo nam je 
omogućilo da se ubrzo nađemo kod železare i, skupa sa drugim delovima našeg 
bataljona, porušimo, a lokomotive i vagone, koji su se našli u krugu železare, 
oštetimo.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Osnovni zadatak je bio izvršen. Železara je za okupatora i njegove pomagače 
onesposobljena za rad. Poneseni ovim uspehom, produžili smo prema centru grada, 
iako nam zadatak nije bio da ga oslobodimo. Paralelno sa našom četom, prema 
centru grada nastupala je i 1. četa. U svom nastupanju ona je naišla na 
magacin odeće i druge opreme. Zastali su kod magacina u nameri da uzmu nova 
odela, ali se prethodno nisu obezbedili. Neprijatelj je ovo iskoristio i 
protivnapadom doveo četu u tešku situaciju. Uhvatili su živog političkog 
komesara čete Branka Ćuka i lakše ranili u glavu komandira čete Milana Čubrila 
(koji je kasnije poginuo na sremskom frontu). Tako nas je neopreznost skupo koštala.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Komandir Milan 
Čubrilo se našao sam među grupom nemačkih vojnika. Nemci su bili angažovani 
prema jednoj grupi boraca 1. čete koja se povlačila. Čubrilo je, ne govoreći 
ništa Nemcima, produžio pokret sa njima, dok nije ugrabio zgodnu priliku da im 
pobegne. Nemci nisu obraćali u noći pažnju na njega, misleći da je domobran, 
čiju je uniformu imao na sebi. Čak mu je prišao jedan švapski bolničar i 
zavio mu ranu na glavi iz koje je tekla krv. U jednom momentu, Čubrilo je uspeo 
da se odvoji od Nemaca i pobegne. Stigao je u našu četu i ispričao čitav slučaj.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Odmah smo 
okrenuli četu u pravcu neprijatelja i pomogli drugovima 1. čete. Osetivši naše 
nastupanje, neprijatelj se povukao. U zoru, kada je naređeno povlačenje, 1. četa 
bila je kompletna, na čelu sa svojim komandirom, ali bez političkog komesara, 
koji je zbog neopreznosti pao u ruke neprijatelja.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Luka ATLAGIĆ</span>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:footnote" lang="EN-GB" class="MsoFootnoteReference">[1]</span></a><span lang="DE" style="mso-ansi-language:DE"> 
    Kasnije je poginuo na sremskom frontu — proglašen narodnim herojem.<o:p>
    </o:p>
    </span></p>
  </div>
</div>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_153.htm"><b>Prethodni dokument</b></a></TD>
<TD><a href="31_155.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

