<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_53.htm"><b>Prethodni dokument</b></a></TD>
<TD><a href="38_55.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:0mm;margin-right:57.6pt;
margin-bottom:0mm;margin-left:68.9pt;margin-bottom:.0001pt;text-align:center;
text-indent:-59.9pt;line-height:11.05pt;mso-line-height-rule:exactly;
background:white"><b><span lang="SR-CYR" style="mso-ansi-language:SR-CYR">O 
&quot;STARCU U GUNJU&quot; (&quot;Netrpeljivost prema činjenicama</span><span lang="HR" style="mso-ansi-language:HR">&quot;</span><span lang="SR-CYR" style="mso-ansi-language:SR-CYR"> 
6. septembar)</span></b></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">U 
vašem listu od 6. septembra 2003. u rubrici &quot;Među nama&quot;, Radoslav 
Stojanović iz Beograda polemišući sa istoričarem i novinarom Jovom 
Radovanovićem, u članku &quot;Netrpeljivost prema činjenicama&quot; izneo je 
tešku neistinu tvrdeći da pod travnatim terenom Fudbalskog kluba 
&quot;Borac&quot; u Čačku postoji grobnica u kojoj su ostaci 1.400 ubijenih 
ljudi.</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Stojanović 
navodi da je ove podatke čuo na jednom stranačkom zboru u </span><span lang="HR" style="mso-ansi-language:
HR">Č</span><span lang="SR-CYR" style="mso-ansi-language:SR-CYR">ačku. Izašao 
je za govornicu jedan starac, u gunju i posvedočio da je on sahranjivao te 
pobijene na današnjem stadionu i da je do te večeri ćutao, pod pretnjom smrti 
ako progovori&quot;.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">&quot;Starac 
u gunju&quot; bio je Slavko Tomašević iz Konjevića, sela u neposrednoj 
blizini Čačka. On se oglašavao na više stranačkih zborova, a broj žrtava 
za koje je tvrdio da su ubijene u Čačku kretao se i do 3.500. On tvrdi da je 
kao zatvorenik, među potom usmrćenima, proveo 45 dana u jesen i zimu 1945. 
godine i da je kao neposredni svedok došao do podataka koje iznosi. Svoju priču 
kazivao je i novinarima časopisa &quot;Pogledi&quot; (u brojevima 7/90 i 02/91. 
godine).<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Na 
žalost, neki &quot;istraživači&quot; političari, a i sveštenici, prihvatili 
su njegove tvrdnje kao istinu, pa su to koristili u dnevnopolitičke svrhe. 
Stadion &quot;Borc</span><span lang="HR" style="mso-ansi-language:HR">a</span><span lang="SR-CYR" style="mso-ansi-language:SR-CYR">&quot; 
u Čačku oglašen je grobnicom gde je sahranjeno oko 3.500 ljudi, možda i više. 
Bez rezervi, Tomaševićeve tvrdnje prihvatio je i Radoslav Stojanović, uzevši 
ih kao neoborivu činjenicu.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Nepobitne 
činjenice, međutim, govore da je Slavko Tomašević, u vremenu o kome svedoči, 
nije nalazio u čačanskom zatvoru, već u NOVJ, kasnije u JNA, i to neprekidno 
od 20. oktobra 1944. do 10. aprila 1947. (Prilog: uverenje vojnih organa), Vreme 
provedeno u NOVJ od 20. oktobra 1944. do 15. maja 1945. priznato mu je kao 
poseban borački staž u duplom trajanju, pa je kao borac NORa dobijao uvećanje 
penzije za 30 odsto. Penziju redovno prima od 1. aprila 1977. godine, od dana 
odlaska u penziju. Eto, ko je i kakav je svedok Tomašević, na čija se 
kazivanja poziva Stojanović.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Kazivanje 
i svedočenje &quot;starca u gunju&quot; ne samo da je lažno, već je i duboko 
nemoralno, jer on u isto vreme nije mogao da bude u NOVJ i zatvorenik u čačanskom 
zatvoru. Bilo bi moralno od Slavka Tomaševića, ako je 45 dana proveo u 
zatovoru, a ne u jedinicama NOVJ, da se odrekne boračke penzije, i da vrati 
onaj njen deo koji prima kao borac skoro trideset godina.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Hteli 
bismo da podsetimo gospodina Stojanovića da su u ratnim godinama, od jeseni 
1941. do kraja 1944. godine, na području čačanskog kraja, koji čine današnje 
opštine Čačak, Gornji Milanovac i Lučani, od strane četnika ubijeno 702 
osobe, a da je njih 209 zaklano, da su četnici oko 1.500 boraca i drugih nedužnih 
građana predali Nemcima, posle čega su oni usmrćeni na raznim statištima u 
našoj zemlji i u okupatorskim logorima. Spiskove stradalnih možemo staviti na 
uvid Stojanoviću kada to zaželi, ako ga kao istraživača interesuje istina.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="HR" style="mso-ansi-language:HR">Š</span><span lang="SR-CYR" style="mso-ansi-language:
SR-CYR">to se tiče broja streljanih posle rata, jer su bili odgovorni za 
navedene zločine, bilo da su streljani po presudama suda ili na drugi način, 
njihov broj se danas uveličava deset i dvadeset puta, u zavisnosti od toga ko 
podatke upo-trebljava i u koje svrhe.<o:p>
</o:p>
</span></p>
<p class="MsoNormal" align="right" style="margin-left:.5pt;text-align:right;
text-indent:224.65pt;line-height:10.55pt;mso-line-height-rule:exactly;
tab-stops:270.0pt;background:white"><span lang="SR-CYR" style="mso-ansi-language:
SR-CYR">Opštinski odbor SUBNOR-a </span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" align="right" style="margin-left:.5pt;text-align:right;
text-indent:224.65pt;line-height:10.55pt;mso-line-height-rule:exactly;
tab-stops:270.0pt;background:white"><span lang="SR-CYR" style="mso-ansi-language:
SR-CYR">(&quot;Politika, Beograd, 22. septembra 2003.)</span><span lang="SR-CYR" style="font-family:Arial;mso-hansi-font-family:&quot;Times New Roman&quot;;mso-bidi-font-family:
&quot;Times New Roman&quot;;mso-ansi-language:SR-CYR"> </span><span lang="HR" style="font-family:Arial;mso-hansi-font-family:&quot;Times New Roman&quot;;mso-bidi-font-family:
&quot;Times New Roman&quot;;mso-ansi-language:HR"><o:p>
</o:p>
</span></p>
<span lang="HR" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">Č</span><span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">ačak</span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_53.htm"><b>Prethodni dokument</b></a></TD>
<TD><a href="38_55.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

