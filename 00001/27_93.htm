<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_92.htm"><b>Prethodni dokument</b></a></TD>
<TD><a href="27_94.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Footnote20" align="center" style="margin-top:0mm;margin-right:0mm;
margin-bottom:0mm;margin-left:67.0pt;margin-bottom:.0001pt;text-align:center;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark88"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Footnote31">KRAJ 
STOLETNE BUKVE.</span></a></p>
<p class="Bodytext1" style="margin:0mm;margin-bottom:.0001pt;text-align:justify;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">&nbsp;<o:p>
</o:p>
</span></p>
<p class="Bodytext1" style="margin:0mm;margin-bottom:.0001pt;text-align:justify;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Zelengora, odakle nam 
je pretila smrtna opasnost gotovo sa svih strana, bila je za nama. Naše 
jedinice su uklanjale čelične prepreke jednu za drugom, a na Balinovcu je 
neprijatelj doživeo težak udarac baš u trenutku kada je računao da je 
nastupio čas potpunog uništenja svih naših snaga koje su se našle u dolini 
legendarne Sutjeske.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Dugačke 
kolone 1. divizije silazile su prema Miljevini povlačeći se kroz guste šume. 
Osećali smo preokret u našu korist — sve je očevidnije bilo da smo se 
izvukli ispod uništavajućeg udara neprijatelja. Mnogobrojne eskadrile aviona 
krstarile su nad širim područjem Zelengore i Sutjeske. Mi se zbog toga nismo 
mnogo uznemiravali, ali takva aktivnost avijacije navodila je na razmišljanje. 
Možda su se toliki avioni okomili na kolone ranjenika i bolesnika, ili je 
neprijatelju na nekim sektorima fronta postalo teskobno.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Bili 
smo na domaku Miljevine. Novi obruč, koji je išao duž komunikacije Foča—Kalinovik, 
još nije bio raskinut. Ceo dan su naši bataljoni vodili borbu protiv 
neprijateljevih tenkova i pešadije koji su nastojali da nam onemoguće da se 
dohvatimo padina Jahorine. Avioni su nadletali naše položaje, bombardovali i 
mitraljirali sva mesta u kojima su otkrili komoru, deo partizanske kolone, dim, 
bilo šta sumnjivo. Bolnica, sklonjena u šumi, očekivala je naređenje za 
pokret. Mirovalo se i odmaralo, više ćutalo nego razgovaralo — štedela se 
snaga koja je gotovo do poslednjeg atoma bila isceđena.</span></p>
<p class="Bodytext3Italic" style="margin:0mm;margin-bottom:.0001pt;text-align:
justify;text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR;font-weight:normal" class="Heading1">Oko podne, ne 
sećam se tačno datuma, prodorni šum štuka nagoveštavao je još iz daljine 
da preti opasnost. Opet bombardovanje naših položaja. Bio je lep dan, pun </span><span lang="SR-CYR" style="font-size:10.5pt;font-family:&quot;Times New Roman&quot;;mso-fareast-language:
SR-CYR;font-weight:normal" class="Footnote">sunca, pa smo kroz krošnje starih 
borova zurili u modro nebo, odakle je vrebala opasnost od neprijatelja, kome 
ovoga puta, zbog malo municije, nismo mogli ništa. Avioni su se okomili na naše 
položaje, na rejone gde se vodila ogorčena borba, od koje je zavisilo da li ćemo 
razbiti i ovaj obruč i stvoriti prolaz za jedinice, spasonosni izlaz za 
iscrpene borce i izmučene ranjenike. Ipak, počele su da padaju avionske bombe 
i na onaj deo šume u kojem su se nalazill ranjenici. Neko viknu:<o:p>
</o:p>
</span></p>
<p class="Bodytext3Italic" style="margin:0mm;margin-bottom:.0001pt;text-align:
justify;text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;font-weight:normal">— 
Sklonite se!<o:p>
</o:p>
</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Pogledam: svuda samo 
borovi. Kuda? Nikakvrhh drugih zaklona nema. Da bude još mučnije, od krošnji 
,crveća gotovo se i ne vide avioni, koje inače dobro čujemo, niti otkačene 
bombe nad našim glavama. To je neprijatno osećanje — bespomoćno gledanje u 
nebo i čekanje ishoda. Grupa njih pođe prema nekoj gomili kamenja u želji da 
se tamo zakloni od teških bombi. Drugarica Ljubica Živković je sedela pokraj 
neke razvaljene barake i neće ni da se pomeri s mesta</span><span lang="SR-CYR" style="mso-fareast-language:SR-CYR">.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Beži odatle, 
Ljubice! — povika neki drug. — Znaju oni za tu baraku, gađaće je!<o:p>
</o:p>
</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Neću odavde 
nikuda. Prisloniću se uz ovo stablo! — reče ona odmahnuvši rukom.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Stara bukva je na prvi 
pogled pružala dobru zaštitu.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Otrčah do one gomile 
kamenja ispod koje su se već bili gotovo zavukli oni drugovi. Bombe padoše u 
neposrednoj blizini. Tri žestoke eksplozije. Onda nasta mir ispunjen stravičnim 
iščekivanjem da li je ko stradao ili ne. Plašili smo se da ne naiđe nov 
nalet, pa se iiko nije pomicao sa svoga mesta. Minuti su prolazili, strah od 
novog talasa bombardovanja se smanjivao, a neizvesnost šta se maločas zbilo 
rasla. Ustali smo oprezno i<span class="Bodytext3"> gledalR1</span> unaokolo. 
Kraj stare bukve ugledasmo jeziv prizor: Ljubica je ležala u krvi. Obe noge joj 
je raznela avionska bomba. Još se držala rukama za stablo koje joj nije pružilo 
zaštitu. Na licu ove uvek vedre i hrabre drugarice ostao je grč od bola. Nije 
davala znake života.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Svi smo bili duboko ožalošćeni. 
Stajali smo nad njenim lešom nemi i nepomični. Kao da nismo verovvali očima. 
Njeno prijatno čavrljanje i zvonki smeh, njena primerna briga oko ranjenih 
drugova — sve je nestalo. Ostala je lepa uspomena na druga i borca, na bolničarku 
koja je s toplinom obavljala svoj posao, prkoseći svim opasnostima i ne žaleći 
sebe. Sahranili smo je pod tim stoletnim stablom, koje, sigurno, i danas 
postoji.</span></p>
<p class="Heading1Spacing4pt" align="right" style="margin-top:0mm;margin-right:
0mm;margin-bottom:0mm;margin-left:206.0pt;margin-bottom:.0001pt;text-align:
right;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Footnote3">Dr 
Mika PAVLOVIĆ</span></p>
<p class="MsoNormal" align="right" style="text-align:right"><span lang="SR-CYR" style="mso-ansi-language:SR-CYR">&nbsp;<o:p>
</o:p>
</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_92.htm"><b>Prethodni dokument</b></a></TD>
<TD><a href="27_94.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
