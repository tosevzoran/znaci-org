<html>
<head>
<meta http-equiv="Content-Type" content="text/html; charset=utf-8">

<title>Nikola Milovanovic - DRAZA MIHAILOVIC</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Nikola Milovanovic - DRAZA MIHAILOVIC</b><br>


<CENTER><TABLE border="1"><TR><TD><a href="11.htm"><b>Sadr&#382;aj</b></a></TD>
<TD><a href="11_50.htm"><b>Prethodni dokument</b></a></TD>
<TD><a href="11_52.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" style="text-indent:10.0mm"><b><span lang="EN-GB" style="font-size:13.0pt;font-family:Arial">RAZGOVORI 
S DRAGIŠOM VASIĆEM</span></b></p>
<p class="MsoNormal" style="text-indent:10.0mm"><span lang="EN-GB">Početkom 
februara 1944, neposredno posle četničkog kongresa u selu Ba, Draža Mihailović 
je sa nekolicinom svojih najbližih saradnika i članova CNK, među kojima je 
bio i Dragiša Vasić, došao u selo Jančiće, u kome sam se i ja već duže 
vreme nalazio i u kome je bila smeštena i Đurovićeva novinska agencija 
&quot;Demokratska Jugoslavija&quot;.</span></p>
<p class="MsoNormal" style="text-indent:10.0mm"><span lang="EN-GB">Za vreme 
boravka u Jančićima imao sam prilike da porazgovaram i sa Vasićem, koji je na 
trenutke bio veoma potišten i neraspoložen, a ponekad je odavao utisak krajnje 
nezainteresovanosti. Najpre mi je pričao o svojim utiscima sa inspekcionog 
putovanja po Šumadiji. </span><span lang="DE" style="mso-ansi-language:DE">Rekao 
mi je da je o njima, pismenim putem, obavestio i Mihailovića.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">&quot;Moje prisustvo u Šumadiji 
mnogima se nije sviđalo&quot; — govorio mi je Vasić, &quot;a naročito 
komandantovom školskom drugu Jevremu Simiću, koga je komandant, kao svog 
intimnog prijatelja, u svojstvu inspektora Vrhovne komande, poslao u pomoć 
Kalabiću. Simić zvani 'Drška' je, po mome dubokom ubeđenju, skroz amoralan 
tip, od koga naša organizacija ima samo štete. Od seljaka o njemu ne možete 
čuti ništa pohvalno i lepo.</span><span lang="DE" style="font-size:10.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Taj čovek se usudio da mi 
u lice kaže kako je, posle moga dolaska, postavio komandantu pitanje: 'Imaš li 
još koga da pošalješ u lutajući azil?' Nekoliko dana kasnije saopštio mi 
je: 'Smatram da su ovde dva inspektora suvišna. Ja ovih dana napuštam ovaj 
teren i idem u Vrhovnu komandu da se objasnim sa Dražom.'</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:8.0pt">I 
zaista, on je otišao u Vrhovnu komandu. </span><span lang="DE" style="font-size:10.0pt;mso-bidi-font-size:
8.0pt;mso-ansi-language:DE">Možete misliti šta je takav čovek o meni sve 
mogao da natruća komandantu. Simićevim izmišljotinama se pridružila i Nedićeva 
intriga objavljena u listu 'Novo vreme' o tome kako sam se odvojio od komandanta 
i stvaram tobože novu republikansku stranku i vojsku. A Vi svakako znate kako 
komandant reaguje prema onima čija popularnost raste.</span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Pored ovih istina koje sam 
mu izložio u pismima i mnogih drugih, i ovo su ne malo važni razlozi zbog 
kojih se komandant prema meni ohladio potpuno. Poziv za 'Svetosavski kongres u 
Ba', koji mi je, tek onako uzgred i u poslednjem momentu, uputio, najbolji je 
dokaz njegovog stava prema meni.</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Od prvog dana bio sam 
protiv uvlačenja političkih stranaka u pokret. I danas sam dosledan ovom 
stavu. Ne znam šta je komandantu trebao ovakav kongres. Kada sam mu nabacio 
potrebu održavanja kongresa, mislio sam na kongres ravnogoraca, a ne propalih 
političara i još stvaranja neke koalicije s njima.</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Moram priznati da je ovaj 
kongres za mene bio formalni cirkus. Zbog toga nisam ni hteo aktivnije da učestvujem 
u njegovom radu. Na komandantov zahtev pristao sam da ga otvorim besedom na temu 
'Rusija i svetosavlje'. Mnogi su mi stavili do znanja da je beseda bila, 'i suviše 
literarna'.</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Budite uvereni da sa novim 
Centralnim nacionalnim komitetom, kakav komandant i ovo novo društvo okupljeno 
oko njega žele da stvore, nikada neću sarađivati.&quot;</span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Sa Vasićem sam se ponovo sreo početkom maja 1944. To je ujedno bio i naš 
poslednji susret. Pored ostalog, rekao mi je da se povlači u apstinenciju sa željom 
da dočeka kraj rata i u miru opiše sve ono što je od aprila 1941. doživljavao 
i preživljavao. A zatim mi je, ukratko, ponovio ono što mi je i ranije već 
ispričao:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">&quot;U poslednje vreme ja 
nikako ne mogu da se otrgnem utisku da se glavni razlog zbog koga nas je 
komandant pozvao iz Srbije u Crnu Goru, u Vrhovnu komandu, sastojao u njegovoj 
želji da, donoseći odluku o jednoj zamašnijoj akciji protiv partizana, sa 
nama, kao predstavnicima tada već formiranog Centralnog </span><span lang="DE" style="mso-ansi-language:DE">nacionalnug 
komiteta, podeli istorijsku odgovornost. (Odnosi se na četvrtu neprijateljsku 
ofanzivu protiv NOV i POJ — nap. autora.)<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Sticanju ovakvog utiska u znatnoj meri je doprinela i činjenica što je 
komandant vrlo dobro znao Žujovićev, Moljevićev, a naročito moj 
beskompromisan i oštar stav prema partizanima. On je sa sigurnošću računao 
da će za ovu akciju dobiti i našu saglasnost. </span><span lang="EN-GB">U tome 
se nije prevario. Ali, s načinom kako je ona izvedena ja se nikada ne mogu složiti. 
Žujović takođe. Ova akcija nas je strahovito kompromitovala, kako u očima 
saveznika tako i u narodu.</span></p>
<p class="MsoNormal" style="text-indent:10.0mm"><span lang="EN-GB">Međutim, 
Moljević ili nije svestan ove činjenice i teških posledica koje bi, 
eventualno, mogle iz nje da proizađu, ili, praveći se lud i odobravajući 
komandantove teške greške, pokušava da ostvari neke svoje bolesne ambicije. 
Takav njegov slav izazvao je prvi ozbiljniji sukob između nas dvojice. Nekako 
naporedo sa ovim, između nas je izbio i drugi.</span></p>
<p class="MsoNormal" style="text-indent:10.0mm"><span lang="EN-GB">Po dolasku u 
Crnu Goru, pokrenuo sam naš centralni list 'Ravna Gora'. Osnovni zadatak lista 
bio je širenje naših ideja i naše propagande. Kroz njega smo davali i 
smernice za propagandu ostalim lokalnim listovima koje izdaju pojedini 
komandanti. Međutim, Moljević je došao na ideju da jedan od prvih brojeva 
bude posvećen Englezima. Ja sam se, kao glavni urednik lista, tome energično 
usprotivio. Objašnjavao sam mu da Engleze smatram grobarima našeg naroda i da 
ih zbog toga mrzim do te mere da ću, u oslobođenoj zemlji, svim silama 
nastojati da osnujem katedru na kojoj će se izučavati i negovati mržnja prema 
Englezima. </span><span lang="DE" style="mso-ansi-language:DE">Isto tako, rekao 
sam mu da ću nastojati da sve male narode sveta angažujem u borbi protiv njih. 
Ali Moljević je i dalje ostao uporan u zahtevima da se njegova ideja realizuje. 
On je čak pripremio i poslao mi kompletan materijal za jedan takav broj 'Ravne 
Gore'. Materijal sam mu vratio i stavio do znanja da on u 'Ravnoj Gori' neće 
biti objavljen dok sam ja njen glavni urednik.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Kao što vidite, ja se sa Moljevićem ne slažem i ne mogu da se složim po 
nekim za mene veoma važnim pitanjima, naročito na planu spoljne politike. Dok 
ja činim napore da nađemo zajednički jezik s Rusijom i pokušavam da nam 
obezbedim i njenu podršku, dotle gospodin Moljević smatra i tvrdi da nam je 
oslonac na Engleze i Amerikance više nego dovoljan, pa prema tome da je moj 
posao jalov i štetan.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Da bi umanjio moj uticaj na komandanta i time omogućio realizaciju svojih 
ideja, Moljević je počeo da se služi podlim i prljavim stvarima. Podilazeći 
i laskajući komandantu, on je počeo i da mu puni uši raznim lažima, 
klevetama i intrigama na moj račun. On se čak usudio da kaže komandantu da 
sam ja saboter, neradnik i lenčuga. To su bile reči provincijskog advokata 
mizernih ambicija, čoveka koji za naš pokret, do danas, nije dao ništa drugo 
do neke zastarele statističke podatke o broju Srba, Hrvata i Muslimana po 
srezovima Bosne i Hercegovine i koji, sem toga, ništa više nije u stanju da 
pruži.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Sa takvim čovekom ja niti hoću niti mogu da sarađujem.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Komandant D(raža Mihailović — nap. autora) u početku je mislio, 
nastavio je Vasić svoju priču, da naš pokret bude isključivo vojnički. 
Kasnije, on se složio s mojom koncepcijom da ravnogorski pokret treba da i 
idejno i praktično objedini ceo srpski narod.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Angažujući se na političkom planu, ja sam, uz Mlađinu pomoć, početkom 
1942. uspeo da formiram u Beogradu odbor sastavljen od stručnjaka za razna 
pitanja iz oblasti državnog i društvenog uređenja zemlje. Ovaj odbor se 
kasnije pretvorio u Centralni nacionalni komitet.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Da bismo pred domaćom i svetskom javnošću, naročito pred Moskvom, 
opravdali naš stav prema Komunističkoj partiji, mi smo odbili saradnju sa svim 
građanskim strankama. </span><span lang="EN-GB">Njihove pripadnike angažovali 
smo samo kao pojedince, a ne kao predstavnike određene političke stranke.</span></p>
<p class="MsoNormal" style="text-indent:10.0mm"><span lang="EN-GB">Međutim, 
najveće smetnje u sprovođenju ovakvog našeg stava — izraženog, pored 
ostalog, i u mojoj skorašnjoj krilatici: smrt okupatoru, ustaškim zverima i 
svim političarima! — predstavljali su nam pojedini istaknutiji funkcioneri 
Zemljoradničke stranke Milana Gavrilovića. Oni su, na sve moguće načine, 
pokušavali da obezbede sebi vodeću ulogu u ravnogorskom pokretu i da mu nature 
sopstveni politički program.</span></p>
<p class="MsoNormal" style="text-indent:10.0mm"><span lang="EN-GB">Ovakav njihov 
stav nije bio bez razloga ni bez osnova.</span></p>
<p class="MsoNormal" style="text-indent:10.0mm"><span lang="EN-GB">Pod engleskim 
uticajem, koji je u Gavrilovićevoj Zemljoradničkoj stranci bio prilično jak, 
'zemljoradnici' su se u martu 1941. otvoreno izjašnjavali protiv politike kneza 
Pavla i pristupanja Kraljevine Jugoslavije Trojnom paktu. Oni su imali vidnog učešća 
u pripremanju i izvršenju dvadeset sedmomartovskog vojnog puča. U toku 
priprema za puč, Englezi su ih čak i snabdevali oružjem. Kasnije je bilo i 
nekih kombinacija da 'zemljoradnici' formiraju grupu otpora protiv okupatora u 
Jugoslaviji, sa jednim od vođa stranke, Milošem Tupanjaninom na čelu.</span></p>
<p class="MsoNormal" style="text-indent:10.0mm"><span lang="EN-GB">Kada su 
istaknutiji funkcioneri Zemljoradničke stranke u zemlji saznali za Mihailovića, 
oni su među prvima stupili u kontakt sa njim i dobrim delom se već od samog početka 
svojski angažovali na stvaranju naše organizacije. Važni vojni i politički 
položaji koje su ubrzo zauzeli omogućili su im znatan uticaj u pokretu. 
Zahvaljujući ovoj činjenici, Mihailović je za kratko vreme stekao i čvrstu 
podršku šefa stranke Gavrilovića, kao i ostalih istaknutih funkcionera 
stranke koji su se, zajedno sa njim, nalazili u emigraciji i bili članovi 
emigrantske vlade Dušana Simovića, a zatim i Slobodana Jovanovića.</span></p>
<p class="MsoNormal" style="text-indent:10.0mm"><span lang="EN-GB">Posle otpočinjanja 
komunističke akcije, a kratko vreme pre moga dolaska r.a Ravnu goru, komandant 
je, pod uticajem sekretara Zemljoradničke stranke Lazara Trklje, inače svog ličnog 
prijatelja, naredio komandantu beogradskog štaba da zajedno s Trkljom formira u 
Beogradu odbor u koji treba da uđu podsavetnici poliličkih, kulturnih i 
omladinskih grupacija. Njegova funkcija trebalo je da bude isključivo 
savetodavna.</span></p>
<p class="MsoNormal" style="text-indent:10.0mm"><span lang="EN-GB">Sredinom 
avgusta 1941. Trklja je formirao odbor u koji su ušli predstavnici srpskih 
opozicionih građanskih stranaka, radikala, demokrata i zemljoradnika, i koji 
je, za razliku od planiranog, imao izrazito politički karakter.</span></p>
<p class="MsoNormal" style="text-indent:10.0mm"><span lang="EN-GB">Postojanje 
ovakvog odbora nije bilo u skladu sa mojim koncepcijama o stvaranju ravnogorskog 
pokreta. Zbog toga sam se energično usprotivio njegovom postojanju. Ubeđivao 
sam komandanta da mi moramo čvrsto stajati na principima isključivo srpske 
akcije i odlučne borbe protiv partizana. Govorio sam mu da postojanje bilo 
kakvog političkog odbora narušava ove principe. Najzad, komandant se u 
potpunosti složio s mojom koncepcijom.</span></p>
<p class="MsoNormal" style="text-indent:10.0mm"><span lang="EN-GB">Međutim, 
ovaj odbor nije bio dugog veka. </span><span lang="DE" style="mso-ansi-language:DE">U 
jesen 1941. Gestapo je uhapsio neke njegove članove. Zbog toga je Trklja, za 
koga se pričalo da radi za račun engleske obaveštajne službe, bio prinuđen 
da pobegne iz Beograda. Njegovim bekstvom odbor je praktično prestao da 
postoji. Ali, uticaj Zemljoradničke stranke, mada u znatno manjoj meri, još i 
danas se kod nas oseća. U našoj propagandi još ima primese njenog političkog 
programa.&quot;<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Tu Vasić kratko zastade, 
a zatim, kao da se nečega prisetio, nastavi:</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Nekako baš u to vreme, kada sam komandanta ubeđivao u ispravnost 
moje koncepcije o stvaranju ravnogorskog pokreta, između njega i mene došlo je 
do prvog nesporazuma. </span><span lang="EN-GB">Njega su izazvali moji 
saradnici.</span></p>
<p class="MsoNormal" style="text-indent:10.0mm"><span lang="EN-GB">Krajem 
avgusta ja sam pokrenuo list 'Sloboda ili smrt'. Najbliži saradnici na uređivanju 
lista bili su mi profesori Miloš Savković i Milan Bojčević i novinar Dragan 
Sotirović. Izašla su samo četiri broja. U drugom broju, koji je objavljon početkom 
septembra 1941, u vreme kraljevog rođendana, nijednom rečju nije bio pomenut 
kralj Petar. A u članku 'Samo sloga Srbina spasava' Savković se otvoreno 
zalagao za sporazum s partizanima i za zajedničku borbu protiv okupatora. U sličnom 
duhu bio je napisan i jedan Sotirovićev članak.</span></p>
<p class="MsoNormal" style="text-indent:10.0mm"><span lang="EN-GB">Ovi članci, 
naročito nepominjanje kralja, izazvali su reagovanje pojedinih komandanata. 
Padale su mnogobrojne klevete i teške optužbe na moj račun, čineći me 
odgovornim kao glavnog urednika lista. </span><span lang="DE" style="mso-ansi-language:
DE">Solidarišući se sa svojim saradnicima, komandant je bio prinuđen da 
povede i neku vrstu istrage protiv mene.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Jedva sam na kraju uspeo da ubedim komandanta da su me prilike, u kojima smo 
se tada nalazili, naterale da uređenje ovoga broja lista poverim Sotiroviću i 
da se zaista ne slažem sa stavovima iznetim u ovim člancima. Krivci su očigledno 
bili Savković i Sotirović. Komandant ih je udaljio iz štaba i uputio u odred. 
Kasnije, Savković je prišao partizanima. (Miloš Savković je stupio u 
Kosmajski partizanski odred. Četnici su ga 1943. zarobili i streljali. I 
Sotirovićeva sudbina bila je slična Savkovićevoj. Pod optužbom da radi za 
britansku obaveštajnu službu i održava vezu između četničkih i 
partizanskih komandanata, ubijen je 1943. po naređenju četničkog komandanta 
Srbije Miroslava Trifunovića &quot;Dronje&quot; — nap. autora.)<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Od tada pa sve do pre dva meseca sa komandantom nikada nisam dolazio u sukob 
bilo po kom pitanju. Glavni razlog našeg sadašnjeg neslaganja proizlazi iz činjenice 
da komandant sve više potpada pod uticaj mnogobrojnih laskavaca i intriganata, 
među kojima Moljević, bez sumnje, zauzima prvo mesto.&quot;<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Time je Vasić završio 
svoju priču.</span><sup><span lang="DE" style="font-size:9.0pt;mso-ansi-language:
DE">1<o:p>
</o:p>
</span></sup></p>
<p>
<br>
<CENTER><TABLE border="1"><TR><TD><a href="11.htm"><b>Sadr&#382;aj</b></a></TD>
<TD><a href="11_50.htm"><b>Prethodni dokument</b></a></TD>
<TD><a href="11_52.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

