<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_100.htm"><b>Prethodni dokument</b></a></TD>
<TD><a href="31_102.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center;line-height:91%"><b><span lang="EN-GB" style="font-size:10.0pt;mso-bidi-font-size:11.0pt">SA 
2. </span><span style="font-size:10.0pt;mso-bidi-font-size:11.0pt;mso-ansi-language:EN-US">VODOM 
1. </span><span lang="DE" style="font-size:10.0pt;mso-bidi-font-size:11.0pt;
mso-ansi-language:DE">ČETE U HVATANJU BORBENE VEZE</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:13.0pt;line-height:91%"><span lang="DE" style="mso-ansi-language:DE">U 
toku neprijateljske ofanzive na Sutjesci na platou Lučke Kolibe dobio sam 
zadatak da sa svojim 2. vodom 1. čete 1. bataljona uspostavim vezu sa 2. 
proleterskom brigadom, koja je bila udaljena oko 15 kilometara. Teren kojim je 
trebalo proći bio nam je nepoznat, teško prohodan a i nesiguran zbog 
neprijateljskih grupa koje su se ponekad pojavljivale i tamo gde im se nismo 
nadali.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Morali smo ići oprezno i biti spremni da svakog časa prihvatimo borbu sa 
neprijateljem. Borci iscrpljeni u prethodnim borbama i neprekidnim marševima teško 
su se kretali. A važnost zadatka zahtevala je brzi pokret. Negde na pola puta 
stigla nas je i noć. Počela je da sipi kiša, orijentacija je bila otežana. 
Postojala je opasnost da zalutamo i da ne pronađemo položaje 2. brigade od čega 
smo počeli strahovati.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Zaboravili smo na umor i glad i hitali u pravcu gde smo smatrali da su položaji 
2. brigade. Išli smo bez odmora, dok na koncu nismo spazili vatru. </span><span lang="EN-GB">Ali, 
vatre su ložili i neprijateljski vojnici pa je bilo potrebno to ispitati. </span><span lang="DE" style="mso-ansi-language:DE">Trebalo 
je prići toliko blizu da bismo po razgovoru to ustanovili. Kad smo otkrili da 
je to položaj brigade koju tražimo, bili smo radosni. Prilazili smo im 
slobodnije i onda nas je zaustavio stražar. </span><span lang="EN-GB">Rekosmo 
da smo partizani i kad se oni u to uveriše, odvedoše nas do štaba brigade.</span></p>
<p class="MsoNormal" style="line-height:91%"><span lang="EN-GB">Javili smo se 
zameniku komandanta brigade Lunetu Milovanoviću. Predali smo mu poštu koju smo 
nosili. Kad je Lune pročitao poštu, rekao nam je da ćemo morati pričekati, 
jer još nije primio izveštaje od bataljona koji su na položaju, a nada im se 
u toku noći. Kao goste ponudili su nas da večeramo, a večera je bila 
spravljena od kuvane cremuše. Zahvalili smo se na gostoprimstvu i rekosmo da 
smo već uz put jeli taj &quot;artikal&quot;, samo sirov jer je tako ukusniji 
nego kuvan.</span></p>
<p class="MsoNormal" style="line-height:91%"><span lang="EN-GB">Luneta je mučila 
jedna kota koja je bila udaljena od njihovog štaba oko kilometar i po. </span><span lang="DE" style="mso-ansi-language:DE">Nije 
imao snaga da je posedne, pa je tako nama poverio ovaj zadatak. Skrenuo nam je 
pažnju da požurimo na kotu, jer postoji mogućnost da je Nemci zauzmu pre nas, 
a držanje kote je smatrano vrlo važnim. Krenuli smo odmah na zadatak. Iako je 
prilaz koti bio težak, nama naviknutim na ovakve terene, nije bilo teško da 
pronađemo najpodesniji pravac i da je na vreme zaposednemo. Kada smo već bili 
na vrhu kote, opazili smo Nemce kako se privlače našim položajima. Osuli smo 
na nijh vatru i bacili bombe. Oni su uzvratili vatrom, ali se nisu usudili da 
produže napred. </span><span lang="EN-GB">Negde pred zoru dobili smo smenu. Od 
Luneta smo primili poštu i uputili se u sastav svoje brigade.</span></p>
<p class="MsoNormal" style="text-indent:19.0pt;line-height:91%"><span lang="EN-GB">Dan 
je bio vedar i sunčan, jako podesan za dejstvo avijacije, što je neprijatelj i 
koristio pa je stalno upućivao grupe aviona i bombardovao plato Lučkih Koliba 
na kome su bile naše jedinice. Posmatrali smo ovo bombardovanje i zaključili 
da ne tuku u prazno. </span><span lang="DE" style="mso-ansi-language:DE">Mi smo 
žurili da što pre stignemo u brigadu. Pošto smo konačno izvestili štab 
brigade o izvršenom zadatku, krenuli smo u sastav svoje čete.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">Napadi 
avijacije su malo jenjavali i baš kad smo mislili da smo izbegli opasnost, naišla 
je jedna eskadrila &quot;hanšlova&quot; tako nisko da samo što granje od drveća 
nisu dodirivali. Istresli su svoj tovar u pravcu našeg kretanja, a nekoliko 
bombi je palo i u samu kolonu voda. Delegat voda Nikola Trikić poginuo je 
odmah, sav iskidan parčadima avionske bombe. Desetar Dragaš Pero bio je smrtno 
ranjen, tako da je desetina ostala bez svog hrabrog desetara, koga je toliko 
volela. Puškomitraljezac Batinica Branko, koji se naročito isticao u svim 
borbama, kao i u borbi koju smo prethodne noći vodili na onoj koti, raspoložen 
u svako doba za šalu i pesmu, i ovoga puta, iako je bio teško ranjen, nije 
propustio da zapeva:<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">&quot;Druže 
Tito ljubičice bela&quot;.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Bajić 
Draginja, bolničarka naše čete, koja je dotada uvek prva pritrčavala 
ranjenim drugovima u pomoć, sada je ležala nepomična i trebalo je i njoj pomoći. 
A koliko je samo ranje</span><span lang="DE" style="mso-bidi-font-size:9.0pt;mso-ansi-language:
DE">nika previla i poslužila, a kad je trebalo i pušku je uzimala i tukla 
neprijatelja. Mi, ostali, bili smo lakše ranjeni ili samo ugruvani od 
detonacije i čim smo došli sebi odmah smo pritekli u pomoć ranjenim 
drugovima. Ali sve je to bilo kasno. Rane su bile toliko teške da ih nijedan od 
navedenih nije preboleo. Došli smo u sastav čete i ja sam podneo izveštaj 
komandiru da smo vezu uspostavili i poštu predali, ali i da smo uz put izgubili 
četiri druga, ređajući imena onih koji tako nenadno dadoše svoje živote.</span><span lang="DE" style="mso-ansi-language:DE"><o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Vaso BOSNIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_100.htm"><b>Prethodni dokument</b></a></TD>
<TD><a href="31_102.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

