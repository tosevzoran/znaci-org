<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_109.htm"><b>Prethodni dokument</b></a></TD>
<TD><a href="4_12_3_111.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ SS-DOBROVOLJACKE BRDSKE DIVIZIJE „PRINC 
EUGEN&quot; OD 25. JULA 1943. O ISKUSTVIMA IZ OPERACIJE „ŠVARC&quot;[1]</strong></p>
<p>SS-DOBROVOLJAĆKA BRDSKA DIVIZIJA „PRINC EUGEN&quot;&nbsp;</p>
<p>Ia, Tgb. br. 469/43. pov.</p>
<p>O.U., 25. juli 1943.</p>
<p align="center"><strong>Poverljivo</strong></p>
<p align="center">IZVEŠTAJ O ISKUSTVIMA IZ OPERACIJE „ŠVARC&quot;[2]</p>
<p align="center"><em>Pešadija</em></p>
<p>1) <em>Neprijatelj</em></p>
<p>a)<em>Komandovanje:</em></p>
<p><em>Četničke bande. </em>Zbog iznenadnog nastupanja naših snaga ukrcanih 
na motorna vozila, četnici nisu stupili u borbu i bez borbe su se predali.</p>
<p>Italijani su pokušali pre svega da spasu četničke komandante od zahvata 
nemačkih snaga. Pravovremenim prekidom telefonskih veza, ovo je delimično sprečeno.</p>
<p><em>Komunističke bande.</em> Neprijatelj se borio tvrdoglavo i lagano 
odstupao od jedne do druge linije otpora. Gde je situacija zahtevala, on je 
prelazio u protivnapad. Komandovanje, protkano sovjetskim oficirima, mu je bilo 
dobro. Ono je čvrsto držalo jedinice u rukama. Me-sto razmeštaja Vrhovnog štaba 
retko je poznato nižim starešinama. Prilikom teških bezizlaznih borbi, viši 
komandanti podrazumevaju da žrtvovanjem jednog dela svojih ljudi pravovremeno 
obezbede svoju sigurnost.</p>
<p>b) <em>Način borbe:</em></p>
<p>Neprijatelj se borio lukavo i podmuklo, delom sa hra-brošću očajnika. Naročito 
mu je dobro dolazilo tačno poznavanje planine.</p>
<p>Položaje i gnezda otpora su izvrsno postavljali na najpovoljnijim terenskim 
tačkama. Neprijatelj je koristio lažne i rezervne položaje i sposoban je da 
obmane napadača u pogledu svoje jačine. On je iskorišćavao noć za male 
akcije i prepade, radi zaplene oružja, municije, životnih namirnica kao i 
predmeta opreme. U noćnim borbama na šumskom zemljištu, on je dokazao svoju 
nadmoćnost.</p>
<p>c)<em> Oružje i municija:</em></p>
<p>Oprema lakim naoružanjem i municijom, većinom ita-lijanskog porekla, je 
dobra. Na nekih 6—8 ljudi otpada jedan mitraljez. Teško oružje je 
italijanskog i srpskog porekla, i imao ga je u najmanjem broju. Za rušenja je 
koristio pored ostalog na razne načine avionske bombe nemačkog porekla. Po 
kolibama, kućicama i plastovima sena koje su napustile bande, zaplenjivano je 
oružje i municija koji su bili sakriveni na teško pri-metnim mestima. Stoga su 
sva banditska skrovišta bila temeljito zaprečena.</p>
<p>d) <em>Odeća i oprema:</em></p>
<p>Uobičajeno seljačko odelo. Delimično italijanske a takođe i nemačke 
uniforme. Oprema prosta i primitivna. Nikakvog ranca, laka obuća, stoga su bili 
pokretljiviji i brži u borbi.</p>
<p>e) <em>Ishrana:</em></p>
<p>Stanje ishrane kod pojedinih banditskih grupa je bilo vrlo loše. Pošto je 
skroman u svojim zahtevima, on ipak izlazi sa ono malo što se zapleni. 
Privedeni zarobljenici bili su skroz neuhranjeni. Za vreme leta se poboljšava 
prehrambena situacija. Italijanske vlasti zamenjuju životne namirnice za 
zarobljenike. Time se dakle dokazuje činjenica da Italijani štite i potpomažu 
izdržavanje bandi.</p>
<p>f)<em>Transportna sredstva:</em></p>
<p>U većem broju imali su tovarna grla, opremljena samarom, koji je ovde uobičajen. 
Nepotrebni teret ne nose sa sobom. U korist pokretljivosti odriču se svega što 
bi moglo naškoditi borbi u planini i brzini.</p>
<p>g) <em>Sanitet:</em></p>
<p>Sanitetska služba bandi leži na jevrejskim i srpskim le-karima. Kao pomoćno 
osoblje stoji im na raspolaganju iz-vestan broj žena, koje takođe u slučaju 
nužde učestvuju u borbi sa puškom u ruci. Zarobljene Italijane su raspoređivali 
kao nosioce ranjenika i vode ih sobom. Lekovi i medikamenti su im nedostajali. 
Bolesti kojima su podložni su: tifus, pegavi tifus i izgladnelost. h) Obaveštavanje 
i veza:</p>
<p>Neprijatelj raspolaže jednom razgranatom obaveštajnom organizacijom. Sa 
zaplenjenim italijanskim predajno--prijemnim stanicama obavljaju radio-vezu. 
Njihova obaveštajna i agenturna mreža radi izvrsno.</p>
<p>Stanovništvo stoji skoro bez izuzetka na strani bandi, kao pripadnici 
„narodnooslobodilačke borbe&quot;. O našim pokretima je većinom ranije 
obavešten.</p>
<p>2) <em>Naše jedinice:</em></p>
<p>a) <em>Opšta taktička načela:</em></p>
<p>Stara načela — izviđanje, osmatranje, veza i obezbeđenje moraju se takođe 
poštovati i u planini i.u borbi protiv bandi. Ona dobijaju povećani značaj u 
borbi protiv jednog lukavog protivnika koji se tvrdoglavo bori. Ako se hoće 
postići cilj, jedinica se mora odmah obezbediti i pre-duzeti izviđanje 
neprijatelja. Jedinica je delimično suviše bezbrižna. Nejasni izviđački 
rezultati isključuju njihovo iskorišćavanje. Ovde jedinica mora još bolje 
biti obučena. Izviđačke jedinice moraju biti pokretne, komore se stoga 
ostavljaju u pozadini i naknadno privlače. Pre-ostaje još da se poželi 
celishodnija upotreba teškog naoružanja[3] i korišćenje vatre.</p>
<p>Privremeno motorizovanje pojedinih bataljona u cilju iznenađenja pokazalo se 
izvrsnim uprkos ogromnim poteškoćama. Sadejstvo sa tenkovima u borbi protiv 
jakog neprijatelja koji se branio u izgrađenim položajima bilo je dobro. 
Koncentrisanje komora i kolona tovarnih grla mora se izbegavati. Oni obrazuju 
naročito povoljne ciljeve na uzanim planinskim putevima i dolinama. Ako 
jedinica prelazi na odmor ili počinak, mora se celishodno maskirati prilagođavajući 
se okolini. Propusti u ovom pogledu imaju za posledicu ispadanje iz stroja i 
krvave gubitke. U planini, sa njenim malim i lošim planinskim putevima, 
potrebno je više no ma gde drugde održavati strogu marševsku disciplinu. Načelno, 
komore treba privlačiti samo na zapovest starešine jedinice. Treba zahte-vati 
prethodno izviđanje mesta skloništa. Put mora biti slobodan. Potrebno je tesno 
održavati veze više komande sa svojim borbenim jedinicama.</p>
<p>Od naročitog značaja je prelaz od dnevnog na noćno obezbeđenje kao i 
obezbeđenje jako rastresite odbrane u vidu otpornih tačaka.</p>
<p><em>Primer:</em> Jedno teško mitraljesko odeljenje ostalo je noću da leži 
na svom dnevnom položaju. Noću se približio položaju jedan Italijan. sa 
rukama u vis, koga su bande ranije poslale. Dok se grupa bavila sa Italijanom, 
prene-bregavajući svaku opreznost i sigurnost, jedna banditska grupa zauzela je 
na juriš mitraljesko gnezdo.</p>
<p><em>Posledica:</em> sopstveni gubici: 4 mrtva i 2 ranjena.</p>
<p>b) <em>Držanje ljudstva:</em></p>
<p>Sopstvene jedinice su borbeno učvršćene. Iskustva u dosadašnjim borbama 
protiv bandi i iskorišćavanje borbenih pauza za proučavanje ovih iskustava, 
pokazali su dobre rezultate.</p>
<p>Kod pravilnog rukovođenja primeran borbeni duh. Za vreme borbe od jedinica 
su zahtevani vrlo veliki fizički napori, kojima se odolevalo izvrsnim držanjem. 
No-vodovedeno ljudstvo borbenih ešelona nije se dobro pokazalo; manjkavi 
napadni polet, nedostajuća postojanost u borbi i nedovoljna obuka. Ružni običaj, 
koji se uglavnom proširio kod jedinica, da za vreme marša piju vodu, energično 
je sprečavan od svih starešina. Potrebno je stalno podučavanje jedinica.</p>
<p>c)<em> Marševski pokreti:</em></p>
<p>Disciplina za vreme prevoženja bila je besprekorna. Odstojanja za vreme zadržavanja 
moraju se poštovati. Striktno desno voziti. Načela utvrđena u podsetniku 
„Marš i organizacija saobraćaja&quot; moraju postati opšte dobro jedinica. 
Starešine svih stepena obavezne su da intervenišu pri prekidu saobraćaja. 
Samo pri najstrožem marševskom vaspitanju jedinica, može se omogućiti 
neometani saobraćaj na planinskim putevima. Saobraćaj u suprotnom pravcu na 
uzanim planinskim putevima nije moguć. Od početka treba preduzeti mere da se 
svaki saobraćaj u suprotnom pravcu odbije, zaustavi ili odstrani. Naizmenično 
korišćenje puteva od strane pešačkih i mo-torizovanih jedinica pokazalo se 
celishodno. Pešadijske jedinice leti načelno marširaju samo noću, dok preko 
dana putevi treba da stoje na raspolaganju motorizovanim jedinicama.</p>
<p>Jedinstveno održavanje odmora čitave marševske kolone mora biti 
vaspitanjem usađeno kod jedinica. Na početku odmora nikakvo dalje kretanje. 
Istovremeno nastavljanje nastupanja mora se zajemčiti. Starešine tovarne stoke 
moraju stalno ukazivati na to da se pregleda s vremena na vreme kako leži samar 
a time i tovar. Mnogi uboji konja prouzrokovani su neodgovarajućim opterećenjima 
konja. K tome još dolazi kao otežavajuća okolnost što je isporučeni konjski 
pribor bio i suviše veliki za male konje i time se pospješuje nastajanje 
uboja.</p>
<p>Skinuti ular 2. i 3. konju s desna, pošto bi se inače put zakrčio.</p>
<p>U slučaju ispadanja iz stroja ili ako se sruši neko tovar-no grlo, kolonu 
odmah poviti, ne čekati, i time izbeći zaustavljanje marša,</p>
<p>d) <em>Upotreba vazduhoplovstva:</em></p>
<p>Prema iskazima zarobljenika, napadi avijacije bili su vrlo efikasni i 
izazvali su gubitke među bandama. Pored ovih gubitaka, treba istaći naročito 
moralno dejstvo. Sadejstvo sa sopstvenim izviđačkim avionima bilo je dobro. 
Oni su ostvarivali korisne rezultate.</p>
<p>e)<em> Obaveštavanje:</em></p>
<p>Veze obaveštenja artiljerije su bolje nego pešadijskog puka. Veze obaveštenja 
artiljerije bile su vrlo često isko-rišćavane za potrebe pešadije. Kod 
planinskih lovaca nedostaju dobro obučeni vezisti. Oskudno poznavanje jezika i 
nedovoljno poznavanje pravopisa radio-vezista, usporavalo je čitavi 
radio-saobraćaj. -</p>
<p>3)<em> Oružje i municija:</em></p>
<p>Laki minobacač kod lov. čete nije se dobro pokazao, usled svog malog 
dejstva. Poželjno je, srazmerno postojećim to-varnim grlima, opremiti svaku 
lov. četu sa po jednim ode-ljenjem teških minobacača. Isto tako se smatra nužnim 
ojačati 6. četu (četa za diverzije) I—III bataljona jednom grupom teških 
mitraljeza.</p>
<p>Topovi Brdskog protivavionskog voda ispali su iz stroja usled naduvavanja 
cevi. Za transport brdskih protivavion-skih oruđa potrebna su teška tovarna 
grla. Rasklapajući laki brd. top nedostaje jedinicama. Postojeći laki brd. top 
koji zamenjuje ovaj, vezan je za puteve i time uslovno upotrebljiv. Minobacač 
za zadimljavanje 35, kalibra 10 cm, pokazao se izvrstan. Dodela nedostajućih 
minobacača za zadimljavanje hitno je poželjna. Dejstvo teškog naoružanja 
bilo je dobro. Artiljerijska podrška i sadejstvo sa artiljerijom primerno.[4]</p>
<p>Štetno se odražava nedostatak optičkih aparata na mitraljez 37 (t). Zato 
je praktično bila nemoguća upotreba mitraljeza 37 (t) kao teškog mitraljeza. 
Preoružavanje na mitraljez 42 je odlučujuće za nastupajuća borbena dej-stva.</p>
<p>Snabdevanje municijom bilo je stalno obezbeđeno. Konačno, nastupala je 
povremeno nestašica municije za laki pešadijski top. Zbog nedostatka municije 
za protivavion-ski top, 3 oruđa su ispala iz stroja.</p>
<p>U borbi u planini dobro se pokazala ručna bomba. Njoj treba dati prednost u 
odnosu na ručnu bombu sa drškom.</p>
<p>. . . [5]</p>
<p>f)<em> Specifičnosti:</em></p>
<p>a) Pri iznenadnom zauzimanju mosta u Čapljini htele su italijanske straže i 
stražari da se odmah predaju i polože oružje. Ovo je bilo karakteristično za 
moral i borbeni duh italijanskih jedinica, koje se nalaze na Balkanu. Njihova 
borbena snaga je odgovarajuća ovom.</p>
<p>b) Oslobođeni italijanski zarobljenici pljačkali su poginule bandite.</p>
<p>c) Kod Kruševa, zarobljeni Italijani pohitali su u susret jednoj 
diverzantskoj grupi uz povike „Ziveo Duče, živeo Hitler&quot;. Kada se 
pokazalo da su komandant i grupa pripadnici bandi, Italijani su vikali 
„Musolini&quot; i pri tom su mimikom pravili aluzije na skidanje glave ili vešanje.</p>
<p>1 Snimak dokumenta (pisanog na mašini) u AVII, NAV-T-314, r. 560, s. 
802—7.</p>
<p>2 Vidi dok. br. 89 i 103.</p>
<p>3 U izveštaju o iskustvima iz operacije „Švarc&quot; teške motorizovane 
artiljerije SS-divizije „Princ Eugen&quot; na planinskom zemljištu piše da 
je korišćenje diviziona u operaciji često bilo protivno osnovnim 
artiljerijskim načelima iako je bilo uslovljeno saobraćajnim prilikama. Opširnije 
o taktičkoj upotrebi, opremi i doturu municije, održavanju veze, prevoznim 
sredstvima i snabdevanju, vidi AVII, NAV-T-314, r. 560, s. 785—92.</p>
<p>4 Operativno odeljenje SS-divizije „Princ Eugen&quot;, u izveštaju o 
iskustvima upotrebe artiljerije u operaciji „Švarc&quot;, piše: ,,1) 
Neprijatelj:</p>
<p>Kod operacije „Švarc&quot; artiljerijski puk imao je da se bori delom 
protiv istog protivnika kao u operaciji „Vajs 1&quot; (Weiss 1) i „Vajs 
2&quot; s tim što se ovde trebalo računati pored komunista (Titova armija) i 
sa legalnim i ilegalnim četnicima. Iako artiljerijski divizioni nisu imali 
neposredni dodir sa neprijateljem kao kod pešadije (prepadi i bliska borba), 
ipak se moglo konstatovati, da se ovog puta neprijatelj žilavije suprotstavljao 
i čak sa više teškog naoružanja. Kod Gornjeg Polja, na primer, bande su se 
branile izvanredno žilavo i tvrdoglavo. Naročito su pokušavale da teškim 
mitraljezima i artiljerijom po svaku cenu spreče naše napredovanje. Oni su čak 
prelazili i u protivnapade i zauzeli kotu 1371. Protivnik izvrsno razume da 
sopstveni teren iskoristi za odbranu, odlično se maskira i vrlo se teško 
otkriva. On je u prostoru Nikšić — Šavnik popustio samo pod najtežim 
pritiskom naših snaga i uglavnom teškog naoružanja. On je bio angažovao u 
rejonu oko Gornjeg Polja, a verovatno i oko Šavnika, jedan laki, po svoj 
prilici 7,5 cm, brdski top, a istočno od Vojnika laki minobacač. Ali, izgleda 
da on za svoj brdski top nije imao dovoljne količine municije na raspolaganju. 
Dosad je protivnik bio osetljiv na artiljerijsku vatru. On se odmah izvlačio 
ispred svakog artiljerijskog dejstva&quot;. U daljem izveštaju su analizirane 
snage nemačkog artiljerijskog puka, njegova oprema, odeća i snabdevanje (AVII, 
NAV-T-314, r. 560, s. 810—2).</p>
<p>5 Izostavljeni tekst govori o odeći li opremi, snabdevanju, sanitetskom 
zbrinjavanju, stanju konja i furaže, o motorizaciji i doturu pešadijskih 
delova SS-divizije „Princ Eugen&quot;.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_109.htm"><b>Prethodni dokument</b></a></TD>
<TD><a href="4_12_3_111.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
