<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_40.htm"><b>Prethodni dokument</b></a></TD>
<TD><a href="38_42.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:12.7pt;margin-right:0mm;
margin-bottom:0mm;margin-left:35.05pt;margin-bottom:.0001pt;text-align:center;
text-indent:-35.05pt;background:white"><b><span lang="SR-CYR" style="mso-ansi-language:
SR-CYR">MASOVNO UBIJANJE I PROGONI PARTIZANA</span></b></p>
<p class="MsoNormal" style="margin-top:10.8pt;margin-right:0mm;margin-bottom:
0mm;margin-left:.25pt;margin-bottom:.0001pt;text-align:justify;text-indent:
38.4pt;line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Javnosti 
je poznato da je na igralištu Fudbalskog kluba &quot;Borac&quot; u Čačku 20. 
jula 1941. streljano 12 boraca i rodoljuba. Bilo je to prvo streljanje posle 
okupacije zemlje, koje su izvršili žandarmi, pod okriljem Nemaca. Autori 
napisaše da su streljanje obavili Nemci, a ne žandarmi. Na Orlovaku u Donjoj 
Trepči 1. decembra 1941. godine, za svesrdnu saradnju Pećančevih četnika, 
lokalnih četnika iz Mrčajevaca i Nemaca, dovedena je veća grupa zarobljenih 
partizanskih boraca, pa ih je 12 tu streljano. Streljali su ih četnici u 
prisustvu nemačkih jedinica. I ovde Davidović i Timotijević oslobodiše četnike 
odgovornosti i pobijene prikazaše kao nemačke žrtve. U Mojsinju, 3. decembra 
1941. godine, Pećančev vojvoda Pavle Gučanin, u zajednici sa lokalnim četnicima 
iz Mrčajevaca i okoline, streljao je 36 boraca, od kojih je 12 bilo sa čačanskog 
područja. Ostali su pripadali NOP odredima sa područja Šumadije. Poznato je 
da su dan pre ovog streljanja Nemci predali četnicima šest boraca koje su 
pohvatali u Ostri i okolini, pa su oni ovde streljani. Nemci nisu bili prisutni 
streljanju, a svih 12 streljanih Čačana su prikazani kao žrtve Nemaca, a ne 
četnika.<sup>1</sup>&quot;<sup>2</sup><o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">U 
borbama sa partizanskim jedinicama u novembru i decembru 1941. godine četnici 
su zarobili veliki broj partizana. Njih 449 su predali nemačkim jedincama, od 
kojih je 71. Čačanina streljan na Krušiku u Valjevu, 179 uz Vojnotehničkom 
zavodu u Čačku, ostali u logorima na Banjici, Norveškoj, Nemačkoj...<sup>193</sup> 
Svih 449 usmrćenih autori &quot;Zatamnjene prošlosti&quot; prikazaše kao žrtve 
nemačkih okupacionih snaga oslobodivši svake odgovornosti četnike koji su ih 
predali svojim gospodarima. Svaki razuman čovek bi postavio pitanje: Da li bi 
se ovi nesrećnici našli pred nemačiim streljačkim strojem da ih četnici 
nisu predali onima kojima su verno služili? Što se tiče autora-istoričara četnici 
su za njih potpuno nevini. Odgovornost ne postoji i prenosi se na one kojima su 
služili.</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Da 
bi sagledali ukupne zločine, autori su morali da se pozabave i ubistvima u ovom 
delu Srbije osoba rođenih van čačanskih područja. Bilo je tu dosta masovnih 
i pojedinačnih ubustava. Mnoga imena su poznata, a kod masovnih ubistava ne zna 
se ni njihov broj.<o:p>
</o:p>
</span></p>
<p class="MsoNormal" style="text-indent:10.0mm"><span lang="SR-CYR" style="mso-ansi-language:SR-CYR">Da 
podsetimo samo na neka od tih masovnih zločina:<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Četvrtog 
novembra četnici su uhvatili na putu od Mionice ka Ravnoj gori grupu boraca 
koja je upućena iz Beograda na slobodnu teritoriju radi popune sanitetske službe 
u partizanskim odredi-ma. Grupa je brojala 33 borca: 19 žena i 14 muškaraca. 
Cela ova grupa je poubijana od strane četnika u Brajićima (na Drenovom vrhu). 
Na žalost, za sve njih ne znaju se imena, ali su poznata imena 14 že-na. Čitavu 
grupu su likvidirali četnici pod komandom Ilije Orelja i Dušana Topalovića. 
Bili su tada pod komandom Draže Mihailovića. Nisu bili legalizovani.<sup>194</sup><o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:39.35pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Osamnaestog 
novembra 1941. godine četnici su, pod komandom Miloja Mojsilovića, u Kaoni 
zarobili grupu od 18 boraca Kopaoničkog NOP odreda. Ta grupa boraca je 19. 
novembra na svirep način likvidirana na Vencu u Lisi. Napomenimo i to da se i 
ovde radi u najvećem delu o sanitetskom osoblju i ranjenicima.<sup>195</sup></span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:38.4pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Već 
smo naveli da su četnici u Mojsinju, 3. decembra, pored grupe boraca sa čačanskog 
područja streljali i 24 partizana koji su ovde zarobljeni, a pripadali su nekim 
od šumadijskih NOP odreda. I ova streljanja nisu pripisana ni jednoj vojnoj 
formaciji.<sup>1%</sup><o:p>
</o:p>
</span></p>
<p class="MsoNormal" style="margin-right:.5pt;text-align:justify;text-indent:
38.4pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Pored 
zločina u decembru 1941. i januaru 1942. godine, kada su se dogodila rasturanja 
partizanskih NOP odreda, četnici su jedan broj boraca drugih odreda hvatali na 
čačanskom području i predavali Nemcima, koji su najčešće odmah streljani. 
Tu su i mnoga pojedinačna ubistva boraca, koja su vršena na terenu. Koliko je 
to bila masovna pojava, navedimo to da su samo na području Markovice od strane 
četnika streljana četiri partizanska borca. Bili su to: Sveta Gligorijević iz 
Žarkova kod Beograda, Savić Savićević, iz Žarkova kod Beograda (ubio ga lično 
Milutin Janković), Dragutin Krstić iz Umke kod Beograda i Miloš Šćepanović 
iz Ljumbarde sa Kosmeta (ubio ga četnik Sreten Kovačević).<sup>197</sup><o:p>
</o:p>
</span></p>
<span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">Ne zaboravimo ni to da je veliki broj usmrćenih 
pripadnika ljotićevskih i nedićevskih jedinica, koje su četničke crne trojke 
likvidirale od polovine 1942. do kraja 1944. godine kada su ih oglasile svojim 
protivnicima. To je vreme koje autori proglasiše &quot;Trećom dimenzijom građanskog 
rata&quot;. I ta ubistva mogu biti nečiji zločini.</span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_40.htm"><b>Prethodni dokument</b></a></TD>
<TD><a href="38_42.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

