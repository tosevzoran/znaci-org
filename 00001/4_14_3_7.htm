<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_6.htm"><b>Prethodni dokument</b></a></TD>
<TD><a href="4_14_3_8.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA ZETSKOG ČETNIČKOG ODREDAOD 28. 
SEPTEMBRA 1943. KOMANDANTU NACIONALNIH TRUPA CRNE GORE I SANDŽAKA O STANJU ČETNIČKE 
ORGANIZACIJE NA TERITORIJI ODREDA1</strong></p>
<p>ŠTAB</p>
<p>zetskog Četničkog odreda</p>
<p>Pov. Br. 1131</p>
<p>28-IX-1943 g.</p>
<p align="center">KOMANDANTU NACIONALNIH TRUPA &nbsp;ĐENERALU G. ĐUKANOVlĆU.</p>
<p>Prema izveštajima koje sam dobio od komandanta Ru-dinsko-Trepačkog 
bataljona, kao i kapetana g. Jovana Nikolića sa Ceva, situacija je na reonu 
Katunske Nahije sledeća:</p>
<p>1.&nbsp; — Partizanske jedinice, koje su proterane iz Hercegovine upale su 
preko Banjana na reon Vučedolske brigade, zauzele Banjane,2 Viluse3 i Grahovo.</p>
<p>Verovatno nameravaju put mora prema Risnu i Kotoru.</p>
<p>2.&nbsp; — Jedinice Vučedolske brigade izbegle su na Hercegovačku 
granicu, sem Rudinsko Trepačkog bataljona. Komandant brigade4 je zatražio pomoć 
od majora g. Petra Baćovića, da bi proterali partizanske snage sa svoga reona.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
.:</p>
<p>Da li će dobiti pojačanje i kada nemam obaveštenja.</p>
<p>Rudinsko-Trepački bataljon se nalazi još na svome reonu, ali je po njega 
situacija dosta teška, jer mu preti opasnost opko-ljavanja, kako izveštava 
njegov komandant.5</p>
<p>3.&nbsp; — Partizani se nalaze na Čevu. Došli su do velike količine 
materijala, koju su ostavili Italijani, koji su evakuisani iz Danilova Grada. 
Oružja ovima nisu dali, prema izveštajima.</p>
<p>4.&nbsp; &nbsp;— Krsto Popović postavio je zahtev partizanima, da napuste 
Čevo i Cuce, u protivnom će stupiti u borbu sa njima —. potpomognut Nemcima.</p>
<p>Ovaj zahtev partizani nisu prihvatili, već su odgovorili, da će primiti 
borbu. Da li će doći do borbe i kada nije iz-vesno.</p>
<p>5.&nbsp; — Na reonu Župe nalaze se partizanske snage o kojima sam već 
izvestio Komandanta.</p>
<p>Da bi se obezbedio red i mir, te uspostavila nacionalna vlast u srezu Nikšićskom, 
neophodno je potrebno napasti i uništiti ove snage, rasčistiti srez Nikšićski 
i time bi se obezbedio red i mir i u okolnim srezovima.</p>
<p>Radi ovoga potrebno je:</p>
<p>—&nbsp; Da kapetan g. Jovović6 u sporazumu sa pukovnikom g. Božovićem 
zajedno sa poručnikom g. Božovićem — komandantom Piperskog bataljona raščisti 
Pipere, uspostavi nacionalnu vlast i obezbedi mir. U ovoj akciji čišćenja 
trebalo bi da uzmu učešća Kuči i Bratonožići.</p>
<p>—&nbsp; Po rasčišćavanju Pipera, da kapetan g. Jovović sa jednim delom 
svoje brigade i delom Talijana, upadne u Župu preko Turije, a jednovremeno da 
odavde napadnu štapski bataljon sa delom Italijana i major g. Pavić7 sa svoga 
reona.8 Tako zajednički sve snage brzo bi očistile Župu, razbile partizane i 
zajedno izvršile pokret do sreza Savničkog, gde bi se uhvatila veza sa 
kapetanom g. Ružićem9, ovom pomoglo da očisti svoj reon, potom se vratiti 
preko Lukova i G. Polja, rasčistiti od partizana okolinu Nikšića, a dalje 
prema Banja-nima zajednički povesti akciju, povezati se sa jedinicama Vučedolske 
brigade i uspostaviti svoju vlast.</p>
<p>Kada se uspostavi naša vlast u srezu Nikšićskom, ovaj očisti od 
partizana, onda će svaki uticaj partizana sam po sebi pasti u srezu 
Danilovgradskom.</p>
<p>Dok bi se rasčišćavao srez Nikšićski i uništavale partizanske snage na 
reonu ovog, jedna manja snaga Danilovgradske brigade — starija godišta sa 
delom Italijana, održavala bi red i mir na reonu sreza Danilovgradskog.</p>
<p>Ova je akcija potrebna, i u koliko se dalje odlaže, u toliko po nas stanje 
postaje sve teže, jer oni zauzimaju sve veći teren, a narod im nerado prilazi, 
te bi trebalo koristiti sadanje neraspoloženje naroda prema njima.10</p>
<p>Molim Komandanta, da prednji predlog što pre usvoji i po istom odmah da otpočne 
akcija.</p>
<p>U koliko nije pušten iz zatvora major g. Vukčević11, potrebno je postaviti 
komandanta korpusa i komandanta I Pod-goričke brigade. Molim da Komandant 
ispita prilike i odredi lica pogodna za navedene položaje.</p>
<p>Mišljenja sam, da bi trebalo postaviti pukovnika g. Bo-žovića za 
komandanta korpusa.</p>
<p>Molim da se ovo smatra kao vrlo hitno i obavesti ova komanda, radi sadejstva 
jedinica sa ovog reona.</p>
<p>Komandant, Pukovnik, B. J. Stanišić</p>
<p>1&nbsp; Original (pisan na mašini, ćirilicom) u Arhivu VII, Ca, k. 134, 
reg. br. 17/2 (CG-V-405).</p>
<p>2&nbsp; Vidi dok. br. 4, objašnjenje br. 6.</p>
<p>3 Pošto su, 24. septembra, delovi 5. crnogorske NOU brigade odbacili Vučedolsku 
brigadu, zauzeli su Viluse (tom III, knj. 5. dok. 47 i 49).&nbsp;</p>
<p>4&nbsp; Odnosi se na majora Đorđa Draganića.</p>
<p>5&nbsp; Napad na četnike toga bataljona izvršio je, 27. septembra, 2. 
bataljon 5. crnogorske NOU brigade. U višečasovnoj borbi 2. bataljon je 
pre-trpeo gubitke od 5. mrtvih (tom III, knj. 5, dok. br. 61).</p>
<p>6&nbsp; Jakov.</p>
<p>7 Boško, komandant Nikšićkog korpusa.</p>
<p>8 Vidi dok. br. 8.</p>
<p>9 Ivan, komandant Durmitorskog korpusa.</p>
<p>10&nbsp; U izveštaju komandanta Zetskog četničkog odreda od 23. septembra 
komandantu Istočnog fronta Crne Gore o situaciji na sektoru Zetskog odreda, 
raspoloženju naroda u srezu nikšićkom, između ostalog, piše: »Oseća se 
svuda propaganda komunista, ali im narod vrlo slabo prilazi. Uopšte narod je 
inertan bez zanosa i borbenog poleta, te zbog toga [se] slabo može pokrenuti u 
borbu protiv komunista« (Arhiv VII, Ča, k. 134, reg. br. 13/2).</p>
<p>11&nbsp; Vaso. Njega su uhapsili zelenaši, ali je ubrzo pušten (AVII, 
isto).</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_6.htm"><b>Prethodni dokument</b></a></TD>
<TD><a href="4_14_3_8.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
