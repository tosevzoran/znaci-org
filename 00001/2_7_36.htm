<html>
<head>
<meta http-equiv="Content-Type" content="text/html; charset=utf-8">

<title>PRVA KRAJIŠKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>PRVA KRAJIŠKA BRIGADA - SJECANJA BORACA</b><br> 
Sedmi dio<br>  
OD SREDNJE DO ISTOCNE BOSNE I NATRAG  


<CENTER><TABLE border="1"><TR><TD><a href="2_7.htm"><b>Sadr&#382;aj</b></a></TD>
<TD><a href="2_7_35.htm"><b>Prethodni dokument</b></a></TD>
<TD><a href="2_7_37.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br><b><font SIZE="4">
<p>NOĆ U KOJOJ SAM SAZRIO</p>
</font></b><font FACE="Times New Roman">
<p>Postoje trenuci presudni u čovjekovom životu kojih on postaje svjestan tek 
po-što godine uveliko prođu. Kada ja sve što mi se desilo u ratu saberem i 
oduzmem - uvijek se nekako vraćam na noć između 10. i 11. avgusta 1943. 
godine. Tada sam bio kurir Prvog bataljona Prve krajiške brigade. Imao sam 17 
godina i činilo mi se da mogu sve uraditi bez velikih napora, bez obzira na 
opasnost po život. Staviše, kao da mi je mladost tražila izazove u kojima bih 
se mogao do maksimuma iska-zivati. U rodnoj mi Piskavici, kao i u svakom selu, 
nisam ni imao prilike za istinska odmjeravanja.</p>
<p>Ratje nešto drugo. U njemu nema nadmetanja bez posljedica, i to onih 
najtežih. Surova je to igra, čiji sam pravi smisao uspio da shvatim tek 
nekoliko godina po njenom završetku. A moglo se dogoditi da se baš te 
avgustovske noći za mene sve okonča. Da ode u nepovrat.</p>
<p>Ali da počnem od početka, zapravo, od događaja koji se zauvijek usjekao u 
moje pamćenje. Te ratne noći Prva krajiška brigada, u kojoj sam bio kurir, 
uništila je njemačke avione na aerodromu Rajlovac kod Sarajeva. Da to treba da 
se zbude slutio sam dan ranije, a na to su ukazivale i pripreme provođene u mom 
bataljonu. Zapalili smo 34 neprijateljska aviona. Staje to značilo, može se 
samo naslutiti. Prije toga mnogo smo nastradali u vrijeme pete neprijateljske 
ofanzive i, mada nismo du-hom klonuli, bio namje potreban podvig poput tog u 
Rajlovcu. Trebaloje pokazati neprijatelju - da sujoš žive snage 
narodnooslobodilačke vojske a sebi - da smo mo-ralno jaki i da ćemo 
pobijediti, bez obzira na težinu usputnih teškoća.</p>
<p>Eto, te noći sam ja, kurir Prvog bataljona, imao izuzetnu priliku da 
prenesem naređenja i izvještaje i da vidim iz najbližeg ugla tu veliku 
pobjedu naše brigade i težak poraz neprijatelja, što je kod mene, kao i kod 
svih boraca i starješina, izazvalo neodoljivu i neizmjernu radost, jer smo se 
ovim uspjehom u velikoj mjeri osvetili neprijatelju za sve one bjesomučne 
napade njegove avijacije na našu slavnu bri-gadu.</p>
<p>Poslije uspješno izvedene akcije naređeno mi je da Prvom i Trećem 
bataljonu prenesem naređenje o povlačenju. Za svaki slučaj ja sam veoma 
glasno pozvao</p>
<p>političkog komesara Trećeg bataljuna Dragu Đukica, čiji sam glas najbuljc 
puzna-vao. Umjesto njega, odazvao se drugi, meni potpuno nepoznat glas. Osjetio 
sam opasnost, utoliko veću što sam se nalazio na brisanom prostoru, koji su 
povremeno osvjetljavali reflektori, i bio pogodna metaza neprijatelja. Zato sam 
potrćao prema jednom hangaru i potražio zaklon. Ponovo sam pozvao Đukića. 1 
opet se odazvao nepoznati glas. Shvatio sam daje u pitanju zamka. Pomislio sam: 
&quot;Hoće živa da me uhvate&quot;.</p>
<p>Brže-bolje aktivirao sam rućnu bombu. Odredio sam odakle glas dopire, 
na-gnuo se malo naprijed, stao iza ugla hangara i bacio bombu. Koristeći se 
mrakom i mjestima do kojih nije dopirala svjetlost reflektora, potrćao sam 
prema njivi sa kukuruzima.</p>
<p>Ubrzo sam pronašao Treći bataljon i prenio štabu naređenje za 
povlačenje. Pri-likom povlačenja bio sam na ćelu Prve čete, čiji je 
komandir bio hrabri Branko Sur-la. Usput smo zarobili 12 domobrana koji su do te 
noći čuvali hangare. Poklekli su pred našim naletom i pokušali da se sakriju 
u kukuruzima.</p>
<p>Danas, kada se svemu tome, u sjećanju, vratim, znam da sam tada osjećao 
za-dovoljstvo što sam postao pravi borac, za koga rat nije više bio nastavak 
dječije igre. Ja sam tada, kao sedamnaestogodišnjak, gotovo preko noći 
sazrio.</p>
<p>Volio bih da ni jedna generacija nikada više ne sazrijeva na ovaj i ovako 
surovo brz način kao što smo mi sazrijevali.</p>
<i>
<p>Milorad Talić</p>
</i></font>
<p>
<br>
<CENTER><TABLE border="1"><TR><TD><a href="2_7.htm"><b>Sadr&#382;aj</b></a></TD>
<TD><a href="2_7_35.htm"><b>Prethodni dokument</b></a></TD>
<TD><a href="2_7_37.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
