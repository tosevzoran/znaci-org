<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_28.htm"><b>Prethodni dokument</b></a></TD>
<TD><a href="49_30.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b>Reorganizacija 
brigade<o:p>
</o:p>
</b></p>
<p class="MsoNormal">&nbsp;<o:p>
</o:p>
</p>
<p class="MsoNormal">Reorganizacija Gradnikove brigade izvršena je 12. aprila 
dok se jedinica nalazila na sektoru Otlice. Potreba za ovom reorganizacijom osećala 
se iz dva razloga:</p>
<p class="MsoNormal">Trebalo je borački sastav i naoružanje tako rasporediti 
po jedinicama, da se što bolje iskoristi i da svaka jedinica kao celina najlakše 
i najefikasnije izvršava zadatke koji su bili sve teži i komplikovaniji. 
Prelazak na viši stepen borbenih dejstava umesto zaseda, na krupnije i složenije 
operacije, zahtevao je i drugačiju formaciju i organizaciju jedinica. Nova 
formacija morala je, prema tome, odgovarati tadanjem stepenu razvoja naših 
jedinica i ubrzati taj razvoj.</p>
<p class="MsoNormal">Drugi razlog koji je neminovno uticao na drugačiju 
formulaciju jeste veća tehnička snabdevenost jedinica 9. korpusa. Tada smo već 
imali i vojničku pomoć od zapadnih saveznika i veće količine zaplenjenog 
ratnog materijala<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a>.</p>
<p class="MsoNormal">Organizaciona struktura brigade i bataljona bila je veoma 
različita. Neke brigade su imale po tri, a druge po četiri bataljona. Različito 
je bilo i brojno stanje po četama i bataljonima. Neke jedinice su imale obaveštajne 
i minerske vodove itd<a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a>. 
Bilo je razlike i u formaciji četa i bataljona.</p>
<p class="MsoNormal"><span lang="DE" style="mso-ansi-language:DE">Formacija štaba 
brigade bila je jedinstvena za sve brigade. Pored užeg dela štaba koji su sačinjavali 
komandant, politički komesar, zamenik komandanta, zamenik političkog komesara 
i načelnik štaba, formirani su i odseci: operativni, obaveštajni, ekonomski, 
sanitetski, za vezu, za kadrove, propagandni i sudski. Pod neposrednom komandom 
štaba brigade, pored bataljona, nalazili su se i štabna patrola, prateća četa 
i inžinjerijsko-tehnički vod. U štabnoj patroli bilo je 27, a u pratećoj četi 
koja je bila naoružana sa dva teška minobacača 33 borca, u inžinjerijsko-tehnič-kom 
vodu 33 i u štabu brigade sa svim odsecima 42 borca i rukovodioca.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Bataljon je, 
po novoj formaciji, imao dve čete, svaka po dva voda, a u vodu po dva 
odeljenja. Štab bataljona je, pored dve čete, imao i mitraljeski vod sa dva teška 
mitraljeza i inžinjerijski vod sa protivoklopnim, minerskim i pionirskim 
odeljenjem. Brojno stanje u bataljonu bilo je 172 borca, dok je po četama bilo 
po 49 boraca. Cete su imale po dva laka minobacača i šest puškomitraljeza.<o:p>
</o:p>
<o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Od topova, zaplenjenih od 
    italijanskih jedinica prilikom kapitulacije Italije i topova koje su kasnije 
    zaplenile naše jedinice, pri štabu korpusa formirana su dva diviziona. U 
    radionicama koje je formirao štab divizije, a kasnije preuzeo štab 
    korpusa, opravljalo se oružje i izrađivale drvene protivtenkovske mine. Od 
    sredstava za vezu u bataljonima imali smp, pored signalnih zastavica, 
    specijalne signalne aparate; štab brigade uskoro je dobio i radio-stanicu 
    tipa &quot;SCR, 284A&quot;, dok je sa bataljonima održavao vezu i preko 
    telefona.</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a><span lang="DE" style="mso-ansi-language:DE"> 
    U jesen 1943. godine, pri svakom bataljonu postojao je obaveštajac. U 
    decembru 1943. kod štabova brigada formirani su obaveštajni vodovi koji su 
    bili neposredno potčinjeni obaveštajnom oficiru.<o:p>
    </o:p>
    </span></p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_28.htm"><b>Prethodni dokument</b></a></TD>
<TD><a href="49_30.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

