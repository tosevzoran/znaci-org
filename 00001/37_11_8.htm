<html>
<head>
<meta http-equiv="Content-Type" content="text/html; charset=utf-8">

<title>USTANAK NARODA JUGOSLAVIJE 1941. - PODRINJSKI PARTIZANSKI ODRED</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>USTANAK NARODA JUGOSLAVIJE 1941.<br>PODRINJSKI PARTIZANSKI ODRED<br>PERIOD DO PRVE NEPRIJATELJSKE OFANZIVE</b><br>


<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_11_7.htm"><b>Prethodni dokument</b></a></TD>
<TD><a href="37_11_9.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">NAPAD 
PODRINJSKOG NOPO NA BOGATIĆ<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Kada 
su četnici odstupili od Bogatića, ne mogavši ga zauzeti, Podrinjski NOPO je 
taj zadatak preuzeo na sebe. Tada je u Bogatiću bilo oko 280 Nemaca i jedan vod 
žandarmerije.</span><span lang="DE" style="font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Raspolagali 
su sa 3 topa i 15 kamiona. Počeli smo sa svih strana da stežemo obruč oko 
Bogatića. Nemci su se bili utvrdili u zgradi sreskog načelstva. Da im ne bi 
pristigla pomoć, bili smo zaposeli sve puteve. I mostovi su bili minirani. Za 
napad na utvrđene bunkere nismo imali artiljerije. Takođe nismo imali dovoljno 
ni bombi. Računali smo na benzinske flaše, ali i benzin nije stigao na vreme, 
pa smo napad odložili za 3. septembar. Da bismo obmanuli Nemce u Šapcu da ne 
pošalju pojačanje svojim snagama u Bogatiću, poslali smo jednu desetinu da noću 
između 2. i 3. septembra izvrši demonstrativni napad na Šabac. Desetina se 
neopaženo uvukla do centra grada, ispalila nekoliko metaka, pa se onda neopaženo 
vratila natrag.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Ovaj 
treći i najozbiljniji napad na Bogatić počeo je 3. septembra. Potisnuti od naših 
četa Nemci su se brzo povukli s periferije u zgradu sreskog načelstva, gde su 
se utvrdili. Doznavši da ih sada napadaju partizani, a ne četnici, Nemci nisu 
smeli u Bogatiću dočekati noć. Odlučili su se da ga napuste. I, dok smo mi 
oprezno nastupali i stigli do zgrade sreskog načelstva, Nemci su već kamionima 
krenuli za Šabac. S njima je otišao i vod žandarmerije i nekoliko njihovih 
saradnika — narodnih neprijatelja. Ovu motorizovanu kolonu dočekala je u 
zasedi na Bitvi Lešnička četa koja je brojala 35 boraca. Kada je kolona naišla, 
četa je otvorila vatru na Nemce. Komandir čete, Stanko Orelj, tukao ih je iz 
teškog mitraljeza. Nemci su počeli da iskaču iz kamiona, ali su ih naši 
borci kosili. Međutim, Nemci su bili brojniji, a sem toga, pošto su se 
pribrali, žestoko su tukli iz automatskih oruđa, prikivajući tako naše borce 
za zemlju. Kolona je bila velika i borci iz zasede nisu je mogli ćelu držati 
pod vatrom. Nemci su iz zadnjih kamiona poslali vod žandarma, znajući da ovi 
poznaju teren, kako bi s leđa napali našu zasedu. Videći to, komandir Orelj 
je naredio da se četa povuče, dok je on sa još nekoliko boraca štitio 
odstupanje. Nemci i žandarmi su sve žešće napadali, ali ih je Orelj 
mitraljezom prikivao za zemlju. Njegov mitraljez je i dalje tukao iako su mu obe 
noge bile presečene neprijateljskim mitraljeskim rafalom. Nije mogao da 
odstupi, a ni borci ga nisu mogli izneti, niti ga samog ostaviti. Tukli su i 
dalje Nemce do poslednjeg metka, braneć: svog mrtvog komandira. S njim je tako 
herojski izginulo 15 boraca, dok su se ostali izvukli, skrivajući se u šašu 
(po pričanju preživelih učesnika).<sup>16</sup> I Nemci su imali velike 
gubitke. Oni su pokupili svoje mrtve i odneli ih.<o:p>
</o:p>
</span></p>
<b><sup><span lang="HR" style="font-size:10.0pt;mso-bidi-font-size:12.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
letter-spacing:-.5pt;mso-ansi-language:HR;mso-fareast-language:EN-US;
mso-bidi-language:AR-SA">16</span></sup><span lang="HR" style="font-size:10.0pt;
mso-bidi-font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;letter-spacing:-.5pt;mso-ansi-language:HR;mso-fareast-language:
EN-US;mso-bidi-language:AR-SA"> </span><span lang="HR" style="font-size:10.0pt;
mso-bidi-font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">Nikica Barašević i Žića Novaković (učesnici). Usmeni izvor.</span></b>
<p>
<br>
<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_11_7.htm"><b>Prethodni dokument</b></a></TD>
<TD><a href="37_11_9.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

