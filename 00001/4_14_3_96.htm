<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_95.htm"><b>Prethodni dokument</b></a></TD>
<TD><a href="4_14_3_97.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA ISTAKNUTOG DELA ŠTABA VRHOVNE 
KOMANDE OD 22. MARTA 1944. POTČINJENIM KOMANDANTIMA ZA NAPAD NA JEDINICE NOVJ 
KOD RUDOG I VARDIŠTA1</strong></p>
<p>ISTAKNUTI DEO ŠTABA</p>
<p>VRHOVNE KOMANDE JUG.</p>
<p>VOJSKE U OTADŽBINI,</p>
<p>O. br. sl.</p>
<p>22 marta 1944 g.</p>
<p>19 časova</p>
<p>Položaj</p>
<p>Najhitnije!</p>
<p align="center">ZAPOVEST</p>
<p align="center">(sekcija Vardište—Višegrad 1 : 100.000)</p>
<p>Neprijatelj nije uspeo da zauzme Priboj, Vardište i Do-brun2, te se bio 
povukao na reon: Macute — Granje — Bijela Brda i dalje.</p>
<p>Naše trupe pod komandom potpukovnika Đurišića 21. III u 4 časa i 30 min. 
prešle su u napad u sedam kolona pravcima3: Kik — Cigla — Draževina — Široka 
Kosa — Risoje — — Uvac, Strpci — Bijela Brda; Knjeginja — Gornji 
Ravanci; Knjeginja — Obla Glava; Priboj — Mokronozi — Ustibar; Crnugovići 
— Severin i Crnugovići — Ustibar. Jedna jaka kolona od nekoliko pukova 
Srbijanskih trupa kreću pravcem Zlatibor — Rudo.</p>
<p>Naše jedinice izvršiće napad na neprijatelja ispred našeg položaja danas 
u 11 časova. Za izvršenje napada</p>
<p>NAREĐUJEM:</p>
<p>1). — Desna kolona, kt major Drašković4 Sastava:</p>
<p>a) desna podkolona: kt kapetan Josić3, sastav: brigada »Bosna«, »Majora 
Todorovića« i deo brigade »majora Dangića«</p>
<p>a). — Desna podkolona polazi sa svog sadašnjeg položaja danas u časova 
pravcem: Crni Vrh — Biljezi — Ravanci, sve grebenom. Desna pobočnica jačine 
1 četa kretaće se pravcem Crni Vrh — Paštan brdo. Po izbijanju na liniju 
Ravanci uhvatiti vezu sa levom potkolonom i sa trupama Đurišića.</p>
<p>b) Leva potkolona: kt kapetan Subotinčić6, sastava: Višegradska brigada sa 
pratećom četom (bez 1 ode-lenja bacača i mitr.)</p>
<p>b) Leva potkolona kreće pravcem Granje — Crni Vrh — Biljezi — Ravanci 
levo od desne podkolone. Polazi istovremeno kad i desna podkolona. Leva pobočnica, 
jačine 1 čete kretaće sa pravcem: Granje — Budimlija — Varda.</p>
<p>Vezu održavati desno sa desnom podkolonom, a levo sa levom kolonom.</p>
<p>2) Leva kolona kt kap. Vasiljević,7 jačina: brigada »5 oktobar« sa 1 
odelenjem bacača i 1 odelenjem mitraljeza.</p>
<p>2) Leva kolona sa svog sadašnjeg položaja danas u časova napada pravcem: 
Ma-cute — Cetanj — Janjići — Bela Brda, gde hvata vezu sa kolonama Đurišića 
i produžava napad prema situaciji. Vezu održavati desno sa pobočnicom leve 
pot-kolone na pravcu: Granje — Budimlija — Varda, a levo sa svojom levom 
pobočnicom i trupama Đurišića. Levu pobočnicu hitno uputiti pravcem: 
Batkovica — Masal — Tavnica — Čemerno.</p>
<p>3)&nbsp; Rezerva će se kretati za levom potkolonom desne kolone pod 
neposrednom komandom majora Draškovića, jačine koju izdvoji sam komandant na 
licu mesta pre pokreta u napad.</p>
<p>4)&nbsp; Prateća četa bez 1 odelenja bacača i 1 odelenja mitraljeza kretaće 
se prevcem: Granje — Crni Vrh — Ravanci, bliže levoj potkoloni, sa zadatkom 
potpomaganja napada obeju potkolona desne kolone, a eventualno i leve kolone gde 
to bude moguće.</p>
<p>5)&nbsp; Previjalište će biti privremeno u Veletovu i Vardištu, a docnije, 
kad se ovlada linijom — Crni Vrhv — Ravanci, biće na Granju, odnosno u 
daljem napredovanju u G. Ra-vancima. Bolnica će ostati u Dubovu sa Dr. Peše.</p>
<p>6)&nbsp; &nbsp;Vezu održavati kuririma. Svaki komandant kolone i podkolone 
odrediće najpouzdanije i najveštije kurire za održavanje veze međusobne i sa 
ovom komandom.</p>
<p>7)&nbsp; Intendant Višegradske brigade regulisaće ishranu trupa doturajući 
im hranu na položaj. Naročito je važno da se najsavesnije organizuje pečenje 
i dotur hleba. Komoru odmah pripremiti i preduzeti pečenje hleba po domovima za 
celo brojno stanje.</p>
<p>8)&nbsp; &nbsp;Ovom akcijom rukovodiću preko majora Draškovića, preko koga 
mi slati sve izveštaje.</p>
<p>Pre polaska u napad sravniti časovnike. Ugovoreni znaci po izdatom ključu.</p>
<p align="center">S verom u boga za Kralja i Otadžbinu!</p>
<p align="center">Draža nas vodi veličini i slobodi!</p>
<p align="center">Pobeda je naša!</p>
<p>Komandant đ. štabni p. pukovnik Zaharije Ostojić</p>
<p>. M.P.8 Dostavljeno: Svima komandantima9.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>&nbsp;</p>
<p>1&nbsp; Original (pisan na mašini, latinicom) u Arhivu VII, Ca, k 163, reg. 
br. 32/2 (BH-V-297).</p>
<p>2&nbsp; Priboj (na Limu) su 17/18. marta 1944. oslobodili delovi 2. 
proleterske udarne i 4. krajiške udarne brigade. Tom prilikom razbijeni su 
delovi 5. puka SDK, četnici i muslimanska milicija. Sutradan, uz pomoć delova 
nemačkog 3. puka »Brandenburg« neprijatelj je povratio Priboj. U isto vreme 
su delovi 1. krajiške udarne i 3. srpske udarne brigade zauzeli železničku 
stanicu Dobrun. Opširnije o tim borbama vidi tom I, knj. 20, dok. br. 150.</p>
<p>3&nbsp; Na položajima kod s. Strbaca i s. Bijelog Brda 4. krajiška udarna 
brigada 5. udarne divizije i 2. proleterska brigada 2. proleterske divizije su, 
21. marta 1944, odbacile oko 2.000 neprijateljskih vojnika (delovi nemačkog 3. 
puka »Brandenburg«, delovi 5. dobrovoljačkog puka i četnici) u Priboj. Opširnije 
vidi tom I, knj. 20, dok. br. 150.</p>
<p>4 Aleksa.</p>
<p>5 Petar.</p>
<p>6 Radomir.</p>
<p>7 Dragiša.</p>
<p>8 Okrugli pečat: »Komanda jugoslovenske vojske u otadžbini — Gorski štab 
br. 1«.</p>
<p>9 Na poleđini dokumenta potpukovnik Zaharije Ostojić napisao je olovkom, ćirilicom:</p>
<p>»Petre (Josić — prim. red.)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Drašković je krenuo u napad u 11 čas.</p>
<p>Gradle zauzeto. Ti kreni odmah prema zapovesti 1245</p>
<p>Branko«</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_95.htm"><b>Prethodni dokument</b></a></TD>
<TD><a href="4_14_3_97.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
