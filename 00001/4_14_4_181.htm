<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_180.htm"><b>Prethodni dokument</b></a></TD>
<TD><a href="4_14_4_182.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>SAOPSTENJE ŠTABA VRHOVNE KOMANDE OD 23. MARTA 1945. 
KOMANDANTIMA NEPOSREDNO POTClNJENIH JEDINICA POVODOM ODLUKE KOMANDE CRNE GORE, 
BOKE I STAROG RASA O PREBACIVANJU POTClNJENIH JEDINICA U SLOVENIJU UZ POMOĆ 
USTASKO-DOMO-BRANSKIH SNAGA1</strong></p>
<p align="center">ŠTAB VRHOVNE KOMANDE</p>
<p align="center">O. Br. 309 23. marta 1945. god.</p>
<p align="center">Položaj.</p>
<p align="center">KOMANDANTU</p>
<p>Prema dobivenim obaveštenjima od oficira i vojnika koji su uspeli da se 
odvoje od trupa Crne Gore i Staroga Rasa i dođu ovde kod nas, Pavle Đurišić 
izvršio je formalnu izdaju prema narodu, Kralju i ovoj komandi2.</p>
<p>Poznati crnogorski separatista Sekula Drljević u toku jučerašnjeg dana 
obilazio ranjenike i bolesnike trupa Crne Gore i Staroga Rasa u Bosanskom Brodu. 
Znači da je Pavle Đurišić stupio u vezu sa njim3.</p>
<p>Jedinice Trebavskog korpusa koje su lažima i prevarom pukovnika Đure Popovića 
odvedene u sastav trupa Crne Gore i Staroga Rasa, pokušale su da pobegnu i dođu 
u sastav svoga korpusa. Nisu uspeli u tome jer ih je Pavle Đurišić 
preduhitrio i razoružao.</p>
<p>Iz Mlavskog korpusa pobegla su 4 oficira i to: poručnik Strahinja Z. 
Branković, potporučnici Dušan J. Živlaković, Svetozar R. Popović i 
Dragoljub J. Kuzmanović. Oni izjavljuju da ih je Jagoš Živković prevario da 
ceo Mlavski korpus, a za njime i ostale srbijanske jedinice po naređnju Vrhovne 
komande kreću sa trupama Crne Gore i Staroga Rasa. Kao što Vam je poznato to 
je ordinarna laž i sredstvo da zadrži ljudstvo Mlavskog korpusa kod sebe kao i 
da pokoleba ostale Srbijanske jedinice. Mlavci pokušavaju da se vrate unazad, 
ali imaju teškoća jer su prebačeni na levu obalu Ukrine a pozadi njih se 
nalaze trupe Crne Gore i Staroga Rasa. Očigledno ovaj raspored je zbog toga da 
ne dozvole srbijanskim i bosanskim trupama da se vrate u svoje jedinice.</p>
<p>Kod mene je došao i komandant Maljevskog bataljona poručnik Zelović koji 
sprema da odvoji Miljevski bataljon od snaga pukovnika Baćovića4 i da se 
priključi srbijanskim jedinicama.</p>
<p>Trupe Crne Gore i Staroga Rasa idu pod ruku sa ustašama i javno govore da su 
na Vučijaku došli komunisti i da su sve snage Komande Srbije razbijene. Zbog 
toga su izvesni delovi trupa Crne Gore i Staroga Rasa sa ustašama poseli položaj 
oko Karaule i bacačima tuku drum. Ovo je dovoljan dokaz da su trupe Crne Gore i 
Staroga Rasa stupile u vezu sa ustašama i da sa njima žele da sarađuju. Ovde 
je čista izdaja za račun crnogorskog separatiste Sekula Drljevića. Crnogorci 
će ući u sastav Pavelićevih snaga pod komandom Sekule Drljevića, a sve 
srbijanske i bosanske jedinice koje se nalaze tamo biće razoružane.</p>
<p>Pored usmene propagande Pavle Đurišić pokušava da razara naše redove i 
da utiče na komandante i jedinice komande Srbije. U tom cilju, pod vidom obaveštavanja 
ugovorio je sa izvesnđim komandantima radio vezu i preko nje dostavlja razne 
izmišljotine, laži i obećanja. Ovo treba onemogućiti i ni jedan komandant od 
danas ne srne i ne treba da i dalje održava vezu radio putem s Pavlom Đurišićem. 
Treba mu otvoreno reći da komandanti srbijanskih trupa ne žele više da održavaju 
veze sa njime.</p>
<p>Nedajite se zavaravati lažima i separatističkim težnjama Pavla Đurišića. 
Ovde je očigledna izdaja i to treba svakome da bude jasno.</p>
<p>Povodom ovoga obrazovaću od svih komandanta srbijanskih trupa Ravnogorski 
sud, koji će sve ovo pretresti i utvrditi, na osnovu čega će Pavla Đurišića 
lišiti čina i oglasiti za izdajnika. O svemu ovome obavestiće se sve savezničke 
komande da je Pavle Đurišić sa svojim trupama prešao ustašama i crnogorskim 
separatistima.</p>
<p>Prednje primiti k znanju i nedati da se laži Pavla Đurišića uvuku u 
redove naših jedinica. Obratiti pažnju na položaje koje drže prema nama i 
biti spreman ma sve.</p>
<p align="center">NAČELNIK ŠTABA VRHOVNE KOMANDE,</p>
<p align="center">Armiski đeneral,</p>
<p align="center"><strong>Drag. M. Mihailović</strong></p>
<p>1 Original (pisan na mašini, ćirilicom) u Arhivu VII, Ča, k. 6, reg. br. 
9/4 (VK-V-522).</p>
<p>2 Bliže o sukobu između Pavla Đurišića i Draže Mihailovića vidi dok. 
br. 156, 192 i 193.</p>
<p>3&nbsp; Preko svojih opunomoćenika, sa Bećirom Tomovićem na čelu, Pavle 
Đurišić se sporazumeo sa Sekulom Drljevićem, crnogorskim separatistom, koji 
je kao samozvani »predsjednik Crnogorskog državnog vijeća i Vrhovni komandant 
Crnogorske narodne vojske« živeo u Zagrebu, da pod njegovu komandu stavi sve 
svoje jedinice računajući da će na taj način uspeti da ih prebaci železnicom 
u Sloveniju. Đurišić je odustao od toga i sa svojim jedinicama se za 
Sloveniju uputio preko planine Motajice i Bosanske Gradiške (Arhiv VII, Ca, k. 
149, reg. br. 29/2 i k. 144, reg. br. 42/1). U Lijevče polju (južno od Bos. 
Gradiške) 4. aprila 1945. napale su ih jedinice 7. ustaško-domobranske 
divizije. Glavnina njegovih snaga i izbeglica se tada predala usta-sama. Veliki 
broj njih su kasnije ustaše pobile. Opširnije o tome vidi Zbornik NOR-a, tom 
IV, knj. 34, dok. br. 212—214. U ovoj knjizi vidi dok. br. 193.</p>
<p>4&nbsp; Petar Baćović, komandant istočne Bosne, Boke i Hercegovine, tada 
je raspolagao sa oko 1.000 četnika (vidi dok. br. 191). To su bili: njegov štab 
i štabna četa, štab i štabna četa Nevesinjskog korpusa, ostaci Gatačke i 
Nevesinjske brigade tog korpusa, ostaci Bilećke brigade Trebinjskog korpusa i 
delovi Romanijskog korpusa (Arhiv VII, Ca, k. 173, reg. br. 33/5: zapovest 
komandanta istočne Bosne, Boke i Hercegovine od 1. marta 1945).</p>
<p>Dražu Mihailovića je tada napustilo i nekoliko njegovih bliskih saradnika 
među kojima Zaharije Ostojić, Mirko Lalatović, Luka Ba-letić, DragiSa Vasić, 
Pavle Novaković, načelnik obaveštajne službe &quot;Vrhovne komande, i drugi.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_180.htm"><b>Prethodni dokument</b></a></TD>
<TD><a href="4_14_4_182.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
