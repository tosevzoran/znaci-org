<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_103.htm"><b>Prethodni dokument</b></a></TD>
<TD><a href="4_14_3_105.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA 2. RAVNOGORSKOG KORPUSA OD 30. 
MARTA 1944. ČETNIČKOJ VRHOVNOJ KOMANDI O DOBIJENIM PODACIMA OD NEMACA ZA 
DEJSTVO NOVJ U DOLINI R. IBRA1</strong></p>
<p align="center">VRHOVNOJ KOMANDI. —</p>
<p>Nemci kažu da se na dan 29 ov. m. u 2 časa ujutru pojavila veća grupa 
komunista u blizini s. Biljanovca kod ušća Joša-ničke reke u Ibar2. Kažu da 
su uhvatili i dešifrovali depešu koju je Tito poslao Peku da Peko ima zadatak 
da što pre poruši mostove na pruzi i putu Kraljevo — Raška — Mitrovi-ca 
— Skoplje i da mu je to i bio cilj prodiranja ka toj pruzi3. Nemci su bacili 
dosta svojih snaga u Ibarsku dolinu da sačuvaju prugu4. Vapiju za našom pomoći. 
Ovu prugu su do sada čuvali Rusi5, sada su oni smenjeni i u bunkerima su Ljotićevci6. 
Verovatno da će komuniste zaustaviti na ovoj liniji okupator. Ja ću danas biti 
sa celim korpusom na mestu kako mi je naređeno7, sa štabom u Roćevićima. 
Uputio sam manja odelenja u daljno izviđanje prema Studenici8. Čim nešto 
dobijem izveštavaću Vas.</p>
<p>Prilog pečati za Ratni Presbiro i Centralni nacionalni komitet.</p>
<p>30 - III - 1944 g.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Pre — Pre9</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k 127, 
reg. br. 13/3 (S-X-19).</p>
<p>2&nbsp; Odnosi se na 1. krajišku NOU brigadu 5. udarne divizije NOVJ. O 
njenim dejstvima krajem marta vidi tom I, knj. 7, dok. br. 84. Opširnije o 
prodoru Udarne grupe (2. i 5. NOU divizije) do Ibra vidi: Petar Višnjić, 
Prodor Druge i Pete divizije u Srbiju 1944, VIZ, Beograd 1968, str. 57—90.</p>
<p>3&nbsp; Navedenu depešu Redakcija nije pronašla.</p>
<p>4&nbsp; O brojnom stanju i rasporedu neprijateljskih snaga na sektoru Raška 
— Ušće krajem marta 1944, vidi tom II, knj. 12, dok. br. 236; tom XII, knj. 
4, dok. br. 37.</p>
<p>U izveštaju komandanta 2. ravnogorskog korpusa od 31. marta Vrhovnoj 
komandi, pored ostalog, kaže se da na sektoru »Ušće—Raška ima 2 bataljona 
Nemaca, 4 bataljona Ljotićevaca, 1.500 Srp. drž. straže, Bugara 2—3 
bataljona« (Arhiv VII, Ča, k. 26, reg. br. 24/1).</p>
<p>5&nbsp; Pripadnici Ruskog zaštitnog korpusa.</p>
<p>6&nbsp; Delovi 5. puka Srpskog dobrovoljačkog korpusa.</p>
<p>7&nbsp; Korpus je bio u Pečkanici, Dedevcima i Ročevićima.</p>
<p>8&nbsp; U naređenju komandanta 2. ravnogorskog korpusa od 1. aprila 1944. 
komandantu 2. žičke brigade (Vlastimiru Antonijeviću) kaže se:</p>
<p>»Dajte detaljne podatke o crvenim. Krenite odmah za njima i stupite u 
kontakt. Od vaših izveštaja zavisi odluka Vrhovne komande. Dajte detaljne i tačne 
podatke o njima. Izvestite u svakoj depeši mesto sa koga se javljate. Ako se može 
u Ušće, pošaljite nekog čoveka koji će se javiti straži, Dobrovoljcima ili 
Nemcima da se leteća brigada drugog ravn. korpusa kap. Rakovića nalazi tamo 
gde ste vi sada. Čovek neka ima objavu sa pečatom i bez oružja. To će nam 
olakšati prijem veće količine municije. Izvestite kad po ovome postupite«. 
(Arhiv VII, Ča, k. 26, reg. br. 29/1).</p>
<p>9&nbsp; Predrag Raković.&nbsp;</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_103.htm"><b>Prethodni dokument</b></a></TD>
<TD><a href="4_14_3_105.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
