<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_65.htm"><b>Prethodni dokument</b></a></TD>
<TD><a href="4_14_3_67.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>DOPIS KOMANDANTA MESTA NIKŠlĆ OD 30. JANUARA 1944. 
CRNOGORSKOJ NARODNOJ UPRAVI O POTREBI SVESTRANIJE SARADNJE SA NEMCIMA RADI BORBE 
PROTIV NOVJ NA PODRUČJU NIKŠIĆA1</strong></p>
<p>KOMANDA MESTA</p>
<p>Pov. Broj 42</p>
<p>30. januara 1944</p>
<p>— Nikšić —</p>
<p align="center">CRNOGORSKOJ NARODNOJ UPRAVI2</p>
<p align="center">(za narodnu odbranu)</p>
<p>Prilikom sastanka oficira u Podgorici3, pretresana su sva pitanja, koja su 
vrlo važna za poboljšanje današnje situacije. Tom prilikom od strane narodne 
uprave data su obećanja da će u najskorije vreme situacija biti poboljšana i 
da u roku od mesec dana neće biti ni jednog partizana na teritoriji Crne Gore.</p>
<p>Međutim, situacija ne samo da se nije poboljšala, već naprotiv svakog dana 
postaje sve teža i broj partizana sve veći. Ako ovako stanje duže potraje, 
nije isključeno da će mo ne samo potpuno izgubiti narodno poverenje, već možda 
izgubiti i one oaze u kojima se još može slobodno disati.</p>
<p>Kao što Vam je i poznato, ceo srez Nikšićki sem varoši i neposredne južne 
okoline nalazi se pod partizanskom vlašću ili pod njihovom kontrolom, a slična 
je situacija i u ostalim srezovima. Ovakvo stanje narod teško podnosi, jer mu 
komunisti digoše sve i ti »Narodni Osobodioci« još malo pa će ga osloboditi 
od onoga od čega zavisi njihova egzistencija.</p>
<p>I ako veći deo naroda nije na njihovoj strani, ipak je potpuno prepušten na 
milost i nemilost svojim sopstvenim krvnicima, koji raznom propagandom sve više 
i više truju njihovu dušu, a mi nismo u stanju da ga istrgnemo iz čeljusti 
tih divljih zverova.</p>
<p>U poslednje vreme komunisti su počeli da mobilišu i ko se ne odazove, apse 
ga i oduzimaju mu životne namirnice. Mnogi usled ovoga njihova terora beže u 
šumu i traže pomoć i spas od nas koji se nalazimo u varoši. Mi pak, nismo u 
stanju da im pružimo ma kakvu pomoć, jer nemamo dovoljno oružja, municije ni 
hleba.</p>
<p>U Nikšiću se sada nalazi priličan broj izbeglica iz srezo-va Šavničkog i 
Nikšićkog, koji su većinom bez oružja, a kada bi bilo dovoljno oružja da se 
istima podeli, moglo bi se sa malom potporom Njemaca preduzeti opšta akcija, 
stim da se istovremeno preduzmu akcije i u ostalim srezovima.</p>
<p>Ovde u srezu Nikšićskom preduzimane su do sada nekoliko lokalnih akcija, 
ali takve akcije ne donose nikakve koristi, već naprotiv štetu, jer čim se 
vojska vrati u Nikšić, partizani ponovo okupiraju dotična mesta i vrše teror 
nad narodom.</p>
<p>Obzirom na napred izneto, molim narodnu upravu da se što pre preduzmu 
potrebne mere te da se naša sela i planine oslobode od komunističko-terorističke 
bande.</p>
<p>Akcija protiv pomenutih može imati uspeha samo u tom slučaju, ako se 
ljudstvo koje je nacionalno ispravno, a sada se nalazi po varošima dobro naoruža 
i hranom snabde, pa onda u zajednici sa Njemcima planski povede u svim 
srezovima.</p>
<p>Isto tako u svim sreskim mestima trebalo bi prebaciti što veći broj oružja 
i municije, koje bi se pri oslobođenju pojedinih sela delilo nacionalno 
ispravnim ljudima, jer samo na taj način može se i održati zauzeta teritorija 
organizacijom svakog zauzetog sela.</p>
<p>Kada se preduzme opšta akcija, neophodno je potrebno, da celokupna žandarmerija 
učestvuje u istoj, jer se sada nalazi u Nikšiću oko 300 žandarma, koji su 
svi dobri i oprobani nacionalni borci.</p>
<p>Da bi se dala mogućnost svim ovim mladićima, koji su zavedeni od komunista 
da se vrate svojim kućama, a naročito onima koji su u posljednje vreme 
pristupili pod pritiskom u njihovim redovima, neophodno je potrebno da se pre 
akcije ponovo pozovu svi, s tim da im se zagarantuje život. Ove pozive trebalo 
bi u oči pokreta rasturiti pomoću aviona na celoj teritoriji.</p>
<p>KOMANDANT, MAJOR,</p>
<p>Rad.4 Mijušković</p>
<p>Predlog Knta Mesta Nikšić</p>
<p>NARODNA UPRAVA ZA CRNU GORU5 NARODNA ODBRANA</p>
<p>Pov. Br. 117.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>4 februara 1944. g. CETINJE</p>
<p>KOMANDANTU NACIONALNIH TRUPA CRNE GORE. —</p>
<p>Iznijeto u prednjem aktu Komande mjesta Nikšić, da se uzme u razmatranje u 
vezi sa eventualnim dejstvom operativnih trupa prema komunizmu.</p>
<p>Član uprave za narodnu odbranu Art. p. pukovnik, Mitar M. Popović</p>
<p>KOMANDA NACIONALNIH TRUPA CRNE GORE</p>
<p>Pov. Br. 3&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;</p>
<p>5. Februara 1944 god.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Cetinje.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>U vezi Pov. Br. 8/44</p>
<p>U akta. Komandant, major 6</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 140, 
reg. br. 9/6, (CG-V-1447).</p>
<p>2&nbsp; Vidi dok. br. 32, objašnjenje 48.</p>
<p>3 Redakcija nije utvrdila o kakvom je sastanku reč.</p>
<p>4 Radojica.</p>
<p>5 Ovaj i dalji tekst napisan je na poleđini originala.</p>
<p>6 Potpis nečitak.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_65.htm"><b>Prethodni dokument</b></a></TD>
<TD><a href="4_14_3_67.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
