<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_131.htm"><b>Prethodni dokument</b></a></TD>
<TD><a href="4_14_4_133.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE ŠTABA VRHOVNE KOMANDE OD 7. JANUARA 1945. 
KOMANDANTIMA NEPOSREDNO POTČINJENIH JEDINICA ZA DEJSTVA U DOLINI REKE SPRECE1</strong></p>
<p align="center">ŠTAB VRHOVNE KOMANDE</p>
<p align="center">7 januara 1945 god. O. Br. 216</p>
<p align="center">U časova......</p>
<p align="center">Položaj.</p>
<p align="center">KOMANDANTU</p>
<p>Prema prikupljenim podacima komunisti su u toku noći 6/7—I — napali Gračanicu 
u dolini Spreče.2 Prema izveštajima muslimana iz sela Malešić 5 km. 
severozapadno od Grača-nice, izvesne komunističke snage spuštaju se u dolinu 
Spreče preko Stjepan Polja. Stjepan Polje je odmah kod sela Malešić. Dva 
bataljona druge trebavske brigade nalaze se u selu Skipovac (5 km istočno od s. 
Sjenine) na položaju. Prvi ba-taljon prve Trebavske brigade treba da izađe na 
položaj Be-canj prema selu Klokotnici. Na pravcu Tuzla Gradačac dejst-vuju 
takođe komunističke snage.3 Prema njima se nalaze snage Trebavskog korpusa.</p>
<p>NAREĐUJEM:</p>
<p>1.&nbsp; — Garda će prebaciti, Zlatiborski i Javorski korpus kod Ajdačića 
u selo Poturice, da odatle zatvori pravac koji od Poturica vodi na selo 
Lukavice. Ostatak Garde brani G. i D. Grapsku.</p>
<p>2.&nbsp; — Iz Smederevskog korpusa major Lazović uputiće odmah jednu 
brigadu u selo Sjeninu da zatvori pravac u pravcu Donje Paležnice i Lukavice. 
Ostatak korpusa u rezervi s. Ose-čani osmatrajući u isto vreme Bosnu.</p>
<p>3.&nbsp; — Južno moravski korpus, koji se nalazi u selu Čifčije tu će 
po potrebi obrazovati položaj za zatvaranje pravca od sela Skipovca kao i od 
sela Srpska Zelinja — Gornja Palež-nica.</p>
<p>4.&nbsp; — Snage Ocokoljića i Ljube Jovanovića ostaće u Kožu-hama do 
daljeg naređenja. Potpukovnik Ljuba Jovanović ši-ljaće patrole do Duge Njive 
radi hvatanja veze sa Trebavskim snagama. U isto vreme osmatra Bosnu.</p>
<p>5.&nbsp; — Snage pukovnika Keserovića ostaće u selu Koprivna šiljući 
daljne patrole u pravcu Duge Njive, 10 km. jugoistočno od Koprivne. Isto tako 
šiljaće patrole u Modrič da uhvati vezu sa našim snagama u Modriču i da 
dobije od njih podatke o situaciji Trebavskog korpusa.</p>
<p>6.&nbsp; — Komanda Vojvodine u sastavu Smederevskog korpusa da preuzme 
osmatranje reke Bosne od eventualnog pre-laza izvesnih komunističkih snaga iz 
oblasti Malog Prnjavora.</p>
<p>7.&nbsp; — Svi komandanti nastaće da oficirskim daljnim patrolama razjasne 
situaciju u određenim pravcima i da me hitno obaveštavaju.</p>
<p>8.&nbsp; — Naše baziranje duž puta Modrič u pravcu Trebavske Posavine.</p>
<p>9.&nbsp;— Svi komandanti da mi pošalju po 4 kurira, po moguć-stvu na 
sankama.</p>
<p>10.&nbsp; — Ljudstvo na položaju smenjivati radi odmora.</p>
<p>11.&nbsp; — Naređujem kod svih trupa borbenu pripravnost.</p>
<p>12.&nbsp; — Major Lazović sa ovom zapovešću upoznaće komandanta 
Vojvodine. Potpukovnik Ljuba Jovanović upoznaće potpukovnika Ocokoljića.</p>
<p align="center">DOSTAVLJENO:</p>
<p align="center">Majoru Kalabiću, Majoru Lazoviću, ppuk. Mladenoviću, ppuk. 
Ljubi Jovanoviću i pukovniku Keseroviću</p>
<p align="center">NAČELNIK ŠTABA VRHOVNE KOMANDE, Armiski đeneral,</p>
<p align="center"><strong>Drag. M. Mihailović</strong></p>
<p>1&nbsp; Original (pisan na mašini, ćirilicom) u Arhivu VII, Ca, k. 6, reg. 
br. 7/1 (VK—V—425).</p>
<p>2&nbsp; Reč je o napadu 14. brigade 23 (srpske) divizije NOVJ. Varoš su 
branili delovi 12. ustaško-domobranske divizije. Opširnije o tome vidi Zbornik 
NOR-a, tom IV, knj. 32, dok. br. 70.</p>
<p>3 Na tom pravcu je dejstvovala 9. brigada iste divizije (Zbornik NOR-a, tom 
IV, knj. 32, dok. br. 15, 16 i 70).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_131.htm"><b>Prethodni dokument</b></a></TD>
<TD><a href="4_14_4_133.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
