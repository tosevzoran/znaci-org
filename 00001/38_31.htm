<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_30.htm"><b>Prethodni dokument</b></a></TD>
<TD><a href="38_32.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:13.45pt;margin-right:0mm;
margin-bottom:0mm;margin-left:1.9pt;margin-bottom:.0001pt;text-align:center;
background:white"><b><span lang="SR-CYR" style="mso-ansi-language:SR-CYR">IZAZIVANJA 
I ODMAZDE</span></b><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="margin-top:13.45pt;margin-right:.7pt;margin-bottom:
0mm;margin-left:1.2pt;margin-bottom:.0001pt;text-align:justify;text-indent:
38.65pt;line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Govoreći 
o zločinima četnika, Davidović i Timotijević mnogo truda uložiše da dokažu 
kako su komunisti izazivali četnike, često iz nekih svojih računa, da ovi 
kolju i ubijaju pripadnike partizanskog pokreta i njihovih porodica.<o:p>
</o:p>
</span></p>
<p class="MsoNormal" style="margin-top:0mm;margin-right:1.7pt;margin-bottom:0mm;
margin-left:.25pt;margin-bottom:.0001pt;text-align:justify;line-height:13.9pt;
mso-line-height-rule:exactly;background:white"><span lang="SR-CYR" style="mso-ansi-language:SR-CYR">Koliko 
su ove tvrdnje utemeljene na realnim osnovama, potrebno je sagledati iz svetla 
činjenica kojima ćemo tu tvrdnju najbolje demantovati. U novembru i decembru 
1941, uz pomoć svojih saveznika, izvršen je pravi pokolj nad pripadnicima 
partizanskog pokrea. U tom vremenu četnici su ubili 166 partizana i njihovih 
simpatizera, dok je njih 449 uhvaćeno od strane četnika i predato 
Nemcima.&quot;<sup>1</sup> Oni su streljani u Čačku, Kragujevcu, na Banjici i 
na još nekim drugim stratištima u našoj zemlji. Pravdajući te zločine, 
autori rekoše da se tu radilo o osveti za ubistva koje su komunisti učinili 
nad četnicima u ranijem periodu. U vezi sa tom tvrdnjom, izvršili smo uvid u 
mnoga izvorna dokumenta, pa je utvrćeno da se partizani od vremena dizanja 
ustanka do pada slobodne teritorije ubili svega pet četnika. Pored ovog 
saznanja, analizirani su podaci koje autori prilažu u trećoj knjizi u vidu 
spiskova, u kojima podaci kazuju o ubijenih 11 četnika. Međutim, odmah se može</span><!--[if gte vml 1]><v:line id="_x0000_s1026" style='position:absolute;
 left:0;text-align:left;z-index:1;mso-position-horizontal-relative:margin;
 mso-position-vertical-relative:text' from="-12.7pt,346.3pt" to="-12.7pt,577.65pt"
 o:allowincell="f" strokeweight=".25pt">
 <w:wrap anchorx="margin"/>
</v:line><![endif]-->
<span style="mso-ignore:vglayout;position:
absolute;z-index:0;left:0px;margin-left:-18px;margin-top:461px;width:3px;
height:311px"></span><span lang="SR-CYR" style="mso-ansi-language:
SR-CYR"><span style="mso-spacerun: yes">&nbsp;</span>uočiti da su oni kao 
streljane četnike uzimali neke <span style="font-variant:small-caps">koji </span>su 
poginuli u borbi sa partizanima, pa se stoga ne mogu ubrajati meću streljane. 
Svi drugi koji su streljani od stane partizana bili su žandarmi, nemački 
agenti, pripadnici Ljotićevog &quot;Zbora&quot;, ili neki drugi nemački 
saradnici koji su vršili vlast za račun okupatora. Pripadnike svih tih 
grupacija, koji su u vreme ustanka uživali zaštitu četnika, samo posle pola 
godine četnici su ubijali. To su činili sve do kraja rata. Bile su to one 
snage sa kojima su se četnici kasnije sukobljavali i koje Davidović i 
Timotijević predstaviše kao snage koje su bile glavni akteri u &quot;trećoj 
dimenziji građanskog rata&quot;. Ubeđeni smo da su autorima sve ove činjenice 
dobro poznate pa su, otuda, njihovi motivi u donošenju ovakvih zaključaka čudni. 
Autori ovde pokazuju svoje licemerje, jer žrtve proglašavaju za krivce, a zločincima 
umanjuju krivicu i odgovornost, pa čitaocima nude iskrivljenu sliku o ovim događajima.<o:p>
</o:p>
</span></p>
<p class="MsoNormal" style="margin-top:.25pt;text-align:justify;text-indent:38.4pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Teror 
četnika nad pripadnicima partizanskog pokreta nastavljen je i u 1942. godini. 
Vršene su potere, hapšeni su borci koji su do tada izbegli hapšenje. Mnogi su 
ubijani, a drugi isporučivani Nemcima, koji su ih ubijali ili su upućivani u 
logore. Nastavljeni su teror i progoni partizanskih porodica i simpatizera. Neki 
su odvođeni u logore, ili prinudni rad. Oni koji su i dalje bili na slobodi 
bili su pod stalnom torturom, nadzorom i njihovo kretanje bilo je ograničeno. 
Malo je ko od njih smeo noćevati u kući, u toploj postelji, zbog opasnosti da 
tada budu likvidiani, jer takve likvidacije su bile česte. Imovina partizanskih 
porodica pljačkana je i raznošena. Tako su mnoga domaćinstva osiromašila. 
Imovina je često rekvirirana za potrebe četnika, a mnogo više su je otimali 
pojedinci iz četničkih redova. Nedićeva vlada je partizanske porodice 
oglasila &quot;nacionalno neispravnim&quot;, čime su one bile isključene iz 
garantovanog snabdevanja najnužnijim životnim namirnicama (gas, šećer, ulje 
i neke vrste hrane...). O tome govore i četnička dokumenta.</span></p>
<p class="MsoNormal" style="margin-left:.5pt;text-align:justify;text-indent:38.9pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Predrag 
Raković, komandant Drugog ravnogorskog korpusa, 25. decembra 1942. godine šalje 
izvešaj Vrhovnoj četničkoj komandi: &quot;Sa uspešnim napredovanjem Rusa na 
frontu ovi naši izrodi srpstva, ovi naši trockisti nešto su počeli da se 
muvaju, ali slabih izgleda i nada na najmanji uspeh barem u ovom kraju. Svaki <span style="font-variant:small-caps">koji 
</span>se oseti da nešto pokušava, zamrkne, a ne osvane. Do sada sam priličan 
broj njih likvidirao&quot;.<sup>112</sup></span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:28.1pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Tako 
teško stanje primoralo je borce, koji su se skrivali u odbeglištvu ili kod 
svojih kuća, da se u drugoj polovini 1942. počnu organizovati i suprostavljati 
nasilju, ubivši, pri tom, nekoliko četnika koji su se isticali u nasilju i 
ubistvima nad pripadnipima partizanskog pokreta. Takav otpor zločincima 
Davidović i Timotijević proglasiše izazovom, koji je drugu stranu pozivao na 
odmazde. Sa takvom podelom na izazivače i osvetnike, podrazumeva se da su prvi 
uvek krivi, jer su oni izazvali ove koji nisu imali nameru da vrše zločine. Očito 
je da autori to čine da dokažu da pripadnici partizanskog pokreta nisu imali 
nikakva prava da se brane od nasilja i da su morali robovski da podnose teror, 
ubistva i klanja. Po njima pripadnici i simpatizeri NOP-a su morali mirno bez 
otpora da stavljaju glavu na kladu i da tako mirno podnose odlazak na stratišta. 
Trebalo je, znači, prihvatiti pravo jačeg, bez obzira na teror i žrtve kojima 
su bili izloženi. Otpor četničkom teroru, i pored velikih represalija i 
ubistava, stalno je jačao. Veliki broj građana osućivao je teror nad 
partizanima i njihovim porodicama i sve je više, pored osude četnika, počeo 
da pomaže partizanski pokret, čemu je doprinosilo i stanje na savezničkim 
frontovima - predvićen je skori slom fašističkih armija, što je značilo i 
kraj njihovih saradnika u našoj zemlji.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:28.1pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
takvoj situaciji KP, koja je rukovodila ustankom, odnosno Okružni komitet KPJ 
za Čačak, preuzima mere da obnovi Čačan-ski NOP odred &quot;Dr Dragiša Mišović&quot;. 
Odred se okupio 22. februara 1943. godine na planini Jelici. Bilo je prisuto 25 
boraca (22 člana KPJ i tri SKOJ-a). Neprijateljske snage su budno pratile 
aktivnost komunista, pa, kada im je pošlo za rukom da, 27. februara, zarobe članove 
Okružnog komiteta KPJ u Vapi, došli su do mnogih podataka o komunistima na 
području Čačka, njihovim simpatizerima i do podataka o formiranju, odnosno 
obnovi Odreda. Organizovanom akcijom svih snaga koje su sarađivale sa 
okupatorima (odredi Srpske državne straže i Drugi ravnogorski korpus) 5. marta 
u Ostri uništen je veći deo novoformiranog Odreda. Posle rasturanja Odreda 
nastupili su progoni i likvidacije pristalica ovog pokreta. O tim zločinima 
najbolje svedoči Rakovićeva depeša, upućena 29. marta Draži Mihailoviću: 
&quot;... U srezu ljubićkom streljane su 63 osobe! Još ima da se pohvataju 84 
u srezu takovskom i ljubićkom, ali rešio sam da ove pohvata žandarmerija i 
sprovede u Beograd u logor, te da se tamo streljaju kada se desi da neki 
okupatorski vojnik pogine...&quot;<sup>113</sup><o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:36.7pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Možda 
će se čitalac upitati odkuda da Raković hapsi građane i da šalje u logor da 
bi Nemci imali koga da ubijaju kad neki njihov vojnik pogine. U vezi sa tim, 
navodimo da je Predrag Raković 23. februara 1943. na Savincu kod Gornjeg 
Milanovca održao sastanak sa komandantom nemačkog garnizona u Gornjem 
Milanovcu, koji je bio posvećen borbi protiv komunista, gde je, pored ostalog, 
postig<sub>N</sub>ut sporazum: &quot;Ako pogine okupatorski vojnik na ovom 
terenu neće se paliti redom kuće, već samo po našem spisku i to partizanske 
i samo će se partizani ubijati&quot;.<sup>114</sup><o:p>
</o:p>
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:36.5pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Koliko 
je Raković poštovao sporazum postignut sa Nemcima, govori podatak da je posle 
nepunih 15 dana počeo da hvata građane i isporučuje Nemcima u logor, kako bi 
im olakšao posao ako bi njihov neki vojnik negde poginuo.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:36.7pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Posle 
stradanja u Ostri, deo preživelih boraca Čačanskog NOP odreda se prebacio u 
takovski srez, gde je bio i novoformirani Okružni komitet KPJ na čelu sa Milošem 
Minićem. Odred je ostao na ovom terenu do avgusta, kada se 19 boraca, sa 
Radenkom Mandićem, vraća na teren trnavskog sreza. Cilj dolaska je bio da se 
privremeno sklone iz takovskog sreza, gde su protiv Odreda angažovane velike četničke 
i nedićevske snage i da spreči teror četnika. Za nepunih mesec dana, koliko 
je Odred boravio u trnavskom srezu, likvidirana su 22 četnika, koji su se 
isticali u vršenju zločina na pripadnicima NOP-a.<o:p>
</o:p>
</span></p>
<p class="MsoNormal" style="margin-top:.25pt;margin-right:0mm;margin-bottom:0mm;
margin-left:.25pt;margin-bottom:.0001pt;text-align:justify;text-indent:36.95pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Ponovnim 
povlačenjem Odreda u takovski srez četnici vrše novi pokolj porodica 
partizana i njihovih simpatizera. Te četničke jedinice nisu imale smelosti da 
se sukobe sa malom grupom boraca koje je predvodio Radenko Mandić, već su 
&quot;odmazdu&quot;, kako ta ubustva nazvaše autori Davidović i Timotijević, 
vršili klanjem njihovih poridica. Za nepunih 15 dana u trnavskom srezu četnici 
su ubili, ili zaklali 45 osoba, među kojima je 12 ženskog pola.<sup>115</sup> 
Sva ova ubistva i klanja izvršena su po naredbi komandanta Drugog ravnogorskog 
korpusa Predraga Rakovića. U svom pismu, upućenom Živoradu Kataniću, 
komandantu Trnavske brigade, od 28. avgusta 1943. godine, on kaže: 
&quot;Uglavnom se slažem sa izveštajem i mišljenja sam takođe da bi trebalo 
upotrebiti jače snage u cilju potera i zaseda kao i da bi trebalo sve bivše 
partizane koji su kod svojih kuća likvidirati, jer Mandić ima jaču obaveštajnu 
službu preko bivših partizana. Takoće bi trebalo likvidirati i porodice 
aktivnih komunista...&quot;<sup>116</sup></span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Iz 
ovih nekoliko dokumenata može se sagledati kako se Raković obračunavao sa 
nedužnim narodom, ali i sva tragika stradanja pristalica partizanskih porodica 
i simpatizera tog pokreta. Njegove crne trojke nisu imale milosti ni prema 
starim osobama i ženama. Zatirane su čitave porodice samo zato što je neko 
njihov uzeo pušku i pucao na okupatorske vojnike, sa čijim se oficirima u tim 
teškim ratnim danima, Raković družio i pravio planove o likvidacijama 
pripadnika partizanskog pokreta.<o:p>
</o:p>
</span></p>
<p class="MsoNormal" style="margin-top:.7pt;margin-right:.5pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Po 
sporazumu sa nemačkim komandantom Gornjeg Milanovca Raković pravi spiskove, 
hvata i isporučuje u Banjički logor partizane i članove njihovih porodica da 
bi Nemcima olakšao posao ukoliko neko od njihovih vojnika pogine - da bi 
naplatili dugove. Navodimo i to da je na području ljubićkog i trnavskog sreza 
i grada Čačka, na kome je području ovaj Mihailovićev komandant delovao od četnika 
usmrćeno od 1941. do 1944. godine 315 osoba; njih 123 je zaklano, među kojima 
su 35 žena, dok je oko 260 uhapšeno i isporučeno Nemcima.&quot;<sup>7 </sup>Nisu 
Rakoviću bili potrebni neki izazovi. On je ovo, obuzet patološkom mržnjom 
prema komunistima i pokretu kojim su oni rukovodili, neprekidno radio, jer je 
tako izvršavao naredbe i zadatke svog vrhovnog komandanta.<o:p>
</o:p>
</span></p>
<p class="MsoNormal" style="margin-top:.25pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
kazivanjima o izazovima i odmazdama postoje mnoge nelogičnosti, o kojima 
Davidović i Timotijević nisu vodili računa. Na strani 254, kazujući o usmrćenju 
Svetozara i Živke Mandić, oni kažu: &quot;Ovoj odmazdi predhodila je akcija 
Radenka Mandića, koji je sa svojom grupom partizana preobučen u četničku 
uniformu u junu 1943. godine usmrtio tri ravnogorca&quot;. Zanemarili su autori 
podatak da, posle stradanja Odreda u Ostri, partizani na području trnavskog i 
ljubićkog sreza ni jednu akciju nisu izvršili. Ta mala grupa preživelih u 
Ostri je u maju otišla u takovski kraj, a na područje trnavskog sreza stigla 
12. avgusta 1943. Dakle, na ovom području nije postojala ni jedna grupa koja bi 
te akcije izvodila, što se može videti iz spiska koji su autori priložili o 
žrtvama rata u trećoj knjizi, gde takvih žrtava u ovom vremenu nije 
registrovano. Nasuprot tome, četnici su u tom vremenu klali i ubijali. Tada je 
usmrćen bračni par Mandić, Živka i Svetozar, kao i Vojislav Mandić, brat 
Radenkov, koji je ubijen u Obrvi.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">U 
Dragačevu, posle gušenja ustanka 1941. sve do kraja rata nije bilo 
partizanskih akcija, niti napada na četničke jedinice, pa otuda nije moglo 
biti ni izazova. Ipak, četnici su tu od 1941. do kraja rata umorili 151 osobu, 
među kojima su 23 žene. Klanjem su usmrćene 44 osobe, meću kojima su 16 ženskog 
pola.<sup>118</sup> Miloju Mojsiloviću, Milutinu Jankoviću, Daču Simoviću i 
njihovim podređenim komandantima nisu bili potrebni izazovi. Oni su imali svoje 
utvrđene kriterijume, po kojima su vršene likvidacije. Dovoljno je bilo da se 
zna da je neko komunista, da je bio partizan, da nije za kralja, ili da prilikom 
susreta nije uljudno pozdravio nekog od ovih komandanata i njihovih podčinjenih, 
a to je bio razlog za primenu raznovrsnih drastičnih kazni - od batinanja, do 
ubijanja i klanja.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Meću 
</span>t<span lang="SR-CYR" style="mso-ansi-language:SR-CYR">im mučiteljima 
narodnim, verovatno najveće zločine je vršio vojvoda Milutin Janković. Ovaj 
zločinac imao je uvek rešenje kako koga treba kazniti, koga batinama 
premlatiti, koga ubiti i kako ga ubiti - streljanjem, ili klanjem. Nije se 
dvoumio u donošenju odluka.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:1.2pt;margin-bottom:.0001pt;text-align:justify;text-indent:36.5pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Posle 
poraza koja je sa svojom jedinicom pretrpeo u Crnoj Gori u proleće 1943. on, 
prilikom povratka u Dragačevo, pristupa likvidaciji bivših partizana u svom 
kraju. U noći između 23. i 24. aprila 1943. njegove crne trojke ubijaju 11 bivših 
partizana, koji su mirno živeli kod svojih kuća. Drugi put, u jesen te godine, 
kada se sa svojom brigadom našao u dolini Lima u borbi sa partizanima, 
mobilisani seljaci napuštaju njegovu jedinicu. Odbili su da vode borbu protiv 
partizana. U povratku u Dragačevo Janković u svom selu, Dljinu, hvata i ubija 
pet svojih seljaka, među kojima svog sestrića i svog kuma. Onima koji su 
izbegli hvatanje i ubijanje popalio je domove.<o:p>
</o:p>
</span></p>
<p class="MsoNormal" style="margin-top:.5pt;text-align:justify;text-indent:36.95pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Ovaj 
zločinac bio je čudne naravi. Njegovim zahtevima i ćudima ljudi nisu mogli da 
udovolje. Znao je da premlati čoveka ako ga nije pozdravio onako kako je on 
tada poželeo. Ako mu je neko slučajno rekao &quot;dobro jutro&quot;, dobio je 
batine što nije rekao &quot;Pomozi Bog&quot;. Plaćali su ljudi svojim životima 
u susretima sa njim za neke bezazlene stvari. Vasilije Veličković, rodom iz Lučana 
(živeo je u Beogradu), pošao je 3. juna 1943. godine da poseti svoju rodbinu u 
Lučanima. U kafani Dramlića u Negrišorima se susreo sa Jankovićem. Ovaj ga 
je pitao odakle je, gde je pošao i na kraju upitao šta misli ko će u ovom 
ratu pobediti.Nesretni čovek, ne razmišljajući šta mu se može dogoditi, a 
znajući da Rusi napreduju i da se nemačke jedinice povlače ispred Crvene 
armije, kaza da će pobediti Rusi. Bilo je to dovoljno da Janković sa svojom 
grupom donese odluku da se odmah ubije sa konstatacijom &quot;da je protiv 
kralja.&quot; Molba osuđenog da je nevin i da mu oproste život nije uslišena. 
Streljan je na licu mesta.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:39.1pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Stotine 
primera moglo bi se navesti o tome kakvi su izazovi bili potrebni ovakvim zločincima 
da bi nekoga ubili, ili zaklali.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:0mm;margin-right:.95pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
aprilu, otprilike u isto vreme kad je uvodeno slova &quot;Z&quot; Mihailović piše 
Đurišiću, četničkom komandantu u Crnoj Gori&quot;Komuniste čistite gde god 
možete, izbegavajte: Talijane i neprekidno iskoristite ako se što može izvući 
od njih&quot;.<sup>1</sup>&quot;</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:.5pt;margin-right:1.2pt;margin-bottom:
0mm;margin-left:.25pt;margin-bottom:.0001pt;text-align:justify;text-indent:
38.65pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
raspisu upućenom svim svojim komandantima 30. jula 1942. Mihailović traži: 
&quot;Komuniste treba bez milosti tući svim sredstvima posredno i 
neposredno&quot;.<sup>12</sup>&quot;<o:p>
</o:p>
</span></p>
<p class="MsoNormal" style="margin-top:.25pt;margin-right:.7pt;margin-bottom:
0mm;margin-left:.25pt;margin-bottom:.0001pt;text-align:justify;text-indent:
38.65pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Nezadovoljan 
na rad četničkog komandanta poručnika Mijuška Ristovića, štab sa Ravne 
Gore upozorava Predraga Rakovića, 10. decembra 1942: &quot;Javljaju mi da u 
srezu Trnavskom ima komunista. Preduzeti najenergičnije njihovo uništenje bez 
milosti. Poručnik Ristović imao je dovoljno vremena od 30 novembra 1941. g. 
Kada je primio ovlašćenje za srez Trnavski, da komuniste sve do sada uništi, 
jer mu je to prvi i najglavniji zadatak bio. Drugo ništa nije imao da radi više 
od godinu dana, pa ni to nije uradio&quot;.<sup>121</sup><o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
raspisu &quot;Svima u Srbiji&quot; od 16. januara 1943. Mihailović narećuje 
svojim podčinjenim: &quot;Te zlotvore i krvnike našeg naroda uništavajte bez 
milosti. Oni nam ometaju slobodne ruke prema neprijateljima. Oni isto kao i 
ljotićevci podjednako služe Nemcima. Bez milosti ih uništavajte... Svi 
komandanti su mi odgovorni za svoje reone da su čisti od ovih mangupa i 
probisveta koje vode stranci Tito i Moša Pijade...&quot;<sup>122</sup><o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Major 
Mirko Lalatović iz Vrhovne četničke komande 18. marta 1943. piše Predragu 
Rakoviću: &quot;Vidim da i vi ne sedite skrštenih ruku. Tako i treba. Vaš 
skorašnji lov dobro je osakatio komuniste. Preduzmite još sve da skinete Mandića 
i njegovu grupu, jer se nalaze na vrlo nezgodnom mestu&quot;.<sup>123</sup><o:p>
</o:p>
</span></p>
<p class="MsoNormal" style="margin-right:.25pt;text-align:justify;text-indent:
38.4pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
&quot;raspisu svima&quot; od 7. novembra 1943. godine Mihailović opet poručuje: 
&quot;Komuniste uništavajte na svakom koraku.... Napadajte ih i dok se bore 
protiv okupatora... Saveznici nam ovaj stav odobravaju&quot;.<sup>124</sup></span></p>
<p class="MsoNormal" style="margin-left:.25pt;text-align:justify;text-indent:
38.65pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
radiogramu od 7. novembra Mihailović narećuje svojim komandantima: &quot;Narećujem... 
Svi Srbi na okupu u zajedničkoj borbi protiv najopasnijeg našeg neprijatelja - 
komunista...<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">U 
svim pokrajinama preuzmite najenergičnije udarce na komuniste, gde god se 
zatekli, jer to je najveće zlo u našoj sredini. Udare vršiti noću, 
iznenada... Napadajte ih po trojkama, na putevima i svuda gde god možete - u leđa. 
Napadajte ih dok se bore protiv okupatora. Akcija protiv komunista počinje 
odmah. Saveznici nam ovaj stav odobravaju&quot;.<sup>125</sup></span></p>
<span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">Na stotine ovakvih naredbi Mihailović je izdao 
svojim komandantnima tražeći uništenje komunista. Takve naredbe su izdavali i 
drugi komandanti svojim potčinjenim. One su bile i mnogo preciznije o tome kako 
komuniste zatirati, kao što je to radio Predrag Raković u navedenom primeru. 
Kada su govorili o komunistima, oni nisu mislili samo na osobe koje su nosile 
oružje, partizane, ili, kasnije, pripadnike NOVJ. Pod zatiranjem komunista 
podrazumevali su totalno uništenje i njihovih porodica. Nisu od ubijanja i 
klanja bili poštećeni ni deca, žene, starci i starice. Svi su oni bili 
potencijalna opasnost po četnički pokret. Nije tu bilo ni pomisli o ratnim 
pravilima - da se od ubistva moraju poštedeti osobe koje nisu pod oružjem, 
pogotovo deca, žene i starije osobe. Kad se sve ovo zna, čudni su zaključci 
Davidovića i Timotijevića kojim serviraju teoriju o izazivačima kao uzročnicima 
ovog krvavog rata. Znači, partizani, ili komunisti, kako ih stalno nazivaju, 
nisu imali pravo da štite svoje živote i živote svojih porodica. Da li ova 
njihova logika o odmazdama liči na odmazdu koju je primenjivao okupator - sto 
za jednoga, koja je bila u funkciji - pravo jačeg?</span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_30.htm"><b>Prethodni dokument</b></a></TD>
<TD><a href="38_32.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

