<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_172.htm"><b>Prethodni dokument</b></a></TD>
<TD><a href="31_174.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">NA 
VRATIMA &quot;CRNE KUĆE&quot;</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:9.0pt;line-height:91%"><span lang="EN-GB">Decembar 
je 1943. godine. Noći su hladne, a dani puni bure i snega. Dug i naporan marš 
doveo nas je na domak Banja Luke — uoči Nove godine. Fašisti orgijaju po 
gradu. Pogledi su nam upereni u osvetljenu dolinu Vrbasa i najlepši grad 
Bosanske krajine. Na obrisu mračnog horizonta ocrtavaju se objekti našeg 
napada. Borci se okupili u jednom šibljaku i na utuljenoj vatri zagrevaju svoje 
premrzle prste, vodići računa da ih vatra ne oda neprijatelju.</span></p>
<p class="MsoNormal" style="line-height:91%"><span lang="EN-GB">Napad je počeo 
31. decembra oko 23 časa. Krenuli smo u vodnim kolonama. </span><span lang="DE" style="mso-ansi-language:DE">Naša 
desetina je u izvidničkoj patroli. </span><span lang="EN-GB">Neopaženo smo 
prodrli u prve ulice grada. Primetismo siluetu neprijateljskog stražara. Hladna 
decembarska noć primorava ga da se užurbano kreće patrolnom stazom. Čuje se 
kako pod njegovim koracima škripi zamrznuti sneg. </span><span lang="DE" style="mso-ansi-language:DE">Polako 
mu se približavamo. </span><span lang="EN-GB">Poslednji skok, i već smo pored 
njega. </span><span lang="DE" style="mso-ansi-language:DE">Bez otpora podigao je 
ruke uvis. Oduzeli smo mu oružje i predali ga komandiru voda. Iznenađen, stražar 
ni reči nije progovorio.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Borba još nije 
počela. Od uhvaćenog stražara dobismo podatke o jačini i mestu posade kojoj 
on pripada. Krećemo dalje. Nismo daleko odmakli, kad pred jednom trospratnom 
zgradom zarobismo i drugog stražara koji nije ni pokušao da se brani kad smo 
mu se približavali. Jednostavno smo mu uzeli pušku sa ramena i on je počeo da 
plače. </span><span lang="DE" style="mso-ansi-language:DE">Saopšti nam da je 
mobilisan i pre 15 dana doveden iz Sinja u Banju Luku. Pokazao nam je gde je 
straža. Ulazimo u stražaru. </span><span lang="EN-GB">Komandir straže i sledeća 
smena sede. </span><span lang="DE" style="mso-ansi-language:DE">Naše prisustvo 
ih je iznenadilo. </span><span lang="EN-GB">Stajali su kao ukopani i nemi. 
Pokupismo oružje. U naširn rukama je 8 neprijateljskih vojnika. To je veliki 
uspeh pre početka borbe.</span></p>
<p class="MsoNormal" style="line-height:91%"><span lang="EN-GB">Od komandira 
straže doznali smo da na trećem spratu grupa oficira dočekuje Novu godinu. 
Radić i ja, ne čekajući naređenje, uputismo se gore. U društvu žena i 
dece, uz muziku i bogatu trpezu, četiri domobranska oficira sedela su u sobi. </span><span lang="DE" style="mso-ansi-language:DE">Naša 
komanda: &quot;Ruke uvis!&quot; bila je izvršena. </span><span lang="EN-GB">Žene 
i deca su takođe podigli ruke uvis. </span><span lang="DE" style="mso-ansi-language:DE">Iznenađenju 
nije bilo kraja. </span><span lang="EN-GB">Jedan od prisutnih ipak prikupi snage 
i upita nas: &quot;Otkud partizani u gradu?&quot; Nismo se dugo objašnjavali. 
Žene i decu odvojismo na jednu, a muškarce na drugu stranu sobe. Radić je 
stajao na vratima, a ja sam uzimao pištolje i vršio pretres. Žena jednog 
oficira bila je u drugom stanju. Opraštajući se od nje, zarobljenik je zagrlio 
svoju ženu i milujući je po kosi tiho joj šaputao: &quot;Ako rodiš sina, sačuvaj 
ga dok se ne vratim&quot;.</span></p>
<p class="MsoNormal" style="line-height:91%"><span lang="EN-GB">Odjednom, sirene 
su dale znak za uzbunu i svetla se ugasiše. </span><span lang="DE" style="mso-ansi-language:
DE">Vatra mitraljeza, automata i pušaka odjekivala je čitavim gradom. 
Neprijateljska artiljerija dejstvuje po periferiji. </span><span lang="EN-GB">I 
naši topovi i minobacači tuku ciljeve u gradu. Čujemo sa svih strana: 
&quot;Juriš!&quot; &quot;Ura!&quot; &quot;Napred proleteri!&quot;</span></p>
<p class="MsoNormal" style="line-height:91%"><span lang="EN-GB">Krećemo dalje. 
Uroš se ljuti što smo prekinuli vezu. Jedan stariji čovek pokaza nam gde su 
ustaško-domobranske posade. </span><span lang="DE" style="mso-ansi-language:DE">Žena 
ga opominje da se vrati u stan. </span><span lang="EN-GB">Starac se pozdravi sa 
nama i poželi nam uspeh. Na oko 200 metara naiđosmo na organizovan otpor 
neprijatelja. </span><span lang="DE" style="mso-ansi-language:DE">Ustaše 
galame, kao da se ljute na domobrane. Jedan neprijateljski vonjik zapomaže, traži 
pomoć. </span><span lang="EN-GB">Borba nije dugo trajala i neprijatelj se 
povukao ka centru. </span><span lang="DE" style="mso-ansi-language:DE">Noć je 
tamna i nemamo jasnu predstavu u kom delu grada se nalazimo. Borba se vodi sve 
većom žestinom, otpor neprijatelja je žilav i jak. Neprijatelj oseća naš 
zastoj i tuče sve jače mitraljeskom i minobacačkom vatrom.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Noć je bila na izmaku. Nazire se dnevna svetlost. Dobili smo naređenje da 
zaposednemo kuće od tvrdog materijala i da se utvrdimo. Osvanuo je 1. januar 
1944. godine. Na licima boraca oseća se umor, ali veliki uspeh u protekloj noći 
daje im snage. Taj uspjeh obećava.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Iznenađeni smo odlukom našeg komandira da se desetina povuče u rezervu. 
To je bio zaslužen odmor posle napornog zadatka koji smo uspešno izvršili. 
Odmaramo se u jednoj dobro nameštenoj muslimanskoj kući. Našem odmoru nije 
smetala zaglušujuća paljba topova i minobacača, dobovanje mitraljeza i pušaka, 
ali nisam mogao zaspati. Šetao sam po prostorijama napuštene kuće. U jednoj 
prostoriji nađoh oko 100 kg loja. Da li je nabavljen na pošten način? Dva 
mladića razgovaraju sa Bracom u dvorištu. Priđoh im i saznadoh da je to kuća 
jednog ustaše. Brzo smo se saglasili da loj i deo drugih namirnica podelimo 
siromašnim susedima.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Dan je već na izmaku. Desetina je u sastavu voda i svoje 3. čete. </span><span lang="EN-GB">Od 
vodnika Tomića primam nov zadatak. Upoznajemo se sa rasporedom prostorija i 
neprijatelja, zloglasnog zatvora &quot;Crna kuća&quot;. Neprijatelj uporno 
brani prilaze. Vatra je tako jaka i snažna da su naši pokreti ograničeni na 
metar-dva. Razmišljamo o ovom složenom zadatku i puzimo napred. U mislima, 
pred nama se pojavljuju šumarci i crepom pokrivene kućice naših sela, vidimo 
svoje drage i mile. Mišići na licu su zategnuti kao testera. Oštri pogledi 
upereni su u neprozirnu noć.</span></p>
<p class="MsoNormal" style="text-indent:19.0pt;line-height:91%"><span lang="EN-GB">Već 
smo na oko 50 metara od &quot;Crne kuće&quot;. Vatra je sve snažnija. </span><span lang="DE" style="mso-ansi-language:DE">Svaki 
borac je pripremio bombu, čvrsto je stežući. Čujemo kako ustaše galame. 
Jedan od njih glasno govori:<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">&quot;Evo ih!&quot; Keča i Stanko su ispred nas na par koraka. Zadatak im 
je da bombama razbiju ulazna vrata. Stankova bomba, uz gromoglasan tresak, 
otvara ulaz i parčad raznesenih vrata pada svuda oko nas. </span><span lang="EN-GB">Upadamo 
u &quot;Crnu kuću&quot;. Vodimo borbu prsa u prsa sa koljačima u crnim 
uniformama. Uskoro su pristigli i ostali delovi 3. čete. Već vodimo borbu za 
prvi sprat. Ustaše se uporno brane. </span><span lang="DE" style="mso-ansi-language:DE">Znaju 
da ne mogu očekivati nikakvu milost.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Moju radost i uzbuđenje prekinuo je neprijateljski metak koji me je pogodio 
u levu ruku. Ranjen sam upravo onog trenutka kada sam bio na vratima zloglasne 
tamnice.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Drugovi Kečak i 
Ljiljak izneli su me sa bojišta. Dok sam odlazio u pravcu bolnice, u mislima 
sam se nalazio u borbenom rasporedu svojih drugova koji su nastavljali borbu za 
svaki kamen i kuću ovog lepog grada nad kojim su uskoro zalepršale partizanske 
zastave.</span></p>
<span lang="EN-GB" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-GB;mso-fareast-language:
EN-US;mso-bidi-language:AR-SA">Dušan DUKIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_172.htm"><b>Prethodni dokument</b></a></TD>
<TD><a href="31_174.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

