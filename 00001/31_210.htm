<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_209.htm"><b>Prethodni dokument</b></a></TD>
<TD><a href="31_211.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">SUZE 
U OČIMA VODA</span><span lang="DE" style="font-size:10.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:10.0pt;line-height:91%"><span lang="DE" style="mso-ansi-language:DE">Sredinom 
juna 1944. godine brigada se prebacila preko komunikacije Gornji Vakuf — 
Prozor u pravcu planine Vitreuše. Dolazeći na ovaj teren, iako je bilo letnje 
doba, bilo nam je veoma hladno, jer je nadmorska visina iznosila preko 2.000 
metara. Padala je kiša, sitna i dosadna. Umorni, mokri do kože, gladni i 
neispavani stalno smo u pokretu.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">U zoru 18. juna stižemo na Vitreušu. Savlađujemo sve napore i žurimo da 
što pre izađemo na kosu i posednemo položaje. Na čelu 1. bataljona je naša 
1. četa. Izlazimo na kosu. Magla je gusta, ništa se ne vidi, a kiša i dalje 
pada kao iz &quot;kabla&quot;. Ispred nas je jaruga, sa okomitom suprotnom 
stranom. Zauzimamo položaj, a hladan vetar sa severa šiba po nama. Odjednom, 
nestaje magle kao da je rukom odnesena. Čistina je, pogledi daleko dopiru po 
okolnim brdima koja nas okružuju. Vidimo oveću grupu neprijateljskih vojnika 
kako se kreće prema nama. Puštamo ih sve bliže, onda otvaramo vatru iz 
zasede.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Iznenađeni, Nemci su se uskomešali, a potom povukli na kosu preko jaruge. 
Nastaje obostrano puškaranje. Zatim stiže i 3. četa, dok 2. odlazi na položaj 
desno od nas. Nastalo je kratko zatišje, a zatim se razvija jaka borba između 
2. čete i Nemaca, koji su zaobilazili naše desno krilo. </span><span lang="EN-GB">Ponovo 
se magla navlači. To su pravi oblaci koje vetar nagoni na visoke vrhove Vitreuše!</span></p>
<p class="MsoNormal"><span lang="EN-GB">Pojačavamo budnost, jer pretpostavljamo 
da će Nemci preći u napad. To se i obistinilo. Naziremo kroz maglu siluete 
nemačkih vojnika kako se spuštaju niz suprotnu padinu. </span><span lang="DE" style="mso-ansi-language:DE">Navaljuju 
da bi nas odbacili. Branimo se uporno, nanoseći im sve veće gubitke. Ponovo se 
magla razmiče, a s njom se i Nemci povlače na prvobitne položaje, vukući 
svoje ranjene i mrtve. Ponovo je naišao talas magle i mi je koristimo za novi 
napad.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Naređenje je 
došlo da moramo likvidirati protivnika. Spremamo se užurbano, bombe su u 
rukama. Vlado Zeljković, naš poznati Vlad, kao i uvek veseo i raspoložen znao 
je u najtežim trenucima da svojom šalom razveseli i nasmeje ostale borce. On 
odjedanput reče: &quot;Druže komandire, biće sada cibaka i konzervi&quot;. 
Privlačimo se bliže, koristeći kamenje i drveće kao zaklone. </span><span lang="EN-GB">Oprezni 
smo, da ne bi došlo do iznenađenja. Izbijamo na samu kosu, čujemo Nemce kako 
se ukopavaju i nešto razgovaraju. Puzimo bliže njima nadomak bombi. Naše 
bombe prve eksplodiraju, a odmah preko nas poleteše nemačke repašice-bombe. 
Nemamo ranjenih, ali se dalje ne može; dobro su se ukopali. A i magle je opet 
nestalo.</span></p>
<p class="MsoNormal"><span lang="EN-GB">Ostajemo i dalje na dostignutoj liniji, 
zauzimamo zaklone. Vlad se podiže na kolena i viče: &quot;Eno ga, Fric se 
prebacuje&quot;, a zatim nanišani i opali. U istom trenutku sa druge strane sruči 
se na njega kraći rafal iz nemačkog &quot;šarca&quot;, koji ga smrtno pogodi. 
Ispuštajući polako oružje iz ruku, Vlad se poslednji put okrenu i samrtnim 
pogledom oprosti od nas. Dozivali smo ga, ali se nije odazivao — bio je mrtav.</span></p>
<p class="MsoNormal"><span lang="EN-GB">Nedaleko se nalazila bolničarka Zora 
Vojvodić, koja je osetila da se nešto Vladu desilo. </span><span lang="DE" style="mso-ansi-language:DE">Ne 
znajući da je mrtav, odmah je požurila da mu pomogne. Iako smo je sprečavali 
da mu priđe, ona se nije osvrtala na to, već je puzala sve brže da bi ga 
previla. Čim mu se približila pokušala je nešto da učini, ali nije uspela, 
jer je i nju zadesila ista sudbina. Žureći da u poslednjem času pruži pomoć 
ranjenom drugu, hrabro je izgubila svoj mladi život. Kratko vreme ležali su 
jedno pored drugog, nije im se moglo prići od jake mitraljeske vatre.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Puzeći, 
uspeli smo da se približimo Vladu i Zori pod zaštitom mitraljeza i da ih izvučemo 
u podnožje Zečeva brda, gde su skupa sahranjeni. Pogledavši jedan drugog, 
pojaviše se suze u očima celog voda, bez ijedne reči. Posle kraćeg vremena 
Nemci ponovo napadaju. Očekujemo, spremni i ogorčeni teškim gubitkom koji nas 
je zadesio. Naši mitraljesci, istureni i maskirani, vešto su dočekali iz 
zasede grupu Nemaca koja je drsko napadala i odbacila ih natrag.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Prikupljamo</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">se</span><span lang="DE" style="mso-ansi-language:HR"> </span><span lang="DE" style="mso-ansi-language:DE">u</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">sastav</span><span lang="HR" style="mso-ansi-language:HR"> 
č</span><span lang="DE" style="mso-ansi-language:
DE">ete</span><span lang="HR" style="mso-ansi-language:HR">; 3. č</span><span lang="DE" style="mso-ansi-language:DE">eta</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">je</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">levo</span><span lang="DE" style="mso-ansi-language:HR"> </span><span lang="DE" style="mso-ansi-language:DE">od</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">nas</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">ali</span><span lang="DE" style="mso-ansi-language:HR"> </span><span lang="DE" style="mso-ansi-language:DE">se</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">za</span><span lang="HR" style="mso-ansi-language:HR"> 
2. </span><span lang="DE" style="mso-ansi-language:
DE">ni</span><span lang="HR" style="mso-ansi-language:HR">š</span><span lang="DE" style="mso-ansi-language:DE">ta</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">ne</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">zna</span><span lang="HR" style="mso-ansi-language:HR">. </span><span lang="DE" style="mso-ansi-language:DE">Ceo 
dan je odvojena na desnom krilu, daleko od nas i s njom nemamo veze. Treba je 
hitno obavestiti da krene za nama, ali kako? Ispresecan i pošumljen teren, kiša 
pada, a i magla se spustila, pa je teško poslati kurira. Komandant bataljona 
Jovo Miljević naređuje komandiru da pre no što krene sa četom pošalje 
patrolu u pravcu 2. čete, da je pronađe i obavesti o našem pokretu u određenom 
pravcu. Komandir pogleda po četi, odabra Peru Babića i još jednog borca i reče 
im: &quot;Pero, ti si vođa patrole, a naređenje ti je jasno. Čuo si od 
komandanta zadatak koji treba izvršiti! Budite oprezni, pazite da ne naletite 
na zasedu, ili ne zalutate u ovoj magli!&quot;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Pomisao na 
ovaj težak zadatak i rastanak sa ovom dvojicom drugova, pogodili su nas tako 
kao da se nećemo više s njima videti. Mi krećemo na jednu stranu, a oni se 
vraćaju natrag u neizvesnost i ne zna se da li će pronaći četu ili će 
nastradati!? Zahvaljujući svom iskustvu, hrabrosti i snalažljivosti, zadatak 
su uspešno izvršili. Kad smo se ponovo videli drugog dana, kada su nas stigli 
sa 2. četom, našoj radosti nije bilo kraja.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Marko RODIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_209.htm"><b>Prethodni dokument</b></a></TD>
<TD><a href="31_211.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

