<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_178.htm"><b>Prethodni dokument</b></a></TD>
<TD><a href="4_12_3_180.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA 5. SS-BRDSKOG KORPUSA OD 18. 
DECEMBRA 1943. POTCINJENIM KOMANDAMA ZA</strong></p>
<p align="center"><strong>OPERACIJU „ŠNEŠTURM&quot; PROTIV JEDINICA NOV I 
POJ U ISTOČNOJ BOSNI[1]</strong></p>
<p align="left">H.Q., 18. 12. 1943.</p>
<p>KOMANDA V SS-BRD. KORPUSA</p>
<p>Ia/V.G.</p>
<p>Del. br. 16/43. str. pov.</p>
<p>K-da 2. okl. A[2]</p>
<p>Prim.: 20. dec. 1943.</p>
<p>Br. 953/43.</p>
<p>Ia</p>
<p align="center"><strong>Strogo poverljivo!</strong></p>
<p>15 primeraka</p>
<p>1. primerak</p>
<p align="center">KORPUSNA ZAPOVEST</p>
<p align="center"><em>za operaciju „Šnešturm&quot;</em>[3]</p>
<p align="center">(čišćenje istočne Bosne)</p>
<p>1.) Neprijatelj za sada raspolaže u istočnoj Bosni sledećim snagama:</p>
<p>16. div. sa delovima na prostoriji Memići — Međeđa se-verno od 
komunikacije Zvornik — Tuzla, i delovima na planini Majevici do severno od Gračanice.</p>
<p>12. div. verovatno na prostoriji donjeg međurečja reke Save i reke Drine.</p>
<p>17.div. glavnim snagama na prostoriji Živinice — Đur-đevik.</p>
<p>5. div. glavnim snagama na prostoriji Kladanj — Slivnje.</p>
<p>Glavne snage 27. divizije [NOVJ] verovatno u rejonu Olovo i južno od njega. 
Ukupna jačina oko 10.000 ljudi. Treba računati sa time da će neprijatelj pokušati 
da se provuče između naših napadnih grupa da bi ostao na toj prostoriji.[4]</p>
<p>(O pojedinostima vidi informacije o neprijateljskim snagama).[5]</p>
<p>2.) V SS-brd. korpus napašće ove neprijateljske snage i najpre će ih 
odbaciti preko reke Bosne u zapadnu Bosnu da bi ih zatim na toj prostoriji uništio.</p>
<p>Detalje vidi u prilogu (namenjeno samo komandantima!)[6]</p>
<p>3.) U tom smislu naređujem:</p>
<p>a) Borbena grupa „Brauner&quot;:</p>
<p>nastupa 20. 12. iz rejona Zvornika da očisti prostoriju između reka Drina 
— Sava — Bosna i Spreča i razbija pre svega neprijateljske snage koje se 
nalaze na planini Majevici ili ih odbacuje prema zapadu. U vezi toga 901. okl. 
gren. nastavni puk nastupa iz Zvornika prema Bijeljini a odatle, nakon čišćenja 
prostorije između Drine i Save, u Brčko; 187. operativna grupa nastupa širokim 
frontom svojim glavnim snagama u zahvatu komunikacije Zvornik — Sapna —- Čelić 
(17 km južno od Brčkog), svojom desnom borbenom grupom, preko Trnovica (17 km 
se-verno od Zvornika) — Banjica (18 km jugozapadno od Bijeljine) prema Celiću;</p>
<p>92 (mot.) ojačani gren. puk nastupa komunikacijom Zvornik — Tuzla i 
severno od nje. Puk nakon toga ostaje u rejonu Tuzla na raspolaganju armijskom 
korpusu.</p>
<p>1. cilj napada: Opšta linija Brčko — Čelić — Tuzla. Pokreti se moraju 
odvijati tako da grupe uvek mogu uspostaviti međusobnu vezu. Međuprostor, naročito 
između operativne grupe 187. i 92. gren. puka, pročistiti dovoljno jakim izviđačkim 
delovima. Otkrivene neprijateljske snage treba odmah napasti i uništiti.</p>
<p>b) 1. brd. div.:</p>
<p>nastupa 20. 12. sa prostorije Capardi — Tupanari i sa svojim jačim desnim 
krilom dejstvuje duž reke Spreče prema Živinicama i izbija na liniju Živinice 
— Stu-pari. Pri tome temeljito treba pročešljati i očistiti međuprostor, a 
pre svega rejon Šekovića (20 km seve-rozapadno od Vlasenice).</p>
<p>U toku daljeg razvoja planirano je da divizija širokim frontom izbije na 
liniju Doboj — Zavidovići.</p>
<p>c) 7. SS-div. „Princ Eugen&quot;[7]</p>
<p>nastupa 18. 12. sa jakim desnim krilom sa prostorije Han-Pijesak — Mrkalji 
i 19. 12. posle podne izbija na liniju Kladanj — Olovo gde vrši 
pregrupisavanje tako da 22. 12. može, sa težištem levo, da nastupa dalje 
prema zapadu.</p>
<p>Nakon izbijanja na liniju Ribnica — Vareš predviđa se da divizija sa 
jednom svojom pukovskom grupom i 1. rezervnim lovačkim pukom prodre prema 
zapadu do reke Bosne, a glavne snage divizije da se prebace preko Visoko — 
Kiseljak u prostor Konjica.</p>
<p>1. lov. rez. puk, koji je diviziji potčinjen od 18. 12. u 12,00 časova, 
treba 19. 12. iz rejona Žljebovi — Ko-šutica uputiti tako da do 20. 12. uveče 
izbije na prostoriju Kamenica — Donji Cevljanovići (10 km zapadno — 
jugozapadno i 14 km jugozapadno od Olova). Levim krilom napadati pravcem 
Sahbegovići — Rakova Noga — Donji Cevljanovići a planinu Ozren pročešljati 
poternim odeljenjima.</p>
<p>d) 369. pd:</p>
<p>sa 2. kozačkom brigadom koja joj se potčinjava, ojačava obezbeđenje železničke 
pruge duž reke Bosne na odseku Doboj — Sarajevo, naročito na poznatim 
pre-lazima i to tako da važni objekti na železničkoj pruzi ne budu oštećeni 
u toku očekivanog prelaza reke Bosne od strane neprijatelja. Pored toga, 
divizija mora biti spremna da sa posadama koje se nalaze na ovom odseku u uporištima, 
nakon dobijanja naređenja, napadima i akcijama jurišnih grupa sa ograničenim 
ciljem, rastereti jedinice koje dolaze sa istoka, odnosno da uništi 
neprijateljske grupe.</p>
<p>Od posebne je važnosti odmah organizovati što dalekosežnije izviđanje iz 
svih uporišta u pravcu istoka i severoistoka. Sa linije Mokro — Sarajevo 
treba uputiti jake izviđačke delove u planinu Ozren sa ciljem da se spreči 
konsolidovanje neprijatelja na tom rejonu. Osim toga, divizija obezbeđuje da 
jake poterne grupe 370. puka očiste prostoriju Konjic — Ulog — Kali-novik 
— Trnovo kao i docnije obezbeđenje puta dotura Višegrad — Rogatica — 
Goražde. Jedan bataljon uputiti u Kalinovik.</p>
<p>4.) Linije razgraničenja:</p>
<p>a)Između Borbene grupe „Brauner&quot; i 1. brd. div. Zvor-nik — Capardi 
— severna obala reke Spreče (sve zaključno za Borbenu grupu 
„Brauner&quot;).</p>
<p>b) Između 1. brdske divizije i 7. SS-div.:</p>
<p>Kameniti Dolovi — Jasen (9 km severozapadno od Vlasenice — Gojakovići (5 
km severno — severoistočno od Kladnja) — Olovo — Ribnica potok — 
Krivaja potok (sve uključno za 7. SS-diviziju).</p>
<p>5.) Za korpusnu rezervu izdvojiti i držati spremnim:</p>
<p>a) Iz 1. brđ. div.:</p>
<p>Izviđački bataljon i Protivoklopni divizion sa dosadašnjim zadatkom: 
obezbeđenje komunikacije Pljev-lja — Goražde — Rogatica — Gromile. 
Predviđena je smena.</p>
<p>b) Iz 7. SS-div.:</p>
<p>Ojačani izviđački bataljon (7. izviđački bataljon i 2. baterija 7. 
protivoklopnog diviziona), IV divizion 7. teškog artiljerijskog puka (bez 1 
baterije) uputiti u Sarajevo. Štab, ostali delovi protivoklopnog diviziona i 
konjički eskadroni kao i do sada.</p>
<p>c) 1. baterija 103. SS-samohodnog diviziona u Sarajevo.</p>
<p>6.) Način izvođenja borbenih dejstava:</p>
<p>Osnovno načelo je sledeće:</p>
<p>Neprijatelja treba tako dugo iznuravati, dok se ne primora da stupi u 
otvorenu borbu ili dok ga se potpuno ne iscrpi.</p>
<p>Divizije treba da obezbede takvo ešeloniranje svojih snaga na krilima i 
mesta rezervi pozadi krila da se spreči proboj neprijatelja i da pripreme 
obuhvatna dejstva. Nije planirano stvaranje obruča, međutim sve starešine 
moraju da teže obuhvatu neprijatelja i da odmah podrže borbena dejstva suseda 
udarima u bokove i pozadinu neprijateljskih snaga koje se nalaze ispred suseda.</p>
<p>7.) LXIX rez. A.K.</p>
<p>se umoljava da podrži čišćenje prostorije severno&nbsp; od komunikacije 
Zvornik — Doboj napadima koje će&nbsp; &nbsp;predu-zeti iz rejona Brčko a 
koje će vremenski uskladiti&nbsp; sa borbenim dejstvima Borbene grupe 
„Brauner&quot;.</p>
<p>8.) Sadejstvo sa avijacijom:</p>
<p>Avijatičari se neprekidno žale na nedovoljno obeležavanje prednjih linija.</p>
<p>Prednja linija = žuta platna ili zastave sa kukastim krstom. Ostale naše 
jedinice: zastave sa kukastim krstom.</p>
<p>Svetlosne rakete za obeležavanje ne ispaljivati vertikalno naviše već više 
vodoravno duž fronta.</p>
<p>Jurišnoj avijaciji („štukama&quot;) pokazivati ciljeve dimnim granatama.</p>
<p>9.) Organizacija veze:</p>
<p>105. korpusni SS-bataljon za vezu obezbeđuje:</p>
<p>a) Telefonsku vezu i to:</p>
<p>sa Borbenom grupom „Brauner&quot; 1. brd. div.,</p>
<p>7. SS-div. „Princ Eugen&quot;, 369. peš. div., LXIX rez. A. K., Izviđačkim 
bataljonom 1. brd. div.</p>
<p>b) Radio-veze:</p>
<p>sa Borbenom grupom „Brauner&quot;, i to: 1. brd. div.,</p>
<p>7. SS-div. „Princ Eugen&quot;, 369. peš. div.</p>
<p>Izviđačkim bataljonom 1. brd. div., LXIX rez. A.K.</p>
<p>c) Svetlosni signali: kao i do sada:</p>
<p>10.) Snabdevanje:</p>
<p>Snabdevanje će biti regulisano posebnim naređenjima. Pošto će snage koje 
učestvuju u borbi u pročešljavanju neprohodnog terena između komunikacije 
Zvornik — Sokolac i reke Bosne biti lišene svake mogućnosti snabde-vanja, to 
će se 1. brd. div., 7. SS-div. „Princ Eugen&quot; i 1. lov. rez. puku izdati 
jedno specijalno sledovanje hrane za poterna odeljenja.</p>
<p>Dalje snabdevanje 1. lov. rez. puka obezbediće 369 (hrv.) peš. div.</p>
<p>11.) Istureno korpusno komandno mesto: Sarajevo.</p>
<p align="center">KOMANDUJUCI GENERAL</p>
<p align="center">A. Fleps</p>
<p align="center">SS-obergrupenfirer i general Vafen SS</p>
<p align="center">Dostavljeno: (u konceptu)</p>
<p>1 Snimak originala (pisanog na mašini) u AVII, NAV-T-313, r. 193, s. 
7453454—9. Na margini prve stranice originala dopisano je rukom nekoliko nečitljivih 
parafa, brojeva i reči.</p>
<p>2 Pečat primaoca.</p>
<p>3 Operativno odeljenje 2. oklopne armije, u osnovnoj zamisli za preduzimanje 
ove operacije od 13. decembra 1943, između ostalog, piše:</p>
<p>„1. Nakon završetka operacije „Kugelblic&quot; izvešće se još jedna 
operacija u cilju razbijanja Titovih snaga koje se nalaze u Bosni. Operacijom će 
komandovati: Komanda 5. SS-brdskog armijskog korpusa. 2.) Snage koje će učestvovati 
u toj operaciji: sve snage koje su učestvovale u operaciji „Kugelblic&quot;, 
izuzev Operativne grupe 187 i de-lova snaga vojnoupravnog komandanta Jugoistoka. 
Pored toga, u operaciji će učestvovati i delovi 373 (hrv.) lov. div. i naše 
snage koje se nalaze na prostoru Banja Luka — Bjelovar kao i 114. lovačka 
divizija. 3.) Cilj operacije: razbijanje bandi koje se nalaze na prostoriji 
Travnik — Šujica — Glamoč — Mrkonjić-Grad — Jajce nakon prethodnog čišćenja 
prostorije između Sarajeva — Tuzle...&quot; (AVII, NAV-T-313, r. 193, s. 
7453481—2). Komandant 5. SS-brdskog korpusa izdao je 17. decembra 1943. 
zapovest za marš i pregrupisavanje snaga nakon završetka operacije 
„Kugelblic&quot; u jugoistočnoj Bosni (AVII, NAV-T-313, r. 193, s. 
7453474—7).</p>
<p>4 Komanda 5. SS-brdskog armijskog korpusa je 12. decembra 1943. izradila 
detaljan plan za izvođenje operacije „Snešturm&quot; u kojem su precizirane 
polazne linije i pravci nastupanja svih jedinica i borbenih grupa za napad kao i 
zadaci sadejstvujućih snaga i konačan cilj predu-zetih operacija protiv 
jedinica NOVJ u istočnoj, a zatim i centralnoj Bosni (AVII, NAV-T-313, r. 193, 
s. 7453483—6).</p>
<p>5 i 6 Tim informacijama i prilogom redakcija ne raspolaže.</p>
<p>7 SS-dobrovoljačka brdska divizija „Princ Eugen&quot; je 19. novembra 
1943. dobila naziv: 7. SS-brdska divizija „Princ Eugen&quot; (AVII, NAV-T-313, 
r. 189, s. 7449603).</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_178.htm"><b>Prethodni dokument</b></a></TD>
<TD><a href="4_12_3_180.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
