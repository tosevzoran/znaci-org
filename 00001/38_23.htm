<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_22.htm"><b>Prethodni dokument</b></a></TD>
<TD><a href="38_24.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:13.7pt;margin-right:46.1pt;
margin-bottom:0mm;margin-left:0mm;margin-bottom:.0001pt;text-align:center;
line-height:13.7pt;mso-line-height-rule:exactly;background:white"><b><span lang="SR-CYR" style="mso-ansi-language:SR-CYR">SARADNJA 
ČETNIKA SA FORMACIJAMA KOJE SU BILE U SLUŽBI OKUPATORA</span></b><span lang="SR-CYR" style="mso-ansi-language:
SR-CYR"><o:p>
</o:p>
</span></p>
<p class="MsoNormal" style="margin-top:8.65pt;margin-right:.5pt;margin-bottom:
0mm;margin-left:0mm;margin-bottom:.0001pt;text-align:justify;text-indent:36.0pt;
background:white"><span lang="SR-CYR" style="mso-ansi-language:SR-CYR">Najveći 
broj osoba koje su se našle u službi okupatora pripadao je političkim 
partijama i strankama pre rata koje su podržavale monarhistički režim. Više 
nego iko drugi, taj režim su podržavali oficiri i podoficiri, koji su se sada 
našli na čelu četničkog pokreta. Komunisti, koji su želeli rušenje 
monarhije, bili su omraženi od ovih koji su postali saradnici okupatora, ali ništa 
manje i od onih koji su se našli na čelu četničkog pokreta. Primorani da 
prave savez sa komunistima, kod Draže i kod njegovih saradnika brzo je došlo 
prestrojavanje, izazvano najpre time što su uzimali u zaštitu one koji su bili 
u službi okupatora, pa je usledila i otvorena borba protiv tih 
&quot;saveznika&quot;. Proces tih sukoba imao je brz tempo. On je došao otuda 
što su monarhisti mnogo ranije, još u postojećoj državi, bili opsednuti mržnjom 
prema komunistima zbog njihove želje da ruše monarhiju. Davidović i 
Timotijević su pokušali da tu mržnju prikažu kao fenomen kojim su komuniti 
bili opsednuti i pre 1941. godine, a mržnju kojom su bili nabijeni protivnici 
komunista nisu pomenuli. Kao da nije ni postojala! A koliko je ko bio zadojen mržnjom, 
pokazuju zločini četnika.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:40.1pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">O 
dvostrukoj politici<span style="font-variant:small-caps"> </span>Draže 
Mihailovića svedoče podaci da je on vodio razgovore sa partizanima o zajednčkoj 
borbi protiv okupatora, a sa Nedićem i sa predstavnicima okupacionih snaga o 
zajedničkoj borbi protiv partizana. Pisano je u više navrata - to su učinili 
i naši istoričari - o pregovorima izmeću partizana i četnika o zajedničkoj 
borbi protiv okupatora.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Na 
dan formiranja Nedićeve vlade Draža Mihailović je u Beograd poslao svoju 
delegaciju, koju je predvodio major Aleksandar Mišić. Ona se u Beogradu zadržala 
od 31. avgusta do 5. septembra. Tom prilikom vođeni su razgovori o saradnji četnika 
sa Nedićevom vladom, pa je u tom cilju postignut sporazum o saradnji, o kome 
smo napred pisali.<sup>90</sup><o:p>
</o:p>
</span></p>
<p class="MsoNormal" style="margin-top:0mm;margin-right:.95pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:39.6pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">90. Jovan Radovanović, &quot;Draža Mihailović u ogledalu istorijskih 
dokume-nata&quot;, Beograd, 2003, str. 35 i 36.<o:p>
</o:p>
</span></b></p>
<p class="MsoNormal" style="margin-top:0mm;margin-right:.95pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:39.6pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Na 
osnovu sporazuma delegacija je primila od Nedića novčanu pomoć i odmah se 
vratila na Ravnu goru.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:39.35pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Na 
osnovu tog sporazuma Mihailovićev oficir za vezu kod Nedića Slavko Pipan 
polovinom septembra 1941. poveo je na Ravnu goru Marka Olujića, Nedićevog 
oficira za vezu kod Draže. Pipan je nosio Nedićev operativni plan za čišćenje 
Srbije od partizana, koji je sačinjen na osnovu ranijeg sporazuma. Olujić je 
sa tim planom pao u ruke partizanima, čime je ova saradnja otkrivena.<sup>91<o:p>
</o:p>
</sup></span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:39.35pt;
line-height:13.9pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">91. Jovan Radovanović, &quot;Draža Mihailović u ogledalu istorijskih 
dokume-nata&quot;, Beograd, 2003,s tr. 36.<o:p>
</o:p>
</span></b></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:39.85pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Ova 
saradnja senastavlja i kasnije, kada je Mihailović prihvatio da sa svojim 
jedicama učestvuje u borbama za oslobođenje gradova. Podaci govore da je ona 
tada bila još više intezivirana. Navedimo samo neke dokaze:</span></p>
<p class="MsoNormal" style="margin-left:.5pt;text-align:justify;text-indent:39.1pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Delegacija 
Vrhovne četničke komande, koju su predvodili pukovnik Branislav Pantić i 
kapetan Nenad Mitrović, 28. oktobra, samo dan poslerazgovora Tita i Draže 
Mihailovića u Brajićima o zajedničkojborbi protiv okupatora, našla se 29. i 
30. oktobra u Beogradu sa predstavnkom nemačke komande za Srbiju nudeći 
Nemcima pomoć u borbi protiv komunista. Ta delegacija izvestila je Mihailovića 
o razgovorima i čekala je odgovor. Zatim dolazi do sporazuma o susretu Draže 
sa predstavnicima nemačke komande za Srbiju, do koga je došlo u selu Divcima 
11. novembra.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:1.45pt;margin-bottom:.0001pt;text-align:justify;text-indent:39.6pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Prema 
podacima iz tog sporazuma Mihailović je od nemačkih predstavnika tražio oružje 
i municiju radi vođenja efikasnije borbe proti partizana.<o:p>
</o:p>
</span></p>
<p class="MsoNormal" style="margin-top:6.95pt;margin-right:0mm;margin-bottom:
0mm;margin-left:1.9pt;margin-bottom:.0001pt;text-align:justify;text-indent:
34.1pt;background:white"><span lang="SR-CYR" style="mso-ansi-language:SR-CYR">Poznata 
je i Dražina izjava koju je na ovom sastanku dao nemačkim predstavnicima: 
&quot;Nećemo se boriti protiv Nemaca, pa i onda ako nam ova borba bude 
nametnuta.&quot;. Taj savet je odraz pravog njegovog odnosa prema okupatoru.<sup>92<o:p>
</o:p>
</sup></span></p>
<p class="MsoNormal" style="margin-top:6.95pt;margin-right:0mm;margin-bottom:
0mm;margin-left:1.9pt;margin-bottom:.0001pt;text-align:justify;text-indent:
34.1pt;background:white"><b><span lang="SR-CYR" style="font-size:10.0pt;
mso-bidi-font-size:12.0pt;mso-ansi-language:SR-CYR">92. &quot;Zbornik 
NOR-a&quot;, tom </span><span style="font-size:10.0pt;mso-bidi-font-size:
12.0pt">XIV, </span><span lang="SR-CYR" style="font-size:10.0pt;
mso-bidi-font-size:12.0pt;mso-ansi-language:SR-CYR">knj. 1, str. 871-878, dok. 
7.</span><span style="font-size:10.0pt;mso-bidi-font-size:12.0pt"><o:p>
</o:p>
</span></b></p>
<span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">Da li je slučajno, ili je možda rezultat tog 
sporazuma bio da u noći između 13. i 14. novembra u Slovcu preko četničkog 
komanpanta Jovana Škava bude predato Nemcima 365 partizana, koji su dovedeni sa 
Ravne gore, a kasnije, 27. novembra, njih 263 budu streljani na Krušiku u 
Valjevu?</span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_22.htm"><b>Prethodni dokument</b></a></TD>
<TD><a href="38_24.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

