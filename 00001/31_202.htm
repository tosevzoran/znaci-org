<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_201.htm"><b>Prethodni dokument</b></a></TD>
<TD><a href="31_203.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span style="font-size:10.0pt;mso-bidi-font-size:11.0pt;mso-ansi-language:EN-US">U 
KOLONI SA DRUGOM TITOM</span><span style="font-size:10.0pt;mso-bidi-font-size:
12.0pt;mso-ansi-language:EN-US"><o:p>
</o:p>
</span></b></p>
<p class="MsoNormal" style="margin-top:12.0pt;text-indent:20.0pt;line-height:
91%"><span lang="DE" style="mso-ansi-language:DE">Posle uspešno izvedenih 
zadataka na pravcu Livno — Korićana — Glamoč (za vreme vazdušnog desanta 
na Drvar), 5. bataljon se prikupio na severozapadnim padinama planine Šator, u 
rejonu Božine livade (selo Rore) i u zajednici sa ostalim jedinicama brigade 
organizovao odbranu i izviđanje neprijatelja. Znalo se da se negde u blizini 
nalazi drug Tito sa Vrhovnim štabom i ostalim rukovodećim organima NOR-a koji 
su bili smešteni u Drvaru i okolini pre desanta i da će neprijatelj nastojati 
da ih pronađe posle neuspelog vazdušnog desanta. Najstrože je bilo zabranjeno 
svako kretanje danju, izuzimajući kurire, ali i to samo u krajnjoj nuždi. 
Dalje, bilo je zabranjeno loženje vatre, a ako se pak, negde u zaklonu i naloži 
ona nije smela da dimi. </span><span lang="EN-GB">Prema tome, bilo je nemoguće 
i kuvanje hrane, iako je to bilo neophodno. Tako, su, uglavnom, sve jedinice 
koje su se prikupljale u rejonu Šatora provodile poslednje dane maja meseca 
1944. godine.</span></p>
<p class="MsoNormal" style="text-indent:20.0pt;line-height:91%"><span lang="EN-GB">Naši 
prednji delovi su se u toku dana sukobljavali sa neprijateljskim delovima koji 
su nastupali prema selu Popovići i od sela Vaganj u pravcu sela Rore, ali su to 
uglavnom bili sukobi manjeg obima. Sve podatke koje smo prikupili bilo izviđanjem 
ili osmatranjern, odmah smo dostavljali štabu brigade koji se nalazio u 
neposrednoj blizini bataljona. Neprijatelj je ušao u Glamoč i selo Glavice i 
oprezno nastupao u pravcu sela Vaganj,<br>
Ubovića doline, sela Rore i ka Mliništu.</span></p>
<p class="MsoNormal" style="text-indent:20.0pt;line-height:91%"><span lang="EN-GB">31. 
maja 1944. godine, skoro u sumrak, dobili smo naređenje za pokret pravcem: selo 
Rore — selo Stekerovici i dalje u šumu zapadno od Crnog vrha. Na tom pravcu, 
pored nas, maršuje 1. i 6. (italijanski) bataljon. Zadatak nam je da obezbedimo 
desni bok glavnoj koloni koja maršuje levo od nas.</span></p>
<p class="MsoNormal" style="line-height:91%"><span lang="EN-GB">Skrenuta nam je 
pažnja na što veću tajnost i, po mogućnosti, brzo izvršenje određenog marša. 
Vreme za prikupljanje bataljona i potpunu organizaciju marša nije bilo, pa su 
jedinice jednostavno sa svojih položaja krenule u određenom pravcu.</span></p>
<p class="MsoNormal" style="text-indent:19.0pt;line-height:91%"><span lang="EN-GB">Trebalo 
je naročitu pažnju obratiti na pravce sela Popović, Vaganj, Rore i 
Stekerovci, gde su neprijateljske izvidnice u toku dana dostizale. Pokret je 
izvršen negde oko 22 časa i to sa obezbeđenjem napred i desno. Išlo se 
oprezno, kako nas ne bi iznenadile neprijateljske zasede. Pre pokreta nismo 
imali vremena da uhvatimo vezu sa 1. i 6. bataljonom i nismo znali kojim pravcem 
oni maršuju. To je otežavalo pokret.</span></p>
<p class="MsoNormal" style="line-height:91%"><span lang="EN-GB">U svanuće 1. 
juna stigli smo u šumu severozapadno od Crnog vrha, sa svim delovima bataljona. 
Ovde je dat odmor i skuvano nešto hrane, a u međuvremenu smo uhvatili veze sa 
ostalim jedinicama i organizovali izviđanje neprijatelja. Kada su se jedinice 
malo odmorile, a i nešto hrane prigotovljeno, izdato je naređenje za pokret. 
Negde oko 15 časova, 1. juna formirana je kolona za izvršenje novog zadatka. 
Pravac pokreta bio je Bjeljevina — Obršina, zatim železničkom prugom do 
stanice Mliništa i dalje prema izvornom delu reke Plive. Čitava brigada, 
Vrhovni štab i ostali delovi što ih je brigada obezbeđivala marševali su u 
jednoj koloni. Red kretanja u koloni bio je: 5. bataljon, za njim 1, pa 3 i onda 
4. bataljon, iza kojeg se kretao štab brigade i 1. inžinjerijski bataljon. 
Zatim je išao štab 1. proleterskog korpusa sa svojim delovima, pa Vrhovni štab 
sa savezničkim vojnim misijama. Prateći bataljon je bio u zaštitnici ove 
velike kolone. Kod boračkog i starešinskog sastava znalo se da se negde u 
koloni nalazi i drug Tito, pa su otuda i shvatanja odgovornosti u izvršenju 
zadatka i ponos bili daleko veći no što to obično biva.</span></p>
<p class="MsoNormal" style="margin-top:1.0pt;line-height:91%"><span lang="EN-GB">Pre, 
a i u toku pokreta, nije bilo tačnih podataka o neprijatelju, iako se manje-više 
znalo da je negde u šumi i da je moguće u svako doba naići na njega. Skoro 
kod svih jedinica bilo je organizovano izviđanje i prikupljanje podataka, kako 
putem izviđačkih patrola, tako i od naroda izbeglog u šumu. Naše patrole su 
u toku dana zarobile neke četničke grupe koje su vršljale po šumi, a kojima 
nismo pridavali naročitu pažnju. Sudeći po situaciji posle ovoga, može se 
zaključiti da su ove četničke grupe bile pridodate nemačkim jedinicama i da 
su im služile kao izviđačka odeljenja i vodiči po šumi. Sukob do kojeg je u 
jednom momentu došlo, očito govori u prilog pretpostavci da je neprijatelj 
znao za pokret naše kolone i da se postavio u zasedu na pravcu kretanja, sa 
namerom da nas sačeka i napadne iz zasede. Neprijatelj je čak propustio neke 
naše jedinice i izviđačke delove i nije hteo da se otkrije, verovatno da bi 
dočekao glavninu kolone i jednovremeno je napao.</span></p>
<p class="MsoNormal"><span lang="EN-GB">U momentu kada je već 1. četa 5. 
bataljona izbila na prugu Potoci — Mlinište i trebalo da postavi obezbeđenje 
prema železničkoj stanici Lisini da bi neposredno obezbedila prolazak kolone 
bataljona, sukobila se sa neprijateljem koji je nastupao prugom u suprotnom 
pravcu. U tom momentu ostalim jedinicama bataljona dat je kraći odmor dok 1. četa 
ne postavi obezbeđenje. Kao što je već rečeno, pozadi 5. bataljona nalazila 
se dugačka kolona jedinica brigade i Vrhovnog štaba, tako da su se neke 
jedinice nalazile na potpunoj čistini kada je neprijatelj otvorio vatru na levi 
bok skoro čitave kolone.</span></p>
<p class="MsoNormal"><span lang="EN-GB">Neprijateljski streljački stroj zaposeo 
je položaj šumskom prugom nešto severnije od staze kojom se kretala naša 
kolona, pa preko Obršine (tt. 1369) i Bjeljevine prema Velikom vrhu (k. 1301). 
Sa ovih položaja iz šume neprijatelj je otvorio žestoku vatru ka našoj 
koloni. Istovremeno je<span style="mso-spacerun: yes">&nbsp; </span>otvorio 
slabiju vatru sa desnog boka, negde od istočnih padina Samograda. U tom momentu 
su skoro svi komandanti bataljona, komandiri četa, vodova i odeljenja 
komandovali: &quot;Na levo, u strelce&quot;. Kolona čelnih bataljona u tili čas 
se pretvorila u streljački stroj koji je odmah krenuo u silovit juriš na 
neprijateljske položaje. Dalja inicijativa je potpuno prešla u ruke nižih 
starešina. Razvila se žestoka borba. Šuma je hučala od paljbe i uzvika: 
&quot;Ura, Krajišnici! Ura, proleteri!&quot; Pod snažnim jurišem, razbijajući 
neprijatelja, naše jedinice su sve dublje prodirale u šumu. Najžešća borba 
vodila se oko Bjeljevine, gde su i bile najjače neprijateljske snage. Uspeli 
smo da zarobimo nešto Nemaca i četnika ovladavši njihovim prvobitnim položajima, 
a borba se sve više svodila na kršenje otpora pojedinih grupa neprijatelja. 
Imali smo gubitaka, ali se nismo zaustavljali u gonjenju neprijatelja. Borba se 
širila i naše jedinice su sve više gubile vezu jedna za drugom.</span></p>
<p class="MsoNormal"><span lang="EN-GB">Delovi četa 5. bataljona, pa i neke 
jedinice drugih bataljona, međusobno su se izmešali. Druga četa, koja je marševala 
odmah iza prve, sa nekim delovima iz 3. čete i drugih jedinica prodrla je 
daleko u šumu i tako se potpuno odvojila od ostalih jedinica bataljona, pa i 
brigade. Pre no što se smrklo pokušali smo da uhvatimo vezu sa ostalim 
jedinicama, ali bez uspeha. Kada je već pala noć, čuli smo na daljini oko 
jednog kilometra jaku vatru nemačkih &quot;šaraca&quot; na osnovu koje se 
moglo zaključiti da su tamo neke naše jedinice naišle na neprijatelja. Odmah 
smo krenuli u tom pravcu kroz šumu i ubrzo naišli na neprijatelja; prešli smo 
u napad i razbili ga. Tu smo uhvatili vezu sa jednom četom iz 3. bataljona, 
koja se isto tako odvojila od ostalih jedinica kao i mi. U toj borbi imali smo i 
žrtava; pored ostalih, poginuo je i komesar te čete iz 3. bataljona drug Plećaš.</span></p>
<p class="MsoNormal" style="margin-top:1.0pt;text-indent:19.0pt;line-height:91%"><span lang="EN-GB">Pošto 
se sada prikupilo više jedinica iz brigade, formirali smo zajedničku komandu i 
dogovorili se da zajedničkim snagama dejstvujemo i organizujemo hvatanje veze 
sa štabovima bataljona. Nije bilo nimalo prijatno biti odvojen u šumi i ne 
znati kuda je glavnina krenula, a pogotovo kada se ima u vidu kakav smo zadatak 
imali i ko se sve nalazio u koloni. Čitavu noć smo tragali za glavninom. 
Nailazili smo na grupice boraca koje kao i mi nemaju veze sa glavninom. (Tek 
sutradan ujutro 2. juna uhvaćena je veza sa glavninom 5. bataljona, ali ne i sa 
štabom brigade.)</span></p>
<p class="MsoNormal" style="text-indent:19.0pt;line-height:91%"><span lang="EN-GB">Pre 
no što se smrklo (saznali smo kasnije) Vrhovni komandant je procenio situaciju 
da su na pravcu kretanja jake neprijateljske jedinice, pa je odlučio da se 
pokret obustavi i sve jedinice vrate na polazne položaje, da tamo privremeno 
zalogoruju dok se prikupe ostali delovi, a onda da krenu drugim pravcem. Štabovi 
i jedinice kod kojih su stigli kuriri i preneli naređenja odmah su počeli da 
se prikupljaju i vrše pokret u određenom pravcu. Kako je koja jedinica 
pristizala u određene rejone, pristupilo se organizaciji kratkog odmora i 
kuvanju hrane (ukoliko se tu zatekla i kuhinja i pronašlo snega jer vode u tim 
rejonima nije bilo). S obzirom na nastalu situaciju, odlučeno je da se marš 
izvrši pravcem: Bjeljevina — Kutljerovac — Jančara vrh — Tubino brdo — 
Ređiša šuma — Vučje poljane — Bubnjeve poljane, gde će prelaz preko 
komunikacije kod Mliništa obezbeđivati jedinice 1. proleterske brigade. Naređenje 
je izdato i jedinice su krenule određenim pravcem, izuzev našeg 1. i 5. 
bataljona, sa kojima štab brigade nije imao vezu. Marševska kolona se oformila 
i sada je 2. bataljon išao na čelu kolone, odmah ispred kolone Vrhovnog štaba.</span></p>
<p class="MsoNormal"><span lang="EN-GB">Pošto su se jedinice 5. bataljona 
prikupile, zadatak je bio uhvatiti vezu sa štabom brigade. Organizovali smo 
izviđanje, a na brzinu se pristupilo kuvanju hrane, iako je veliku teškoću 
predstavljalo što nije bilo vode u blizini. Morali smo prikupljati sneg po vrtačama, 
što je usporavalo posao na brzom pripremanju hrane. Jedna naša patrola dobila 
je obaveštenje od naroda koji se nalazio u zbegovima, o pokretu neke naše 
jedinice u pravcu istoka. Odmah je zaključeno da to mora biti kolona vrhovnog 
štaba i naše brigade, pa je organizovano hvatanje veze. </span><span lang="DE" style="mso-ansi-language:DE">Brzo 
se ustanovilo da je pretpostavka bila tačna. Bataljon je odmah krenuo.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Posle marša 
od nepunog sata naišli smo na utabanu stazu i ubrzali marš da bismo što pre 
stigli kolonu. Tu i tamo nailazili smo uz put na pokojeg iznemoglog konja, što 
je bio najbolji dokaz da se nalazimo na pravom putu. Nailazili smo i na pojedine 
drugove iz našeg 6. bataljona &quot;Mateoti&quot;, koji su zaostajali, 
iznemogli od napora. Prikupljali smo ove drugove i pomagali im. Što smo se više 
približavali komunikaciji Glamoč — Mlinište, borba se sve jače čula. Bilo 
je sasvim jasno da su se tamo naše jedinice sukobile sa neprijateljem. Naša 
kolona je sve brže išla i već je dolazila veza niz kolonu da se nalazi na 
području gde ima neprijatelja i da treba biti spreman. Saznali smo da se tamo 
napred, gde se puca, nalazi drug Tito, pa smo se sve više požurivali da bismo 
što pre stigli. Kada smo se sasvim približili komunikaciji, naišli smo na 
delove našeg 2. bataljona koji je zaposeo položaje neposredno kod mesta 
prelaza, okrenut frontu prema Glamoču. Naišli smo i na komandanta 1. 
proleterskog korpusa Koču Popovića, koji je stalno požurivao prelazak preko 
čistine i komunikacije, jer su se nemački tenkovi nalazili u neposrednoj 
blizini.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Meci su 
fijukali iznad naših glava. Kolona se kretala trčećim korakom, pod hukom 
neprijateljske artiljerijske i minobacačke vatre. Pretila je opasnost da svakog 
momenta naše jedinice popuste i da neprijatelj preseče kolonu. Naročito je 
pretila opasnost od neprijateljskih tenkova, jer mi nismo imali protivtenkovskog 
oruđa.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Dok se kolona 
Vrhovnog štaba prebacivala preko komunikacije, jedinice 1. i 13. proleterske 
brigade, a naročito 1. i 2. bataljon</span><span lang="HR" style="mso-ansi-language:
HR"> 1. </span><span lang="DE" style="mso-ansi-language:DE">proleterske</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">brigade</span><span lang="HR" style="mso-ansi-language:HR">, </span><span lang="DE" style="mso-ansi-language:DE">vodili</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">su</span><span lang="DE" style="mso-ansi-language:HR"> </span><span lang="DE" style="mso-ansi-language:DE">ogor</span><span lang="HR" style="mso-ansi-language:
HR">č</span><span lang="DE" style="mso-ansi-language:DE">ene</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">borbe</span><span lang="DE" style="mso-ansi-language:HR"> </span><span lang="DE" style="mso-ansi-language:DE">sa</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">neprijateljem</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">koji</span><span lang="DE" style="mso-ansi-language:HR"> </span><span lang="DE" style="mso-ansi-language:DE">je</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">po</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">svaku</span><span lang="DE" style="mso-ansi-language:HR"> </span><span lang="DE" style="mso-ansi-language:DE">cenu</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">te</span><span lang="HR" style="mso-ansi-language:HR">ž</span><span lang="DE" style="mso-ansi-language:
DE">io</span><span lang="DE" style="mso-ansi-language:HR"> </span><span lang="DE" style="mso-ansi-language:DE">da</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">prese</span><span lang="HR" style="mso-ansi-language:HR">č</span><span lang="DE" style="mso-ansi-language:
DE">e</span><span lang="DE" style="mso-ansi-language:HR"> </span><span lang="DE" style="mso-ansi-language:DE">komunikaciju</span><span lang="HR" style="mso-ansi-language:
HR">. </span><span lang="EN-GB">Borba</span><span lang="EN-GB" style="mso-ansi-language:
HR"> </span><span lang="EN-GB">se</span><span lang="EN-GB" style="mso-ansi-language:
HR"> </span><span lang="EN-GB">vodila</span><span lang="EN-GB" style="mso-ansi-language:
HR"> </span><span lang="EN-GB">vrlo</span><span lang="EN-GB" style="mso-ansi-language:
HR"> </span><span lang="EN-GB">blizu</span><span lang="EN-GB" style="mso-ansi-language:
HR"> </span><span lang="EN-GB">mesta</span><span lang="EN-GB" style="mso-ansi-language:
HR"> </span><span lang="EN-GB">na</span><span lang="EN-GB" style="mso-ansi-language:
HR"> </span><span lang="EN-GB">kome</span><span lang="EN-GB" style="mso-ansi-language:
HR"> </span><span lang="EN-GB">se</span><span lang="HR" style="mso-ansi-language:
HR"> č</span><span lang="EN-GB">itava</span><span lang="EN-GB" style="mso-ansi-language:
HR"> </span><span lang="EN-GB">kolona</span><span lang="EN-GB" style="mso-ansi-language:
HR"> </span><span lang="EN-GB">prebacivala</span><span lang="HR" style="mso-ansi-language:
HR">. </span><span lang="EN-GB">Naro</span><span lang="HR" style="mso-ansi-language:
HR">č</span><span lang="EN-GB">ito</span><span lang="EN-GB" style="mso-ansi-language:
HR"> </span><span lang="EN-GB">je</span><span lang="EN-GB" style="mso-ansi-language:
HR"> </span><span lang="EN-GB">jak</span><span lang="EN-GB" style="mso-ansi-language:
HR"> </span><span lang="EN-GB">pritisak</span><span lang="EN-GB" style="mso-ansi-language:
HR"> </span><span lang="EN-GB">neprijatelj</span><span lang="EN-GB" style="mso-ansi-language:HR"> 
</span><span lang="EN-GB">vr</span><span lang="HR" style="mso-ansi-language:HR">š</span><span lang="EN-GB">io</span><span lang="EN-GB" style="mso-ansi-language:HR"> 
</span><span lang="EN-GB">sa</span><span lang="EN-GB" style="mso-ansi-language:HR"> 
</span><span lang="EN-GB">pravca</span><span lang="EN-GB" style="mso-ansi-language:HR"> 
</span><span lang="EN-GB">Glamo</span><span lang="HR" style="mso-ansi-language:HR">č</span><span lang="EN-GB">a</span><span lang="EN-GB" style="mso-ansi-language:HR"> 
</span><span lang="EN-GB">gde</span><span lang="EN-GB" style="mso-ansi-language:HR"> 
</span><span lang="EN-GB">su</span><span lang="EN-GB" style="mso-ansi-language:HR"> 
</span><span lang="EN-GB">mu</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">tenkovi</span><span lang="EN-GB" style="mso-ansi-language:HR"> 
</span><span lang="EN-GB">dejstvovali</span><span lang="HR" style="mso-ansi-language:HR">. 
</span><span lang="EN-GB">Kako</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">koji</span><span lang="EN-GB" style="mso-ansi-language:HR"> 
</span><span lang="EN-GB">bataljon</span><span lang="HR" style="mso-ansi-language:HR"> 
3. </span><span lang="EN-GB">proleterske</span><span lang="EN-GB" style="mso-ansi-language:HR"> 
</span><span lang="EN-GB">brigade</span><span lang="EN-GB" style="mso-ansi-language:HR"> 
</span><span lang="EN-GB">pristizao</span><span lang="HR" style="mso-ansi-language:HR">, 
</span><span lang="EN-GB">upu</span><span lang="HR" style="mso-ansi-language:HR">ć</span><span lang="EN-GB">ivan</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="EN-GB">polo</span><span lang="HR" style="mso-ansi-language:HR">ž</span><span lang="EN-GB">aje</span><span lang="EN-GB" style="mso-ansi-language:HR"> 
</span><span lang="EN-GB">prema</span><span lang="EN-GB" style="mso-ansi-language:HR"> 
</span><span lang="EN-GB">neprijatelju</span><span lang="HR" style="mso-ansi-language:HR">.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Na</span><span lang="HR" style="mso-ansi-language:HR">š 
5. </span><span lang="EN-GB">bataljon</span><span lang="HR" style="mso-ansi-language:HR">, 
</span><span lang="EN-GB">koji</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">prebacio</span><span lang="EN-GB" style="mso-ansi-language:HR"> 
</span><span lang="EN-GB">preko</span><span lang="EN-GB" style="mso-ansi-language:HR"> 
</span><span lang="EN-GB">komunikacije</span><span lang="EN-GB" style="mso-ansi-language:HR"> 
</span><span lang="EN-GB">me</span><span lang="HR" style="mso-ansi-language:HR">đ</span><span lang="EN-GB">u</span><span lang="EN-GB" style="mso-ansi-language:HR"> 
</span><span lang="EN-GB">skoro</span><span lang="EN-GB" style="mso-ansi-language:HR"> 
</span><span lang="EN-GB">poslednjim</span><span lang="EN-GB" style="mso-ansi-language:HR"> 
</span><span lang="EN-GB">jedinicama</span><span lang="HR" style="mso-ansi-language:HR"> 
(</span><span lang="EN-GB">iza</span><span lang="EN-GB" style="mso-ansi-language:HR"> 
</span><span lang="EN-GB">kolone</span><span lang="EN-GB" style="mso-ansi-language:HR"> 
</span><span lang="EN-GB">Vrhovnog</span><span lang="HR" style="mso-ansi-language:HR"> 
š</span><span lang="EN-GB">taba</span><span lang="HR" style="mso-ansi-language:HR">) 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">negde</span><span lang="EN-GB" style="mso-ansi-language:HR"> 
</span><span lang="EN-GB">oko</span><span lang="HR" style="mso-ansi-language:HR"> 
18 č</span><span lang="EN-GB">asova</span><span lang="HR" style="mso-ansi-language:HR"> 
2. </span><span lang="EN-GB">juna</span><span lang="EN-GB" style="mso-ansi-language:HR"> 
</span><span lang="EN-GB">dobio</span><span lang="EN-GB" style="mso-ansi-language:HR"> 
</span><span lang="EN-GB">zadatak</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">izi</span><span lang="HR" style="mso-ansi-language:HR">đ</span><span lang="EN-GB">e</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="EN-GB">polo</span><span lang="HR" style="mso-ansi-language:HR">ž</span><span lang="EN-GB">aje</span><span lang="EN-GB" style="mso-ansi-language:HR"> 
</span><span lang="EN-GB">preko</span><span lang="EN-GB" style="mso-ansi-language:HR"> 
</span><span lang="EN-GB">severnih</span><span lang="EN-GB" style="mso-ansi-language:HR"> 
</span><span lang="EN-GB">padina</span><span lang="EN-GB" style="mso-ansi-language:HR"> 
</span><span lang="EN-GB">Kurozeba</span><span lang="HR" style="mso-ansi-language:HR">, 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="EN-GB">visove</span><span lang="EN-GB" style="mso-ansi-language:HR"> 
</span><span lang="EN-GB">severno</span><span lang="EN-GB" style="mso-ansi-language:HR"> 
</span><span lang="EN-GB">od</span><span lang="EN-GB" style="mso-ansi-language:HR"> 
</span><span lang="EN-GB">njega</span><span lang="HR" style="mso-ansi-language:HR">, 
</span><span lang="EN-GB">u</span><span lang="EN-GB" style="mso-ansi-language:HR"> 
</span><span lang="EN-GB">masivu</span><span lang="EN-GB" style="mso-ansi-language:HR"> 
</span><span lang="EN-GB">planine</span><span lang="HR" style="mso-ansi-language:HR"> 
Č</span><span lang="EN-GB">ardak</span><span lang="HR" style="mso-ansi-language:HR"> 
— </span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">zatvori</span><span lang="EN-GB" style="mso-ansi-language:HR"> 
</span><span lang="EN-GB">taj</span><span lang="EN-GB" style="mso-ansi-language:HR"> 
</span><span lang="EN-GB">pravac</span><span lang="HR" style="mso-ansi-language:HR">. 
</span><span lang="EN-GB">Ono</span><span lang="HR" style="mso-ansi-language:HR"> 
š</span><span lang="EN-GB">to</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">bilo</span><span lang="EN-GB" style="mso-ansi-language:HR"> 
</span><span lang="EN-GB">zna</span><span lang="HR" style="mso-ansi-language:HR">č</span><span lang="EN-GB">ajno</span><span lang="EN-GB" style="mso-ansi-language:HR"> 
</span><span lang="EN-GB">za</span><span lang="EN-GB" style="mso-ansi-language:HR"> 
</span><span lang="EN-GB">bataljon</span><span lang="EN-GB" style="mso-ansi-language:HR"> 
</span><span lang="EN-GB">jeste</span><span lang="EN-GB" style="mso-ansi-language:HR"> 
</span><span lang="EN-GB">to</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">pre</span><span lang="HR" style="mso-ansi-language:HR">š</span><span lang="EN-GB">ao</span><span lang="EN-GB" style="mso-ansi-language:HR"> 
</span><span lang="EN-GB">komunikaciju</span><span lang="EN-GB" style="mso-ansi-language:HR"> 
</span><span lang="EN-GB">sa</span><span lang="EN-GB" style="mso-ansi-language:HR"> 
</span><span lang="EN-GB">svim</span><span lang="EN-GB" style="mso-ansi-language:HR"> 
</span><span lang="EN-GB">svojim</span><span lang="EN-GB" style="mso-ansi-language:HR"> 
</span><span lang="EN-GB">delovima</span><span lang="HR" style="mso-ansi-language:HR">, 
</span><span lang="EN-GB">ali</span><span lang="EN-GB" style="mso-ansi-language:HR"> 
</span><span lang="EN-GB">mnogo</span><span lang="EN-GB" style="mso-ansi-language:HR"> 
</span><span lang="EN-GB">zamoren</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">nenahranjen</span><span lang="HR" style="mso-ansi-language:HR">. 
</span><span lang="EN-GB">Na</span><span lang="EN-GB" style="mso-ansi-language:HR"> 
</span><span lang="EN-GB">polo</span><span lang="HR" style="mso-ansi-language:HR">ž</span><span lang="EN-GB">ajima</span><span lang="EN-GB" style="mso-ansi-language:HR"> 
</span><span lang="EN-GB">kod</span><span lang="HR" style="mso-ansi-language:HR"> 
Č</span><span lang="EN-GB">ardaka</span><span lang="EN-GB" style="mso-ansi-language:HR"> 
</span><span lang="EN-GB">ostali</span><span lang="EN-GB" style="mso-ansi-language:HR"> 
</span><span lang="EN-GB">smo</span><span lang="EN-GB" style="mso-ansi-language:HR"> 
</span><span lang="EN-GB">jo</span><span lang="HR" style="mso-ansi-language:HR">š 
</span><span lang="EN-GB">izvesn</span><span lang="HR" style="mso-ansi-language:HR">o 
</span><span lang="EN-GB">vreme</span><span lang="HR" style="mso-ansi-language:HR">, 
</span><span lang="EN-GB">ali</span><span lang="EN-GB" style="mso-ansi-language:HR"> 
</span><span lang="EN-GB">bez</span><span lang="EN-GB" style="mso-ansi-language:HR"> 
</span><span lang="EN-GB">zna</span><span lang="HR" style="mso-ansi-language:HR">č</span><span lang="EN-GB">ajnih</span><span lang="EN-GB" style="mso-ansi-language:HR"> 
</span><span lang="EN-GB">borbi</span><span lang="HR" style="mso-ansi-language:HR">. 
</span><span lang="EN-GB">Bilo</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">malo</span><span lang="EN-GB" style="mso-ansi-language:HR"> 
</span><span lang="EN-GB">pu</span><span lang="HR" style="mso-ansi-language:HR">š</span><span lang="EN-GB">karanja</span><span lang="EN-GB" style="mso-ansi-language:HR"> 
</span><span lang="EN-GB">sa</span><span lang="HR" style="mso-ansi-language:HR"> 
č</span><span lang="EN-GB">etnicima</span><span lang="EN-GB" style="mso-ansi-language:HR"> 
</span><span lang="EN-GB">koji</span><span lang="EN-GB" style="mso-ansi-language:HR"> 
</span><span lang="EN-GB">su</span><span lang="EN-GB" style="mso-ansi-language:HR"> 
</span><span lang="EN-GB">pripucavali</span><span lang="EN-GB" style="mso-ansi-language:HR"> 
</span><span lang="EN-GB">iz</span><span lang="HR" style="mso-ansi-language:HR"> 
š</span><span lang="EN-GB">ume</span><span lang="HR" style="mso-ansi-language:HR">, 
</span><span lang="EN-GB">ali</span><span lang="EN-GB" style="mso-ansi-language:HR"> 
</span><span lang="EN-GB">nigde</span><span lang="EN-GB" style="mso-ansi-language:HR"> 
</span><span lang="EN-GB">nisu</span><span lang="EN-GB" style="mso-ansi-language:HR"> 
</span><span lang="EN-GB">smeli</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">prihvate</span><span lang="EN-GB" style="mso-ansi-language:HR"> 
</span><span lang="EN-GB">ozbiljnu</span><span lang="EN-GB" style="mso-ansi-language:HR"> 
</span><span lang="EN-GB">borbu</span><span lang="HR" style="mso-ansi-language:HR">.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Ve</span><span lang="HR" style="mso-ansi-language:HR">ć 
</span><span lang="EN-GB">padom</span><span lang="EN-GB" style="mso-ansi-language:HR"> 
</span><span lang="EN-GB">mraka</span><span lang="HR" style="mso-ansi-language:HR"> 
3. </span><span lang="EN-GB">juna</span><span lang="EN-GB" style="mso-ansi-language:HR"> 
</span><span lang="EN-GB">bataljon</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">krenuo</span><span lang="EN-GB" style="mso-ansi-language:HR"> 
</span><span lang="EN-GB">pored</span><span lang="EN-GB" style="mso-ansi-language:HR"> 
</span><span lang="EN-GB">Kupresa</span><span lang="EN-GB" style="mso-ansi-language:HR"> 
</span><span lang="EN-GB">u</span><span lang="EN-GB" style="mso-ansi-language:HR"> 
</span><span lang="EN-GB">jugozapadnom</span><span lang="EN-GB" style="mso-ansi-language:HR"> 
</span><span lang="EN-GB">pravcu</span><span lang="HR" style="mso-ansi-language:HR">. 
</span><span lang="EN-GB">Nedaleko</span><span lang="EN-GB" style="mso-ansi-language:HR"> 
</span><span lang="EN-GB">od</span><span lang="EN-GB" style="mso-ansi-language:HR"> 
</span><span lang="EN-GB">sela</span><span lang="EN-GB" style="mso-ansi-language:HR"> 
</span><span lang="EN-GB">Vukovsko</span><span lang="EN-GB" style="mso-ansi-language:HR"> 
</span><span lang="EN-GB">smo</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">zadr</span><span lang="HR" style="mso-ansi-language:HR">ž</span><span lang="EN-GB">ali</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="EN-GB">tim</span><span lang="EN-GB" style="mso-ansi-language:HR"> 
</span><span lang="EN-GB">polo</span><span lang="HR" style="mso-ansi-language:HR">ž</span><span lang="EN-GB">ajima</span><span lang="EN-GB" style="mso-ansi-language:HR"> 
</span><span lang="EN-GB">ostali</span><span lang="EN-GB" style="mso-ansi-language:HR"> 
</span><span lang="EN-GB">sve</span><span lang="EN-GB" style="mso-ansi-language:HR"> 
</span><span lang="EN-GB">dok</span><span lang="EN-GB" style="mso-ansi-language:HR"> 
</span><span lang="EN-GB">drug</span><span lang="EN-GB" style="mso-ansi-language:HR"> 
</span><span lang="EN-GB">Tito</span><span lang="EN-GB" style="mso-ansi-language:HR"> 
</span><span lang="EN-GB">sa</span><span lang="EN-GB" style="mso-ansi-language:HR"> 
</span><span lang="EN-GB">najbli</span><span lang="HR" style="mso-ansi-language:HR">ž</span><span lang="EN-GB">im</span><span lang="EN-GB" style="mso-ansi-language:HR"> 
</span><span lang="EN-GB">saradnicima</span><span lang="EN-GB" style="mso-ansi-language:HR"> 
</span><span lang="EN-GB">nije</span><span lang="EN-GB" style="mso-ansi-language:HR"> 
</span><span lang="EN-GB">oti</span><span lang="HR" style="mso-ansi-language:HR">š</span><span lang="EN-GB">ao</span><span lang="EN-GB" style="mso-ansi-language:HR"> 
</span><span lang="EN-GB">avionom</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="EN-GB">ostrvo</span><span lang="EN-GB" style="mso-ansi-language:HR"> 
</span><span lang="EN-GB">Vis</span><span lang="HR" style="mso-ansi-language:HR">.<o:p>
</o:p>
</span></p>
<span lang="EN-GB" style="font-size:12.0pt;mso-bidi-font-size:8.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
EN-GB;mso-fareast-language:EN-US;mso-bidi-language:AR-SA">Milorad</span><b><span lang="EN-GB" style="font-size:12.0pt;mso-bidi-font-size:8.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:HR;mso-fareast-language:
EN-US;mso-bidi-language:AR-SA"> </span></b><span lang="EN-GB" style="font-size:
12.0pt;mso-bidi-font-size:8.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:EN-GB;mso-fareast-language:EN-US;
mso-bidi-language:AR-SA">TOMI</span><span lang="HR" style="font-size:12.0pt;
mso-bidi-font-size:8.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">Ć</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_201.htm"><b>Prethodni dokument</b></a></TD>
<TD><a href="31_203.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

