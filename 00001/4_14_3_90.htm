<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_89.htm"><b>Prethodni dokument</b></a></TD>
<TD><a href="4_14_3_91.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA VUČEDOLSKE BRIGADE OD 14. MARTA 
1944. KOMANDI OPERATIVNIH JEDINICA ISTOČNE BOSNE I HERCEGOVINE O BORBAMA PROTIV 
JEDINICA NOVJ KOD GRAHOVA1</strong></p>
<p>Koncept2</p>
<p align="center">ZA 200 3</p>
<p>Komanda 250,4 ako Vam je podnela izveštaj, da su samo delovi Šegrtove5 
divizije na teritoriji Vučedolske brigade za sada, po sve je neistinit, i ako 
je takav izveštaj podnet toj komandi smatram da je tendenciozan, pošto je po 
sve netačan.</p>
<p>Ja Vam i sada tvrdim, da je Vučedolsku brigadu, noću 25/26 prošlog meseca, 
napadala najmanje tri hiljade partizana6 i budite ubeđeni, ako ste podneli izveštaj 
V.K. da niste zaobišli istinu, u pogledu precenjivanja, nego čak ste 
podce-nili partizanske snage jer ih je bilo i više.</p>
<p>Na Dragalju čim sam došao stupio sam u borbu sa komunistima, koji su bili 
proterani i pored dvodnevnog napornog marša Trebinje—Dragalj. U ovoj borbi 
zaista sam vodio borbu sa manjim partizanskim snagama.7 — Ni tri dana nisam 
imao odmora, pa sam ponova napadnut od strane druge Dalmatinske brigade, ojačane 
sa dva bataljona 6. Crnogorske brigde, kao i drugim manjim delovima partizanskih 
snaga iz sreza Nikšićskog, koje sam posle neprestane i teške 40-seto časovne 
borbe razbio i istima nanio ogromne gubitke u mrtvima, ranjenim i zarobljenim, 
kao i drugom materijalu.</p>
<p>Za pokret nacionalnih trupa sa pravca Cetinja nisam ni znao do dolaska u 
Dragalj, a i da sam znao, ranije nišani mogao izići u Dragalj, a niti krenuti 
prema Cucama, pošto su odmah po mom dolasku u Dragalj nacionalne trupe povukle 
se u pravcu Čekanja.8</p>
<p>Zubački bataljon nisu napadale niti sada napadaju one partizanske snage koje 
su napadale Vučedolsku brigadu, već samo delovi jedne Šegrtove brigade, pošto 
su odmah po mom povlačenju t.j. izlasku na Dragalj i Grahovo sve glavne 
partizanske snage povučene prema Grahovu, Dragalj u, Čevu i Nikšiću. Sa ovim 
neću da potcenim Hercegovačke jedinice, jer ih uvek ističem i odajem im 
priznanje, ali hoću da kažem to, ako Vam je neko podneo izveštaj, da i sada 
nema drugih jedinica osim delova Šegrtove brigade na teritoriji Vučedolske 
brigade, taj izveštaj je pisan iz duboke pozadine bez ikakve orijentacije o 
stanju situacije.</p>
<p>Situacija na teritoriji Vučedolske brigade i prema Hercegovini—Zupcima je: 
200 partizana u Lastvi, Nudolu i prema Orovcu. — Na teritoriji Vučedolske 
brigade 12 Segrtova, 2 Dalmatinska i 6 Crnogorska brigada, koje su brigade angažo-vane 
u borbi protivu Vučedolske brigade na položajima: Treš-njevo — Droškorica 
— Prisoja — Osječenica — Grahovac — Omutić — Zaslap. Svakodnevno sam 
u borbama i za ono 12 dana »ležanja«, naneo sam partizanima teške gubitke i 
ako su brojno jače i ove partizanske snage od moje brigade i pored toga što sa 
sobom imam 1.035 boraca.</p>
<p>Dosada sam Vam podneo tri pismena izveštaj a i jednu telefonsku depešu i 
nemogu biti pametan zašto izveštaje niste dobili.</p>
<p>Do sada sam poslao nekoliko kurira za Cetinje i Nikšić ali još nisam 
dobivao nikakva odgovora. — Takođe sam pokušao poslati kurira i za 
Trebinjsku brigadu, koji se vratio od Konjskog i isti kurir me je obavestio, da 
se na Zupcima nalaze manji partizanski delovi.</p>
<p>Napominjem, da dostavljam objektivne izveštaje i po sve tačne u koliko je 
to moguće.</p>
<p>Jedna Segrtova brigada se nalazi prema Nikšiću negde oko Trubjele, bar kako 
za sada raspolažem sa podatcima o partizanskim snagama prema Nikšiću. —</p>
<p>Brigadom ja uvek komandujem a nikako ko drugi, jer da ne komandujem ne bih 
imao brigadu u celini. — Znadite da i danas vodim borbu sa jakim partizanskim 
snagama. — Koliko partizana ima na Zupcima tačno neznam ali znam to, da se ja 
nisam pojavio u Dragalj i Grahovo, partizana bi mnogo više krenulo prema 
Zupcima. — Pokret od Cetinja takođe je povukao i na sebe veći broj partizana 
sa teritorije Vučedolske brigade posle moga povlačenja.</p>
<p>S VEROM U BOGA ZA KRALJA I OTADŽBINU!</p>
<p>14. III 44. g. Položaj</p>
<p>KOMANDANT, KAPETAN Ivan M. Janičić</p>
<p>&nbsp;</p>
<p>1 Original (pisan na mašini, ćirilicom) u Arhivu VII, Ča, k. 140,. reg. 
br. 13/6 (CG-V-1450).</p>
<p>2 Dopisano, mastilom ćirilicom.</p>
<p>3 Brojčana oznaka za Komandu operativnih jedinica istočne Bosne i 
Hercegovine.</p>
<p>4 Brojčana oznaka za Štab Trebinjskog korpusa.</p>
<p>5 Vlado. Tada je bio komandant 29. NOU divizije.</p>
<p>6 Napad je vršen na 12. hercegovačku NOU brigadu.</p>
<p>7 Reč je o jedinicama Primorske operativne grupe. Detaljnije o rasporedu i 
dejstvima tih jedinica vidi tom III, knj. 7, dok. br. 91 i 100; tom IV, knj. 22, 
dok. br. 149.</p>
<p>8 O dejstvima tih tzv. nacionalnih jedinica vidi tom III, knj. 7, dok. br. 
100 i 324.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_89.htm"><b>Prethodni dokument</b></a></TD>
<TD><a href="4_14_3_91.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
