<html>
<head>
<meta http-equiv="Content-Type" content="text/html; charset=utf-8">

<title>Blazo Jankovic: CETVRTA PROLETERSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Blazo Jankovic: CETVRTA PROLETERSKA</b><br>


<CENTER><TABLE border="1"><TR><TD><a href="43.htm"><b>Sadr&#382;aj</b></a></TD>
<TD><a href="43_61.htm"><b>Prethodni dokument</b></a></TD>
<TD><a href="43_63.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" style="TEXT-INDENT: 27pt"><span lang="RU" style="FONT-SIZE: 14pt; mso-bidi-font-size: 12.0pt; mso-ansi-language: RU"><b>БОРБЕ 
У ДОЛИНИ ЛИМА (22. мај — 28. јул 1944)<O:P>
 <i></O:P>
</i></b></span></p>
<p class="MsoNormal" style="TEXT-INDENT: 27pt"><i><span lang="RU" style="FONT-SIZE: 14pt; mso-bidi-font-size: 12.0pt; mso-ansi-language: RU">Затварање 
правца</span><span lang="HR" style="FONT-SIZE: 14pt; mso-bidi-font-size: 12.0pt; mso-ansi-language: HR">:</span><span lang="RU" style="FONT-SIZE: 14pt; mso-bidi-font-size: 12.0pt; mso-ansi-language: RU"> 
Беране — Рожај и Беране — Сјеница, почетак 
јуна 1944.<O:P>
 </O:P>
</span></i></p>
<p class="MsoNormal" style="TEXT-INDENT: 27pt"><span lang="RU" style="mso-ansi-language: RU">&nbsp;<O:P>
 </O:P>
</span></p>
<p class="MsoNormal" style="TEXT-INDENT: 27pt"><span lang="RU" style="mso-ansi-language: RU">Међутим, 
док је 2. дивизија водила успјешне борбе на 
свом сектору, непријатељ је напао 3. ударну и 
5. крајишку дивизију. До 17. јуна одбачен је на 
свим правцима, осим испред 7. и 8. црногорске 
бригаде, које су се повукле на линију Ивање 
— Курило — Бистрица. Тиме је био откривен 
лијеви бок 4. бригаде и угрожено је Беране. 
Да би олакшао положај угрожених јединица и 
спријечио непријатељев продор према 
Беранама и Андријевици, штаб корпуса је 18. 
јуна формирао посебну оперативну групу (ОГ) 
и дао јој задатак да очисти Бихор и ослободи 
Рожај. У састав групе су из 2. дивизије ушли 4. 
пролетерска бригада и два батаљона 3. српске 
бригаде, а из 3. дивизије 7. црногорска 
бригада и два батаљона 8. црногорске бригаде, 
те корпусни брдски артиљеријски дивизион. 
Полазни рејони јединица 3. дивизије били су 
Шиповица — Бистрица — Ивање, јединица 2. 
дивизије Горажде — Заграђе — Врбица, а 
корпусног артиљеријског дивизиона село 
Пешца. Наређено је да наступање почне 20. 
јуна, у 4 часа, а да се акција заврши најдаље 
до 22. јуна.<sup>5</sup><O:P>
 </O:P>
</span></p>
<p class="MsoNormal" style="TEXT-INDENT: 27pt"><sup><span lang="RU" style="FONT-SIZE: 10pt; mso-bidi-font-size: 8.0pt; mso-ansi-language: RU">5</span></sup><span lang="RU" style="FONT-SIZE: 10pt; mso-bidi-font-size: 8.0pt; mso-ansi-language: RU"> 
Зборник, том Ш, књ. 7. док. 302. </span><span lang="RU" style="FONT-SIZE: 10pt; mso-bidi-font-size: 12.0pt; mso-ansi-language: RU"><O:P>
</O:P>
</span></p>
<p class="MsoNormal" style="TEXT-INDENT: 27pt"><span lang="RU" style="mso-ansi-language: RU">&nbsp;<O:P>
 </O:P>
</span></p>
<p class="MsoNormal" style="TEXT-INDENT: 27pt"><span lang="RU" style="mso-ansi-language: RU">Штаб 
2. дивизије, који је руководио овом акцијом, 
усмјерио је јединице оперативне групе 
према Бихору и Рожају. Јединице су 
наступале у три упоредне колоне. Лијевој 
колони, састава 7. црногорска бригада и два 
батаљона 8. црногорске бригаде, наређено је 
да наступање отпочне из рејона Шиповице и 
Годијева, правцем Шиповица, преко Моравца и 
Бишева, да што прије овлада комуникацијом 
Рожаје — Тутин, поруши је на одсеку Грахово 
— Клисура и затвори правце који воде од 
Сјенице и Новог Пазара према Рожају. Средња 
колона, састава 4. пролетерска бригада, 
имала је да наступа правцем Турјак — Рожаје 
— долина Ибра, да очисти просторију у 
захвату између Смиљевице (к. 1963), — 
Бисернице (к. 1475 — Грбова крша (тр. 1475) — 
Равништа (к. 1285) — Боровог брда (тр. 1503) — 
Пискавице (тр. 1545) — Рамовића, да ослободи 
Рожаје и наступа десном обалом Ибра, према 
селима Балетићима, Његушима и Боснику, ради 
за-тварања праваца који воде из Косова 
долином Ибра за Рожаје. Батаљонима 3. српске 
бригаде, који су чинили десну колону, 
наређено је да се прикупе у рејону Дапсића, 
да заузму Смиљевицу и организују је за 
одбрану. Корпусни артиљеријски дивизион 
имао је задатак да се 20. јуна пребаци у рејон 
Заграђа, да подржава наступање 4. бригаде и 
напад на Рожаје.</span><sup><span lang="RU" style="FONT-SIZE: 10pt; mso-bidi-font-size: 8.0pt; mso-ansi-language: RU">6</span></sup><span lang="RU" style="mso-ansi-language: RU"><O:P>
 </O:P>
</span></p>
<p class="MsoNormal" style="TEXT-INDENT: 27pt"><sup><span lang="RU" style="FONT-SIZE: 10pt; mso-bidi-font-size: 8.0pt; mso-ansi-language: RU">6</span></sup><span lang="RU" style="FONT-SIZE: 10pt; mso-bidi-font-size: 8.0pt; mso-ansi-language: RU"> 
Исто, док. 303<O:P>
 </O:P>
</span></p>
<p class="MsoNormal" style="TEXT-INDENT: 27pt"><span lang="RU" style="mso-ansi-language: RU">&nbsp;<O:P>
 </O:P>
</span></p>
<p class="MsoNormal" style="TEXT-INDENT: 27pt"><span lang="RU" style="mso-ansi-language: RU">Међутим, 
док се Оперативна група припремала за 
чишћење Бихора и ослобођење Рожаја, 
непријатељ је јачим снагама напао положаје 
7. и 8. црногорске бригаде и до 20. јуна 
потиснуо обје бригаде са десне обале Лима 
на лијеву, посјевши положаје на линију 
Бистрица — Курило (тр. 1315) — Ивање, 
спријечио је њихово учешће у планираној 
операцији чишћења Бмхора. Да би олакшали 
положај 7. и 8. бригаде, три батаљона 4. 
пролетерске су 20. јуна, умјесто на </span><span lang="RU" style="mso-bidi-font-size: 9.0pt; mso-ansi-language: RU">Рожаје, 
напала лијеви бок и позадину 
непријатељских снага које су потискивале 
помињане бригаде. Напад су извели с 
положаја Велика страна — Бучје — Иваново 
брдо — Вреоца. правцем Петњица — Туцање — 
Горуша — Годијево — Остроноша. Борба коју 
су заподјели 2, 4. и 5. батаљон 4. бригаде била 
је врло оштра, али су батаљони 4. бригаде, 
подржани корпусним артиљеријским 
дивизионом, успјели да сломе отпор 
непријатеља и овладају линијом Османово 
брдо — Мушница. За то вријеме су 1. и 3. 
батаљон и чета пратећих оруђа бригаде и 
батаљони 3. српске бригаде успјешно 
задржавали групацију од око 2.000 
непријатељских војника који су од Рожаја 
наступали према Беранама. Први батаљон је 
то чинио с положаја Плоче — Симовче; 3. 
батаљон с положаја Радованово брдо — 
Бабино брдо; чета пратећих оруђа са 
ватрених положаја из рејона Оштре јеле, а 
батаљони 3. српске бригаде са Остожера (к. 
1451). Пошто је непријатељ одбачен ка Сјеници, 
а 7. и 8. бригада организовале одбрану долине 
Лима од Фемића крша до Бијелог Поља, три 
батаљона 4. бригаде су 21/22. јуна поново 
посјели положаје: Велика страна — Бреза (2. 
батаљон), Дуб — Бучје (5. батаљон), Иваново 
брдо — Вреоца — Градина (4. батаљон), а 
корпусни артагљеријски дивизион пренио је 
ватру према Рожају. Са тих положаја су 2, 4. и 
5. батаљон 4. бригаде, по јакој киши и кроз 
густу букову шуму, ноћу 22/23. јуна напали 
Смиљевицу, Кацубер, Турјак и Јазавчев крш. 
Како напад није успио, борбе за те положаје 
су настављене све до 24. јуна, када су 4. 
пролетерска и батаљони 3. српске бригаде 
одбацили непријатеља за Рожаје. У тим 
борбама непријатељ је имао више од 100 
избачених из строја, а из 4. избачено је из 
строја око 30 бораца и старјешина.<sup>7</sup></span><span lang="RU" style="mso-ansi-language: RU"> 
Тиме је планирано чишћење Бихора и 
ослобођење Рожаја одложено за другу, 
повољнију прилику, а 4. бригада се задржала 
на дијелу лимског мостобрана од Градине — 
преко Бабина, Горажда и Турјака — до 
Смиљевице.<O:P>
 </O:P>
</span></p>
<sup><span lang="RU" style="FONT-SIZE: 10pt; FONT-FAMILY: 'Times New Roman'; mso-bidi-font-size: 8.0pt; mso-ansi-language: RU; mso-fareast-font-family: 'Times New Roman'; mso-fareast-language: EN-US; mso-bidi-language: AR-SA">7</span></sup><span lang="RU" style="FONT-SIZE: 10pt; FONT-FAMILY: 'Times New Roman'; mso-bidi-font-size: 8.0pt; mso-ansi-language: RU; mso-fareast-font-family: 'Times New Roman'; mso-fareast-language: EN-US; mso-bidi-language: AR-SA"> 
Погинули су: борци Миленко Барјектаревић, 
Љубомир В. Бракочевић, Ђорђије О. Бабовић, 
Стојан С. Вујовић, Душан Б. Вукић, Батрић С. 
Губеринић, Драгутин Р. Драговић, Радош 
Јововић, Вељко Лалић, Драго Лончаревић, 
Милка Јосе Микуландра, Миленко Марсенић, 
Обрад С. Марсенић, Милена М. Марсенић, Раде Р. 
Марсенић и Љубо Мартиновић; десетари Марко 
Ш. Загорац, Милован Мијушко-вић и Божидар Р. 
Симовић; политички делегати вода Илија К. 
Зечевић и Мијајло Р. Симоновић и водник 
Милан Л. Ињац; дневник аутора.</span>
<p>
<br>
<CENTER><TABLE border="1"><TR><TD><a href="43.htm"><b>Sadr&#382;aj</b></a></TD>
<TD><a href="43_61.htm"><b>Prethodni dokument</b></a></TD>
<TD><a href="43_63.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

