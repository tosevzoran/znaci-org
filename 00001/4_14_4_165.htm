<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_164.htm"><b>Prethodni dokument</b></a></TD>
<TD><a href="4_14_4_166.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST ŠTABA VRHOVNE KOMANDE OD 5. MARTA 1945. 
KOMANDANTIMA NEPOSREDNO POTClNJENlH JEDINICA ZA PREGRUPISAVANJE RADI SPREČAVANJA 
PRODORA NOVJ U REJON TREBOVCA1</strong></p>
<p align="center">U 1.30 časova2 Štab</p>
<p align="center">VRHOVNE KOMANDE</p>
<p align="center">O. Br. 278</p>
<p align="center">5. marta 1945. godine</p>
<p align="center">Položaj.</p>
<p align="center">20 časova3</p>
<p align="center">ZAPOVEST</p>
<p>Naše snage posle 40 dana borbi drže sada položaj Brezici 481 4 km severo 
istočno od s. Lukavice — Golo Brdo [K.] 544 — Spletena Lipa [K.] 586 i [K.] 
651 — Kovačeva Kosa [K.] 640 — Vis k. 556 — Jelik [K.] 542 — Zeljinovo 
Brdo [K.] 534 i dalje na zapad u pravcu s. Avramovine jugoistočno od Gradačca.4 
Ove maše snage suviše su izmorene i hitno je potrebno da na otseku od Brezići 
481 do zaključno na Spletenoj Lipi k. 586 i 651 budu zamenjene svežim snagama. 
Da bi se napred navedena linija održala u našoj vlasti sa naslonom na 
Crnogorske trupe5 na desnom krilu u oblasti Lukavice i Zoljinog Visa 527,</p>
<p align="center">NAREĐUJEM:</p>
<p>1. — Pukovnik Keserović krenuće odmah sa svima raspoloživim snagama 
najkraćim pravcem od Tarevaca preko s. Riječana na s. Markoviće — Duge 
Njive 618 — Prebijeni Kamen 649 i dalje ma Spletenu Lipu 651 gde izbiti što 
pre. Sumadiski korpus potpukovnika Dušana Smiljanića koji je sada u s. Tolisi 
izbice odmah na Prebijeni Kamen i Spletenu Lipu i staviti se pod komandu 
pukovnika Keserovića.6 Pukovnik Keserović sa svojim snagama i snagama 
potpukovnika Dušana Smiljanića primiče i osigurače otsek položaja Brezići 
481 — Golo Brdo 544 — Spletena Lipa 651 i uhvatiti desno vezu kod Zeljinog 
Visa 527 sa Crnogorskim trupama, a levo na Kovačevoj Kosi i Visu k. 556 s 
trupama Ljube Jova-novića, Pukovnik Keserović na dodeljenom otseku smeniće 
napred navedene delove i postaviti ih u svoju rezervu pozadi svoga levog krila, 
u oblasti Prebijeni Kam — Duge Njive.</p>
<p>2.&nbsp; — Pukovnik Dragoslav Pavlović, komandant Kraljevskih komandosa 
primiče na sebe držanje Modriče. Za ovo mu stoje na raspoloženju: Kraljevski 
komandosi, đački odred pukovnika Paloševića i Smederevski odred poč.[ivšeg] 
Lazo-vića.7</p>
<p>3.&nbsp; — Sve snage pukovnika Keserovića koje se sada nalaze u Modriču 
ulaze u sastav Keserovićevih snaga koje izlaze na položaj.</p>
<p>4.&nbsp; — Ako potpukovnik Dušan Smiljanić stigne pre Keserovića na 
Prebijeni Kam, jer je on bliži, zadržaće se na Prebijenom Kamu do dolaska 
pukovnika Keserovića, ali u slučaju potrebe i nužde dejstvovaće na napred 
određenom otseku do dolaska pukovnika Keserovića. Potpukovnik Smiljanić da 
krene odmah čim dobije ovo naređenje.</p>
<p>5.&nbsp; — Voditi računa da se napred određena linija mora po svaku cenu 
održati jer su nam bolesni i ranjeni veliko pitanje u našoj pozadini.</p>
<p align="center">Dostavljeno:</p>
<p align="center">Pukovniku Keseroviću, potpukovnik D. Smiljaniću, pukov. 
Pavloviću, majoru Kalabiću, Smederevskom odredu, pukov. Ljubi Jovanoviću.</p>
<p align="center">Načelnik štaba Vrhovne komande</p>
<p align="center">Armiski đeneral,</p>
<p align="center"><strong>Drag. M. Mihailović</strong></p>
<p align="center">M. P.8</p>
<p>1&nbsp; Original (pisan na mašini, ćirilicom) u Arhivu VII, Ča, k. 6, reg. 
br. 15/3 (VK—V—493/1).</p>
<p>2&nbsp; i 3 Dopisano olovkom.</p>
<p>4 Vidi dok. br. 145, 149, 151, 152, 158 i 159; Arhiv VII, Ča, k. 95, reg. 
br. 4/7.</p>
<p>5 Odnosi se na jedinice pod komandom Pavla Đurišića (1, 5. i 8. divizija 
Crnogorske armije).</p>
<p>6&nbsp; Vidi dok. br. 177.</p>
<p>7&nbsp; Živan, bivši komandant Smederevskog korpusa. Od ostataka tog 
korpusa, Draža Mihailović je 22. februara 1945. naredio da se formira Leteći 
smederevski korpus sastava: gtabni bataljon, 1. i 2. jasenički bataljon (od 
ostataka 1. i 2. jaseničke brigade) i 3. velikoorašački bataljon (od ostataka 
Velikoorašačke brigade). Za komandanta je određen kapetan Dimitrije Radojević 
(Arhiv VII, Ča, k. 6, reg. br. 19/2).</p>
<p>8 Okrugli pečat: »Komanda jugoslovenske vojske u otadžbini — Gorski štab 
br. 1«.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_164.htm"><b>Prethodni dokument</b></a></TD>
<TD><a href="4_14_4_166.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
