<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_111.htm"><b>Prethodni dokument</b></a></TD>
<TD><a href="27_113.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading151" align="center" style="margin-top:0mm;margin-right:0mm;
margin-bottom:0mm;margin-left:67.0pt;margin-bottom:.0001pt;text-align:center;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark108"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext9pt">TROJICA 
IZ ŽELEZNIK</span></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext9pt">A</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Bataljon steže obruč oko Šćita. Ustaše iz 
samostana i okolnih kuća pružaju očajnički otpor. Mitraljez sa tornja 
zatvara svaki prilaz.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Tužno pisne metak. 
Kamen je tvrd za njega. Tužno pisne i potone u rečici. Čini se da rečica 
jeca. Suze je čine još lepšom i čarobnijom. Kad bi bilo uslova da se divimo 
umetnosti prirode i upornosti vremena pri stvaranju ovog prekrasnog predela!</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Tak-tak ... 
kr-kr-kr .. . Mitraljezi režu i seju smrt.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Poskoči borac i baci 
se u nov zaklon. Svaki skok, metar bliže samostanu. Svaki metak — ustaša 
manje. Znaju to ustaše i zato: tak . . . kr ... Mitraljezi režu i seju smrt.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ustaše se deru panično.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Samo se vi derite, 
ne znam nešto dokle ćete izdržati! Uostalom, evo vam i ovaj šaržer — 
procedi kroz zube Stanko Gaćeša.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Negde desno od rečice 
na jednoj omanjoj visoravni položaj je posela 3. četa Beogradskog bataljona. 
Po sredini streljačkog stroja leže tri borca: Milovan Nićiforović, Radoje 
Prvulović i Milorad Ćirić. Tri mladića iz Železnika. Uvek se nađu jedan 
pored drugog, uvek zajedno napadaju. Dim ih obavija. Plotrun i dim. Samo 
neprimetni trzaji kundaka. Opet podignute puške i plotun. Ustaše se povlače u 
samostan.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Sada bi bilo dobro 
zasuti ih bombama — predlaže Nićiforović.<o:p>
</o:p>
</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Ako nam samo 
dopuste. Uostalom, nije nam prvi put Da idemo ispred — šapuće Prvulović.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">S leve etrane se oglasi 
mitraljez. Teško smo mogli da vidimo gde je. Oterao je ustaše sa ove strane, 
tako da smo već slobodno ulazili u dvorište. Mitraljez je uporno tukao. Bili 
smo jako gladni, ali smo čuli da je komandant, Miladin Ivanović, naredio da se 
ništa ne sme dirati pre svršetka borbe, pa se glad strahovito pojačala. Jurišamo 
i dalje.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Trojica 
iz Železnika jure ispred ostalih.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">— 
Prebacuj se, Ćiriću, još, neka biju!...<o:p>
</o:p>
</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">— 
Uzmite zaklon, deco! — viče neko.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Borba se rasplamsava. 
Nićiforoviću je vrh šajkače probijen. Smejulji se trojka.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Svi se pomeramo napred. 
Ućutka ih naša snaga, polet, mitraljezi.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Već sutradan odomaćili 
smo se u Šćitu, kao da smo u našoj Posavini. Svud oko nas lelujaju se žita. 
Samo su nas strmine podsećale da smo negde daleko. Došlo je vreme žetve, 
trebalo je pomoći narodu i pripremiti žita za jedinice i bolnicu. Staro žito 
je već nestalo. Došao je i Čiča Janko da organizuje kosidbu s manastirskih 
njiva za bolnicu koja je trebala za nama da stigne.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Za kosidbu se za čas 
našlo dobrovoljaca među Posavcima. Pozajmljene su kose po selu. Uveče je 
odzvanjalo na sve strane otkivanje kosa. Kao da smo zaboravili da je rat.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ujutro su se borci 
budili i radoznalo pogledali nebo. Danas je dan žetve.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Prvi snopovi su s 
pesmom pali. Zatim je nastavljena kosidba uz razgovor i zadirkivanje. Ali su se 
postepeno javljale uspomene na prošloet, na rodni kraj.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Kad sam ja sa 
Divnom kosio — priča jedan mlad borac — to je bilo sevap videti. Kosi i 
kupi ceo dan, a uveče ona jednim, a ja drugim putem, pa se opet u njivi 
sretnemo. Eh! Njena čvrstina, moja upornost, mesec. Eh, ljudi!. ..<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Nas trojica smo išli 
zajedno na seoske mobe, a ovde se žešće radi nego u mom Železniku — kaže 
Prvulović.<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Druže vodniče, šta 
ću sa ovim mrtvim ustašama? — pita jedan vojnik Stanka.<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Šta ćeš? Pitaj 
da li neki hoće da pomogne da se žito sakuplja, a ako neće, namesti ih negde 
da vrane sakupljaju.<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Svuda smeh i radost. 
Zrelo žito i sunce. Žetva. Novo zrno. Divota i zadovoljstvo.<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— E, ljudi, ustaše 
mi baš pokvariše dan.<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Zašto<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Vidi ih kako se 
lepo odmaraju. Ama, čoveče, oni <sub>mI</sub> i živi smrde, a mrtvi — pih! 
Treba ih negde posahranjivati.<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Ali gde?<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Ama, negde u duboku 
jarugu. Samo pazite, drugovi, da to bude daleko od humke druga Laze Vikala. 
JBudi, video sam, preseče ga mitraljez. Strašno je bilo. Pucao je u jedan 
prozor i kada je pogodio mitraljesca hteo je da se prebaci na drugi prozor. 
Mitraljez ga zahvati. Samo je uspeo da vikne: &quot;Pucajte tamo ...&quot;</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Predveče, kada je dan 
žetve bio na zalasku, pošao sam u štab bataljona i ispred kuće spazih tri 
borca, tri mladića iz Železnika. Još znojni od kosidbe.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Milovan Nićiforović 
stoji kao odvaljen. Visok, smeđ mladić, izvanredne lepote, tihe naravi. 
Njegovi gestovi su bili promišljeni. Imati tako hrabrog borca, značilo je 
siguran uspeh u borbi.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U sredini je stajao 
Radoje Prvulović. Oduvek me je taj oduševljavao svojom druželjubivošću i 
veselošću. Njegova divna glava je prosto izazivački ležala na širokim plećima. 
Njegove duhovite dosetke su uveseljavale celu četu. Uveče, kada bismo zaseli 
oko vatre, drugovi su jedva čekali da nam Radoje nešto ispriča.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Treći je bio Milorad 
Ćirić, kome su malo veće oči davale večno zamišljen izgled. Nikada čovek 
nije bio siguran da li je veseo ili tužan. Njegove naglašene oči stalno teže 
da prodru u dušu prirode i zbivanja oko nas. Bio je omiljen u četi, iako je 
katkada voleo da potraži bure. Ako bi popio neku više, ništa nije menjao od 
svog izraza. Postajao je još mekši i pristupačniji.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Dobro se sećam 
njegovog dolaska u odred u posavskom selu Velikom Borku. Došli su da uhvate 
vezu radi priključivanja Ostružničke čete našem bataljonu. Mi smo znali da 
takva četa postoji, da ima oko četrdeset boraca i da su njeni osnivači članovi 
KPJ sa Čukarice, a komandir i komesar Siniša Nikolajević i Brana Cvetković.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U toj četi sam zapazio 
ova tri poletna i hrabra druga. Uvek sam o njima dobro čuo i sada mi je čudno 
što se na•laze pred štabom. Gledali su u vrhove cipela kao da su hteli 
pogledom da ih zaustave da ne bi odlutale neznano </span><span class="Picturecaption"><sup><span lang="SR-CYR" style="font-size:10.0pt;font-family:&quot;Times New Roman&quot;;mso-fareast-language:
SR-CYR">K</span></sup><span lang="SR-CYR" style="font-size:10.0pt;font-family:&quot;Times New Roman&quot;;mso-fareast-language:
SR-CYR">UD.</span></span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> Osetio sam da se nešto događa.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Šta ćete vi tu? 
— pitao sam.<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Eto, tako — 
procedili su kroz zube.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ušao sam u štab, gde 
sam zatekao komesara Čedu MinDerovića i zamenika Vanjku Vondračeka. Na moje 
pitanje, °bjasnili su mi da su ova trojica osumnjičeni zbog dezerterstva 
jednog druga. Nisam mogao da verujem u to. Izneo sam sve što znam o njima. Lako 
i brzo smo dokazali njihovu odanost i ispravnost. Zauzeli su svoja mesta među 
drugovima, Bili su oduševljeni našim drugarskim poverenjem u njih.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sutradan su se opet 
priključili žetvi. Njihove kose su prosto letele, niko im nije mogao stati u 
red.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Morali smo i ovrći žito, 
a nije bilo dreša. Doznali smo da vršalicu ima seljak u susednom selu. Odmah 
je krenula grupa k njemu, da ga zamoli za poslugu. Sa njima je išao i stari 
Sava Pjeskonjić, iz Belanovice. On je u Srbiji imao svoju vršalicu i bio 
poznat u okolini kao odličan domaćin. Seljak je pristao da im da vršalicu, 
ali nije imao kaiš. Sava je dodao, znalački zagledajući u mašinu:</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Uzmimo je. Snaćićemo 
se.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kad su se vratili, njih 
trojica iz Železnika počeli su da se sašaptavaju, a zatim se jedan od njih 
digao i sigurnim glasom dao je predlog:</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Mi mislimo — 
imamo opasače. Moći će da zamene... Da ih ukopčamo jedan za drugi.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Svi su zaćutali, 
najpre iznenađeni, zatim nepoverljivi. Neko je dodao, kao da pita sebe:</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Hoće li izdržati?<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Da probamo.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sa šezdeset opasača 
boraca Beogradskog bataljona mašina je pokrenula dreš. Bilo je to čitavo 
slavlje. Čiča Janko se radovao kao dete. Skupa sa nama. Svaki je zauzeo svoje 
meeto, kao da smo u borbi. Pleva je počela da leti oko nas. Čika Sava je toga 
puta bio komandant. Izdavao je naređenja povišenim, nekako zvaničnim glasom. 
Oko Save su stalno bili njih trojica, najvredniji i najstručniji saradnici. 
Kape i odela bili su im obavijeni plevom i prašinom. Samo su im svetlucale oči, 
nekako iskričavo, pune radosti ...</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ubrzo se pročulo u 
narodu da je osposobljena mašina za vršaj. Najpre su dolazili da vide, a onda 
su nam se priključili. Ovršeno je žito za vojsku, pa je zatim započeo vršaj 
za seljake.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Tako se završio naš 
boravak u Šćitu.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Bilo je prijatno 
gledati te mladiće kako sa još većim žarom izgaraju u borbi. Zbližili smo 
se toliko da pojedinosti, i one najintimnije prirode, nismo krili jedan od 
drugog. Kalili su se i izrastali u snažne ličnosti. Skoj i Partija su ih 
zapazili, pomagali i primili ih u svoje redove.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Prolazili su dani i 
meseci. Nićiforović je desetar, vodnik, pa komandir 2. čete.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Čuda je etvarala i ta 
četa, a naročito na Sutjesci k Zelengori. Štitila je prolaz ostalima. Nićiforović 
je uvek sa bombašima, kraj mitraljeza. Hteo je da se istakne, da pokaže 
vrednost. Štitio je mlađe, učio ih i savetovao. Zadatak je uspešno obavljao.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Od Kalinovika prema Foči 
se prostire kamenit put. Nemačka kolona nastupa i bataljon dospeva u tešku 
situaciju. Na položaju su borci 2. čete sa Nićiforovićem na čelu, čvrsto 
pribijeni u zaklone.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Vetrić je doneo buku 
motora. Uporno je rovalo po vazduhu, nagoneći čoveka da razmišlja o nečemu 
teškom i nemogućnom. Gdegde blesne deo tenka. Borci čekaju. Vazduh jeca od 
buke. Pri prvom sretanju vojnika sa tenkom, kosa ee sama diže. Ali to je samo 
privremeno osećanje. Docnije čovek, baš zbog osećanja da je slabiji, poetaje 
ludo smeo i kreće na to brdo gvožđa sa onim što mu se nađe pri ruci.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">I tenkovi su drsko 
nastupali. Počela je paljba u njihove otvore. Meci su tužno pištali odbijajući 
se od oklopa. Tenkovi su prosto začuđeno zastali, a onda zasuli položaje iz 
svih oruđa. Stvoren je pakao. Borci su poskakivali uvis od udara teških 
topovskih zrna. Mitraljezi su štektali dugo i dosadno. I onda, kao nešto 
nestvarno, poleteli su borci iz zaklona. Vrilo je.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Miljevinu je pokrila 
tama.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Bačene su prve boce na 
tenk. Buknuo je plamen, sa jedne, druge, treće strane. I tenk se zatresao. 
Bolno i očajno. Hteo se otresti neželjenog gosta koji se upijao kroz sve mogućne 
otvore. Tenk se trzao, rovao i škripao. Okolo svuda dim i plamen. Mitraljezi. 
Borci padaju. Nema sunca.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Ura. — razleže 
se prostranstvom — tenkovi odetupaju.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Spremalo se nevreme. 
Polako se okuplja 2. četa. Puno je drugova ostalo na položaju. Sumorna čela i 
sa nekoliko rupa na šinjelu stajao je Nićiforović pred četom. Pogledom je 
lutao po bojištu, opraštajući se sa palim drugovima. Tenk se pušio. Suton i 
umor.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Nalazimo se u 
neposrednoj blizini železničke stanice Renovica. Bataljon se skupio u jednoj 
udolici i priprema se za prelazak preko pruge. Nemci su osetili naše prisustvo 
i blindirani voz patrolira. Sačekujemo trenutak za prebacivanje. Nićiforovićeva 
četa obezbeđuje prolaz.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Na blagom uzvišenju 
osmatraju komandir Milovan Nićiforović i komesar Milosav Bojić. Oklopni voz 
je naišao. Borci pucaju iz zasede. Komanda da se odlazi u zaklon. Drugi rafal, 
i komandir je pao na proplanku. Priskočio mu je Bojić i zastao skrušeno. Sa 
sredine komandirovog čela zrakaeto su tekli potočići krvi. Bledilo je 
zagospodarilo licem. Modri kolutovi su uokvirivali oči. Pogled, uprt negde u 
prostranu visinu, govorio je o nečemu što nije dovršeno. Posmatrali smo 
mrtvog komandira i tužne oči uvek nasmejanog komesara. Teški rastanak drugova 
i saradnika.</span></p>
<p class="Bodytext1" style="margin-top:0mm;margin-right:3.0pt;margin-bottom:0mm;
margin-left:3.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Bojić mahinalno pozva 
bolničarku Milu. Ali zavoj je bio suvišan. Nekoliko njenih suza pomešaše se 
s krvlju i potekoše lagano niz vrat.</span></p>
<p class="Bodytext1" style="margin-top:0mm;margin-right:3.0pt;margin-bottom:0mm;
margin-left:3.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Bilo je sve nestvarno. 
Prosto nismo verovali da je mrtav. Na utrini, podalje od rečice, porasla je sveža 
humka sa petokrakom, na brzinu istesanom. Ostao je Milovan Nićiforović da sa 
hukom reke čuva drugovima prolaz. Bilo nam je teže, jer je mladi komandir toga 
dana bio jedina žrtva.</span></p>
<p class="Bodytext1" style="margin-top:0mm;margin-right:3.0pt;margin-bottom:0mm;
margin-left:3.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Ama, ljudi, kao da 
je hteo da pogine — šaputao je jedan borac iz čete.</span></p>
<p class="Bodytext1" style="margin-top:0mm;margin-right:3.0pt;margin-bottom:0mm;
margin-left:3.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Setih se dolaska 
njegove majke u Veliki Borak, kada je sva uplakana molila sina da se vrati kući. 
Teško su odzvanjale sopstvene reči. Ne, neće poginuti, vratiće se živ i 
zdrav kući.</span></p>
<p class="Bodytext1" style="margin-top:0mm;margin-right:3.0pt;margin-bottom:0mm;
margin-left:3.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Osetio sam grč u grlu 
kada sam saznao da ga njegova mala ćerkica neće više nikada zagrliti sa rečima 
&quot;tata, mili&quot;.</span></p>
<p class="Bodytext1" style="margin-top:0mm;margin-right:3.0pt;margin-bottom:0mm;
margin-left:3.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Probija se 1. 
proleterska, zadaje i prima udarce. Stižu proleteri i tamo gde se fašisti ne 
nadaju. Bijemo. Rušimo. Odstupamo. Zauzimamo. Zvornik smo opkolili sa leve 
obale Drine. Sa svih strana pucamo. Ustaše se izbezumljeno deru i sumanuto 
pucaju. Radoje Prvulović uspešno nastupa sa vodom. Već je zašao iza bunkera. 
Baca bombe,</span></p>
<p class="Bodytext1" style="margin-top:0mm;margin-right:3.0pt;margin-bottom:0mm;
margin-left:3.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kao da im priča bajku, 
tako se borci okupljaju oko Radoja. Prosto traže zaštitu i uputstvo iza 
njegovih širokih ramena. Stajao je kao od kamena isklesan. Bio se namerio na 
novo mitraljesko gnezdo. Onda je ležao u zaklonu. I baš kada je hteo da skoči 
napred, metak ga je pogodio. Izvukli smo ga na stranu. Čelo mu je orosio ledeni 
znoj. Gledao nas je upitno. Nismo mogli ni reči da izuetimo. Rana kroz mošnice. 
Žmarci su mi prošli uz kičmu.</span></p>
<p class="Bodytext1" style="margin-top:0mm;margin-right:3.0pt;margin-bottom:0mm;
margin-left:3.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Ne brini se, Radoje 
nije opasno, vratićemo se u Srbiju, u Posavinu. Opet ćeš nositi mleko u 
Beograd i biti srećan.<o:p>
</o:p>
</span></p>
<p class="Bodytext1" style="margin-top:0mm;margin-right:3.0pt;margin-bottom:0mm;
margin-left:3.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Neću više orati, 
sejati, žeti, na vašar ići, ni mleko nositi . .. Šta ja to govorim, ja hoću 
da dočekam slavu, slobodu ...</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Umro je na putu za 
bolnicu. Još jedna eveža humka iz Železnika.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Komandirova i vodnikova 
smrt me je još više zbližila sa Miloradom Ćirićem. Potpuno se bejaše 
oporavio od rane zadobivene na Duvnu avgusta 1942. godine. Mislio sam da će ga 
ta rana kroz grudi zauvek izbaciti iz stroja, ali je on junački izdržao bolove 
i ponovo je došao među nas. Postao je ozbiljniji i odlučniji. Išao je iz 
borbe u borbu. Njegov minobacač je čuda stvarao. Imio je sigurno oko. Prosto 
je mlatio neprijatelja.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Dugo su neprijateljevi 
vojnici pamtili tragediju svoje haubičke baterije na Konjicu. Rovala je po našim 
položajima. Pucali su i na pojedince. Osećali su se kod svoje kuće. Jedno veče 
Ćirić namesti minobacač. Dugo je zagledao u sprave bacača i u pravcu 
Talijana. Bio je malo uzbuđen. Činilo mu se da obavlja neki svakodnevni posao, 
zaista čudan. Ubijanje. Ali ubijanje u samoodbrani — nije zločin, već preka 
potreba.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Pisnu prva mina. Mali 
podbačaj. Druga... Posred baterije.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Pala je komanda. Ceo 
vod. Raspali!</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Posle deset minuta fašistički 
vojnici su ležali zauvek rastureni oko svoje baterije.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">A onog dana kada se 
jedan veliki događaj završio, Ćirić je krenuo u svoje rodno mesto sa činom 
kapetana, da priča o drugovima, borcima iz Železnika, poginulim mladićima, o 
njihovim humkama. Vratio se da pomogne posleratnoj izgradnji.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Umro je i on, pre 
nekoliko godina. Posledice rana su završile priču o tri hrabra borca, o tri 
mladića iz sela Železnika, čije porodice i seljani čuvaju dragu uspomenu na 
njih i njihovo selo.</span></p>
<p class="MsoNormal" align="right" style="text-align:right"><span style="font-size:9.0pt;mso-fareast-language:SR-CYR" class="Bodytext9Bold">Dobrivoje 
CEKIĆ</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_111.htm"><b>Prethodni dokument</b></a></TD>
<TD><a href="27_113.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
