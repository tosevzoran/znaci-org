<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_157.htm"><b>Prethodni dokument</b></a></TD>
<TD><a href="27_159.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Bodytext2" align="center" style="margin-top:0mm;margin-right:0mm;
margin-bottom:0mm;margin-left:1.0pt;margin-bottom:.0001pt;text-align:center;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark151"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext26pt">KA 
BEOGRAD</span></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext26pt">U</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-size:9.5pt;font-family:&quot;Times New Roman&quot;;mso-fareast-language:
SR-CYR" class="Bodytext9">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-size:9.5pt;font-family:&quot;Times New Roman&quot;;mso-fareast-language:
SR-CYR" class="Bodytext9">4. oktobar 1944.</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5"> 
Ponovo smo u selu Joševi. To je najpitomije selo u Posavini, nedaleko od 
Obrenovca. Doček koji nam je priredio narod je veličanstven. Omladina kiti 
borce jesenjim cvećem. Tu je i otac Milosava Bojića Baja; pita za njega. Čitavo 
je selo na okupu, kao da je najveći praznik.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Gledam 
stare prijatelje i drugove. Jedva se prepoznajemo. Nismo se videli od 1941. 
Raspitivanja, suze i osmesi.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Borci 
su iznenađeni prebogatom gozbom. Snebivaju se. Nada, bataljonska bolničarka, 
okupila oko sebe omladinke i nešto im priča; zatim se začu pesma. U tom času 
stiže i kurir. Naređenje štaba divizije čita komandant bataljona:</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">&quot;Od 
planiranog marša ka Beogradu — odustati. Poći prema Lazarevcu i Mladenovcu. 
Cilj — sastati se s motomehanizovanim korpusom Crvene armije kod Mladenovca i 
u njegovom sastavu, kao 6. beogradski bataljon, poći u borbu za oslobođenje 
Beograda&quot;.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Formirana 
je kolona jedan po jedan. Idemo prašnjavim drumom Ub—Lajkovac. Udaljavamo se 
od Beograda da bismo ipak što pre stigli u njega. U tom slavlju neće učestvovati 
mnogi Beograđani. Nema više Bore Markozića, Siniše Nikolajevića, Nisima 
Baruha, Tome Kojičića, braće Tanasijević, Dragana Markovića, Ljupčeta Španca, 
Dragana Černogoja i mnogih drugih, koji su ostavili svoje živote na Kadinjači, 
Sutjesci, Bugojnu, Sitnici, Devetinama i Grahovu. Na mesto njih u Beogradskom 
bataljonu su sada Dalmatinci, Krajišnici, Crnogorci. Oni će učestvovati u 
oslobođenju glavnog grada naše domovine.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-size:9.5pt;font-family:&quot;Times New Roman&quot;;mso-fareast-language:
SR-CYR" class="Bodytext9">11. oktobar.</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5"> 
Iznad nas olovno nebo. Kiša stalno rominja. Avioni lete nisko, gotovo iznad 
samih glava. Naši su. Već dva dana bijemo se na drumu Mladenovac—Beograd s 
poslednjom nemačkom kolonom koja odstupa.<o:p>
</o:p>
</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Iz 
daljine se čuje huka motora. Čuje se i po koji pucanj.<o:p>
</o:p>
</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Izviđač 
sa ćuvika javlja:<o:p>
</o:p>
</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">— 
Dalaze tenkovi — Rusi!<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Pogled 
upiremo na drum što se belasa iza blage padine. Odjednom iza okuke izroni 
gvozdeni kolos. Za njim drugi, treći i tako redom. Stiže motomehanizovani 
korpue Crvene armije. Ruski vojnici oko tenkova naoružani sa mašinkama. Mladi 
su i raduju se susretu sa nama.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Ispaljeni 
su rafali u nebo za srećan sastanak, za zajednički pohod na Beograd!</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">U 
sumrak dana stigli smo' do Avale. Rafali, kanonada nemačke artiljerije i, 
najzad, povlačenje Nemaca prema Beogradu. Duž druma nailazimo na ostatke 
nekada moćnih tenkova tigrova.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext8">14. 
oktobar.</span><span lang="SR-CYR" style="font-family:
&quot;Times New Roman&quot;;mso-fareast-language:SR-CYR" class="Bodytext5"> Oko 
Banjičkog visa obruč teškog nemačkog oružja brani Banjicu koja dominira čitavim 
Beogradom. Tek u trećem naletu uspeli emo da ih odbacimo, potisnemo Nemce i 
krenemo prema gradu s drugim jedinicama. Osamnaest boraca nam je poginulo, na 
domaku Beograda.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext8">18. 
oktobar.</span><span lang="SR-CYR" style="font-family:
&quot;Times New Roman&quot;;mso-fareast-language:SR-CYR" class="Bodytext5"> Na 
Slaviji smo. U gradu su Nemci jači i zato oprezno nastupamo. Zauzima se kuća 
po kuća, sprat po sprat.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Gotovo 
na svakom prozoru spuštene zavese. Proviri samo poneki čovek i nešto pokazuje 
rukom. Sa mnom je Junus, komandir 1. čete; objašnjava mi kako je sa svojom četom 
likvidirao bunker kod Karađorđevog parka. Visok je, crnomanjast, a preko širokih 
grudi visi mu mašinka. — Ti, Milane, kreni ... — zausti da mi kaže nešto, 
ali tada čuh pucanj i Junus pade. Iz čela mu poteče krv ...</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Ne 
potraja</span><span lang="SR-CYR" style="font-size:
7.5pt;font-family:&quot;Times New Roman&quot;;mso-fareast-language:SR-CYR" class="Bodytext4"> 
</span><span lang="SR-CYR" style="mso-ansi-font-size:10.5pt;font-family:
&quot;Times New Roman&quot;;mso-fareast-language:SR-CYR" class="Bodytext4">dugo</span><span lang="SR-CYR" style="font-size:7.5pt;font-family:&quot;Times New Roman&quot;;
mso-fareast-language:SR-CYR" class="Bodytext4">,</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5"> 
a na Slaviji građani i borci zaigraše kozaračko kolo.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext8">19. 
oktobar.</span><span lang="SR-CYR" style="font-family:
&quot;Times New Roman&quot;;mso-fareast-language:SR-CYR" class="Bodytext5"> Vodi 
se bitka za Invalidski dom — danas Dom armije. Plato kod Kneževog spomenika, 
kod Narodnog pozorišta, čist je kao dlan. Na palatama &quot;Riunione&quot;, 
&quot;Albanija&quot;, Hipotekarne banke, na svim prozorima — nemačka 
mitraljeska gnezda. Nemci brane odstupanje prema Savskom mostu i Sremu.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Borba 
za ova tvrda zdanja oko Kneževog spomenika traje od 5 časova ujutro. Već u 9 
časova naše jedinice su zauzele gotovo sve okolne zgrade. U Skadarskoj ulici, 
ispod Invalidskog doma, poginulo nam je nekoliko boraca i komesar bataljona 
Sava, krojački radnik iz jednog sela nedaleko od Kragujevca.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">I 
borci i starešine su jurišali za slobodu našeg zajedničkog grada kao da su 
hteli i na njegovim ulicama pokazati da su časno nosili njegovo ime.</span></p>
<p class="MsoNormal" align="right" style="text-align:right"><span style="mso-fareast-language:
SR-CYR">Milan MARKOVIĆ</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_157.htm"><b>Prethodni dokument</b></a></TD>
<TD><a href="27_159.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
