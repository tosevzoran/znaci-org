<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_24.htm"><b>Prethodni dokument</b></a></TD>
<TD><a href="4_12_3_26.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAHTEV GAULAJTERA RAJNERA OD 23. FEBRUARA 1943. 
RAJHSFIRERU SS HAJNRIHU HIMLERU DA PODRŽI ITA-LIJANSKE PLANOVE ZA ZAPRECAVANJE 
GRANICE IZMEĐU LJUBLJANSKE POKRAJINE I NDH[1]</strong></p>
<p>Telegram br. 110 23. 2. 43. 21.00 SS-grupenfireru Rezeneru[2]</p>
<p>Salcburg</p>
<p>Po naređenju rajhsfirera SS, dostavljam vam tekst telegrama, koji je 
gaulajter Rajner[3] 23. 2. 43. uputio rajhsfireru SS, kao i odgovor rajhsfirera 
SS.[4]</p>
<p>Vodstvo oblasti Koruške, Klagenfurt [Celovac] 23. 2. 43. 21.50</p>
<p>Načelnik civilne uprave u okupiranom području Koruške i Kranjske</p>
<p>telegram br. 1411</p>
<p>Rajhsfireru SS Hajnrihu Himleru Komandno mesto rajhsfirera SS</p>
<p>Rajhsfireru!</p>
<p>Ustanički pokret koji se brzo širi u italijanskoj Ljubljanskoj provinciji, 
koja se graniči sa mojim područjem,[5] naveo je visokog komesara u Ljubljani 
da na italijansko-hrvatskoj granici[6] podigne isti zaprečni sistem kakav je 
prema vašem uput-stvu podignut na granici između mog područja i Ljubljanske 
provincije. Visoki komesar se nadao da će tom merom moći da spreči stalno 
dolaženje bandi iz Hrvatske. On je za tu meru tim više zainteresovan što se 
treba bojati da će manji ili veći delovi bandi, razbijeni u dosadašnjim 
akcijama u Hrvatskoj, pokušati da preko navedene granice pređu u Ljubljansku 
provinciju. S obzirom na to da ustanički pokret u Ljubljanskoj provinciji ima 
veoma bitan uticaj na Gorenjsku, ja sam veoma zainteresovan za borbu protiv 
bandi na tom području. Zato, polazeći sa tog stanovišta, ja pozdravljam 
podizanje ovog za-prečnog sistema na granici. Izvršenju ovog plana visokog 
komesara suprotstavljaju se velike teškoće oko nabavke materijala. Posebno 
nedostaju potrebne količine bodljikave žice. Visoki komesar se stoga obratio 
svojim pismom od 5. 1. 43. meni s molbom da mu pomognem kod nabavke bodljikave. 
žice.[7]On smatra da mu je potrebna količina od 1.500 tona. S obzirom na 
interes za tu meru koju sam prikazao, ja sam u svojem pismu od 17. 1. 43. 
izjavio spremnost visokom komesaru da se založim za to da mu se spomenuta količina 
bodljikave žice stavi na raspolaganje.[8] Pošto proizvodnja bodljikave žice 
sada u celosti stoji na raspolaganju vojsci, ja sam se u toj stvari obratio na 
Upravu za vojnu privredu pri OKW u Berlinu, W 35 Tirpitzufer 72—76, s molbom 
da se izda 1.500 tona bodljikave žice za navedenu svrhu.[9] Posle dugotrajnih 
pismenih i usmenih pregovora, sada je Uprava za vojnu privredu pri OKW, svojim 
pismom od 8. februara 1943 Wi/inostr. III b 1 br. 955/43, negativno resila moju 
molbu, jer nužne potrebe nemačkog Vermahta u sadašnje vreme ne dopuštaju 
izdavanje bodljikave žice.[10] Visoki komesar mi se sad nedavno obratio i 
ponovno me zamolio da ipak omogućim isporuku bodljikave žice. Pošto za Nemački 
Rajh, po mom mišljenju, ne može biti svejedno kakva je situacija na Balkanu, 
pa bi zato svaka mera koja ima za cilj umirenje i obezbeđenje područja trebalo 
da dobije snažnu podršku, obraćam se sada Vama, rajhsfireru, s molbom da odlučite 
da li se stvar može smatrati od takve prvostepene hitnosti da bi, uprkos 
postojećim potrebama Vermahta, i dalje trebalo na njoj nastojati. Ja lično sam 
toga mišljenja. Ako biste i Vi, rajhsfireru, bili isto tako uvereni da je 
izgradnja ove granične prepreke i u sadanjem času potrebna i da bi je trebalo 
podržati i s nemačke strane, to Vas molim da izdejstvujete da naznačena količina 
bodljikave žice bude od strane Vermahta izdata za navedene svrhe. U svakom slučaju, 
za prvi čas bi bio od koristi i deo naznačene količine od oko 500 tona, jer 
bi se njime najugroženiji granični prelazi mogli odmah obezbediti.</p>
<p align="center">Hajl Hitler!</p>
<p align="center">potp. <strong>Rajner</strong></p>
<p>1Snimak prepisa telegrama (pisanog na mašini) u AVII, NAV— T-175, r. 81, 
s. 2601683.</p>
<p>2Ervin (Erwin Rosener)</p>
<p>3Fredrich Reiner</p>
<p>4U ovom odgovoru Hajnrih Himler kaže: „Vi s jedne strane imate pravo, a s 
druge strane takve prepreke na italijansko-hrvatskoj granici za nas mogu biti 
samo od ograničene koristi, jer bande se već nalaze u tom području, i u 
najboljem slučaju moglo bi se sprečiti dolazak novih bandita. Međutim, to se 
ne bi moglo ostvariti samo izgradnjom tih prepreka, već je osim žičanih mreža 
potrebna jedna čvrsta i sveobuhvatna odbrana. Ja sumnjam da takva odbrana 
postoji. Na kraju, mišljenja sam da se italijanska vojska, ako joj je potreban 
materijal, može obratiti nemačkoj vojsci. Mi se zbog toga ne bi smeli 
posebno-izlagati naporima&quot; (AVII, NAV—T-175, r. 81, s. 2601682—3).</p>
<p>5Misli se na deo Slovenije anektiran u korist Nemačkog Rajha.</p>
<p>6Odnosi se na granicu između teritorije Slovenije okupirane od strane fašističke 
Italije i tzv. NDH.</p>
<p>7, 8, 9 i 10Redakcija tom prepiskom ne raspolaže.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_24.htm"><b>Prethodni dokument</b></a></TD>
<TD><a href="4_12_3_26.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
