<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_237.htm"><b>Prethodni dokument</b></a></TD>
<TD><a href="4_14_3_239.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA RAČANSKE BRIGADE OD 29. JULA 
1944. KOMANDANTU ZLATIBORSKOG KORPUSA O DEJSTVU BRIGADE NA LEVOJ OBALI LIMA1</strong></p>
<p>ŠTAB RAČANSKE JURIŠNE BRIGADE</p>
<p>O. Broj 427</p>
<p>29. jula 1944. godine (23 č) Položaj</p>
<p>KOMANDANTU ZLATIBORSKOG KORPUSA</p>
<p>Podnosim komandantu sledeći izveštaj:</p>
<p>1. — Prema telefonskom naređenju Čika Branka od 26. t.m. ova brigada izvršila 
je prelaz r. Lima na Mijoču2 u 20 časova i u 24 časa istoga dana stigla je u 
Sastavke. Zadatak mi je bio da štitim eventualno povlačenje naših snaga i da 
se stavim na raspoloženje kapetanu g. Kolareviću,3 s tim što mi je bilo naređeno 
da jedan bataljon uputim na položaj Poljana k. 921 odakle da uhvatim vezu sa Višegradskom 
brigadom koja je isto prešla prelaz Lima toga dana. Veza sa pomenutom brigadom 
nije se mogla uhvatiti zbog velikog njenog udaljenja od položaja brigade i zbog 
neznanja mesta gde se nalazi. U Sastavcima odmah po dolasku i postavljanju 
bataljona na položaj Poljana k. 921 i Zamršten k. 647 uputio sam kurire za 
hvatanje veze sa komandantom IV. Jurišnog korpusa kapetanom g. Kolarevićem. 
Veza se nije uhvatila. 27. jula t.g. u 3 časa primio sam naređenje kapetana g. 
Kolarevića da odmah sa brigadom krenem iz Sastavaka preko Vučije glave u s. 
Golešu, gde da uhvatim vezu sa Zlatiborskom jurišnom brigadom u s. Radojići i 
da odavde pošaljem izveštaj.</p>
<p>U 4 časa 27. t.m. poveo sam brigadu iz Sastavaka određenim pravcem sa 
izvesnim brojem vojnika Zlatiborske brigade koji su se izgubili od svoje brigade 
prilikom razbijanja na položaju te noći, od kojih sam dobio obaveštenje da je 
se brigada povukla sa svoga položaja. Nisam ovo uzeo za opravdavaj uće da na 
položaj koji mi je naređen ne odem, iz razloga što sam bio ubeđen da je 
Rudnička brigada i Zlatiborski IV jurišni korpus još na položaju pa sam iz 
toga razloga pošao da bi im bio pri ruci i na usluzi, na slučaj da na njih 
udari jača snaga crvenih, ili na slučaj ako vrše napad na crvene da ih 
potpomognem u tome pravcu, neznajući da je se te noći Rudnička brigada i štab 
korpusa i Kalait prebacili preko r. Lima na desnu obalu.4</p>
<p>Prikrivenim terenom sam sa brigadom izbio 27. t.m. u 7 časova na Vučiju 
Glavu, a odatle sam vršio nasilno izviđanje u pravcu Visa k. 1295 pošto mi je 
teren bio sumnjiv jer je na ovom položaju Zlatiborska brigada vodila borbu u 
toku noći i povukla se. Osmotrio sam za vreme zastanka komoru crvenih na Goleškom 
brdu ali nisam bio siguran da je njihova komora već sam mislio da je Rudnička 
brigada ili štab korpusa te sara uputio u pravcu Goleškog brda trojke i jača 
ode-lenja za ispitivanje terena u pravcu Ridskog brijega i u s. Goleša, a 
brigadu sam dalje poveo kroz šumu za upućenim odelenjima u izviđanje. Na 
raskrsnici puta koji vodi sa Pobi-jenika više s. Goleše naišli smo na 
partizanske zasede i straže na samom visu. Nisu znali da smo četnici i pitali 
su ko smo, patrole su odgovorile da oni prvo kažu ko su oni i naposletku morale 
su naše patrole da se iskažu da su četnici. Pozvali su ih sebi i odmah su 
legli zemlji i pošto nisu hteli prići otvorili su vatru. Prednje odelenje ih 
je takođe dočekalo i vatra je od jedanput prestala, kako kod naše strane tako 
isto i kod crvenih. Donio sam plan da se probijem kroz ovu njihovu stražu i da 
po cenu žrtava dođem u sastav Rudničke brigade i štaba korpusa jer sam 
smatrao da su ugroženi od strane neprijatelja odstupanjem sa položaja 
Zlatiborske brigade. Sa ovoga položaja Visa direktno sam video kolone partizana 
sa desnog i levog boka kako mi podilaze Vučjoj Glavi i Visu, pored komore koju 
sam ranije osmotrio ali nisam bio siguran da su partizani sve dok me nisu napali 
vatrom sa obadva boka i sa čela. Ovoga momenta primio sam od jednog seljaka 
telefonsko naređenje od kapetana g. Kolarevića kako znam i kud znam da se 
odmah povučem i što brže pređem r. Lim na desnu obalu Lima i izvešten sam 
da je štab korpusa i Rudnička brigada prešli na desnu obalu r. Lima. Tada sam 
odmah naredio povlačenje pod borbom u koloni po jedan istim pravcem kuda smo i 
došli. Bočne trojke i odelenja zadržala su neprijatelja vatrom te mu nije dao 
da napad vrši direktno na kolonu brigade koja je u najvećem i savršenom redu 
se povlačila koristeći vrlo dobro pokriven teren šumovit koji im je mnogo 
doprineo te nisam sa celom brigadom od strane crvenih osmotren u kome se pravcu 
povlačim te im je vatra bila grešno uperena, sa automatskim oruđima i 
bombama.</p>
<p>U ovome povlačenju ranjen mi je redov 2. bataljona Ti-janić A. Dušan iz 
Pilice u vrat, koji je iznet iz borbe i odmah evakuisan u pozadinu a docnije 
istoga dana previjen i upućen u bolnicu na lečenje i poginuo mi je redov 3. 
bataljona Boško Đurović iz Buara srez užički kome smo oduzeli oružje 
prilikom pogibije a nije se mogao iz borbe izneti pošto su crveni navalili da 
zarobe zaštitnice i pobočnice. Preduzeo sam mere da se pronađe i da se mrtav 
prebaci preko r. Lima radi pošiljaja familiji — rodbini.</p>
<p>U 14 časova 27. t.m. brigada je u koloni po jedan izbila na r. Lim i preko 
istog prešla na gazu kod Mioča i odmah posela položaj tunel — Mioče a uveče 
sa brigadom sam sa ovog položaja po naređenju komandanta 4. jurišnog korpusa 
došao na položaj r. Lima — Mioče — Uvac.</p>
<p>2. — U toku današnjeg dana ova brigada izvršila je utvrđivanje položaja 
kopanjem rovova i pravljenjem zaklona. Preko dana upućivate su patrole preko r. 
Lima u cilju izviđanja terena oko Mokronoge. Neprijatelj nije primećen. U toku 
noći 28/29. t.m. neprijatelj je napadao duž položaja ove brigade ali je 
odbijen.5 Po saznanju meštana povukli su se pred zoru 29 t.m. ka Biču.</p>
<p>Dostavlja se prednji izveštaj na nadležnost.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>S verom u Boga za Kralja i Otadžbinu! Draža nas vodi ka veličini, pravdi i 
slobodi! Pobeda je naša!</p>
<p>M. P.6&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Komandant, potporučnik, 7</p>
<p>Dostavljeno:</p>
<p>K-tu 4 jurišnog i Zlatiborskog korpusa i za arhivu</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 31, 
reg. br. 11/3 (S-V-2095).</p>
<p>2&nbsp; Mioče.</p>
<p>3&nbsp; &nbsp;Vidi dok. br. 234.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>4 Četnici su 26. jula napadali delove 3. sandžačke brigade kod s. Goleša 
i uspeli da ovladaju Visom. U noći 26/27. jula izvršen je protivnapad i četnici 
su proterani u pravcu Priboja i Rudog. Vidi dok. br. 236; tom I, knj. 16, dok. 
br. 221.</p>
<p>5 Vidi tom I, knj. 16, dok. br. 228. 876</p>
<p>6&nbsp; Okrugli pečat: »Komanda jugoslovenske vojske u otadžbini — 
gorski štab br. 135«.</p>
<p>7&nbsp; Potpis nečitak, verovatno: Uzelac.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_237.htm"><b>Prethodni dokument</b></a></TD>
<TD><a href="4_14_3_239.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
