<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_214.htm"><b>Prethodni dokument</b></a></TD>
<TD><a href="4_14_1_216.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 215</strong></p>
<p align="center"><strong>IZVESTAJ MAJORA ZAHARIJA OSTOJIĆA OD 29. DECEMBRA 
1942. DRAŽI MIHAILOVIĆU O VOJNO-POLITIĆ-KOJ SITUACIJI NA TERITORIJI KOMANDE 
OPERATIVNIH JEDINICA ISTOČNE BOSNE I HERCEGOVINE SA PREDLOGOM ZA RAD POSLE 
OPERACIJE PROTIV NOV I POJ U ZAPADNOJ BOSNI1</strong></p>
<p>Dragi čika Đoko,</p>
<p>Izvinite što Vam rukom pišem, ali zbog prirode izlaganja stvari, ne 
koristim mašinu, jer želim da ovo pismo samo Vi pročitate.</p>
<p>Trudiću se da napišem čitkije, da bi mogli sve pročitati.</p>
<p>1)&nbsp; Sve doneto predato je ispravno.</p>
<p>Sa putnicima sam imao celim putem velike muke. Pe-ćančevi četnici ostali 
su samo Pećančevi po vojničkom držanju i navikama. Spakovao sam »vojvodu« 
i njegove,2 kao i Paloša3 za Dinaru. Računam da će već sutra biti u br. 1.4</p>
<p>2)&nbsp; &nbsp;Po dolasku u br. 2 otišao sam na grob pokojnoga Boška5 i 
poklonio se njegovim senima. On je prava veličina u ovim krajevima.</p>
<p>3)&nbsp; Prilike ovde:</p>
<p>Organizacija: po uputu 5 sprovedena u br. 3 dobro, a u br. 4, zbog 
specijalnih prilika nepotpuno. Trebaće je naknadno dopuniti, što će se moći 
tek po završetku posla koji sada preduzimamo. U br. 5 sada nema naših 
jedinica. One su povučene zbog najezde br. 6 pre mesec i po dana, a sada su upućene 
u br. 1. Ostali su na terenu samo sreski k-ti sa onim koji inače kuće ne napuštaju. 
Ovo je rđavo, jer tamo ima mnogo br. 7, br. 8 i delom br. 9 na Sokolcu.</p>
<p>U pojedinim srezovima ima veliki broj podoficira pa i bez položaja, dok su u 
drugim seljaci k-ti bataljona. Neumešnost u popuni aktivnim osobljem je velika. 
Ovo ću ja ispraviti.</p>
<p>U br. 4 se oseća veliki nedostatak starešina, a za br. 10 i da ne govorim. 
Tu ih nema. Zato treba hitno uputiti br. 11, koji obeća br. 12. Sto više to 
bolje. Neka dođu pravo kod mene, a ja ću im dati uputstva za rad i zadatak.</p>
<p>Sa br. 13 se tek počelo. Izgledi su odlični, ali se radi sporo i 
nejednovremeno. U ovom pravcu se u br. 4 malo šta može učiniti, jer su teškoće 
velike zbog prisustva 6, 7, 8 i 9.</p>
<p>Obaveštajna služba — Malo joj se poklanja pažnja i ne shvata se njen značaj. 
Krediti koji su od nadležnih dati za nju, suviše su beznačajni. Zato može i 
da radi br. 9, jer se u ovu svrhu moraju plaćati tajni agenti.</p>
<p>Starešine su nevešte u organizaciji iste a sem toga je i ne poznaju. Posle 
dobivenog uputstva6 idu stvari bolje i do-bijaju se bolji izveštaji sa terena.</p>
<p>U koliko budem slobodan, uticaću da se stanje stvari popravi i usmeno ih 
uputiti.</p>
<p>Veza — Br. 14 izradio je svega 4 kom'ada br, 15, jer više nije imao 
materijala. Potreban materijal za dalji rad, vidi se iz spiska koji Vam šaljem. 
Ako je moguće treba ga tražiti i dobiti od br. 16. Ako se dobije, br. 14 će 
potpuno zadovoljiti potrebe ovog kraja pa i komšiluka na zapadu. Br 14 je 
sjajan i kao radnik i kao stručnjak. Pare nam vredi. Moraćemo ga docnije 
nagraditi. Sve što je izradio radio je u vremenu van rada — poglavito noću.</p>
<p>Br. 15 je raspoređen ovako: 2 ovde za rad i rezervu, a kada počne posao 
koji spremamo radiće obe. 1 sam poslao br. 17, jer je to bilo bitno za rad sa 
one strane. 1 je odneo sa sobom br. 18, pošto se nadam da ćemo tako ostvariti 
vezu, koja još nije uspostavljena, a koju tako željno isčekujemo.</p>
<p>Naša stara od 505 sada je kod br. 19. Još sa njome ne radi zbog nemanja br. 
20, koji je danas upućen. Nadam se kroz 2—3 dana rezultatu.</p>
<p>Ovde više nema br. 21 sem 1 pored br. 14. Tražio sam da Alfonso hitno uputi 
4 koje ima dole, a takođe i br. 22 sam rekao da nam uputi 2—3, jer ih tamo 
oka oko 15 kako on reče. Potrebno je samo obezbediti njihove porodice. Rekao 
sam mu da to urade za one koje šalju na teren. Ako budu, pover-ljivi biće odlično.</p>
<p>Fali mi 1 br. 13 za južni deo zone, pa ako imate na raspoloženju, pošaljite 
da bih bolje izrazio uticaj na taj deo terena.</p>
<p>Inače br. 23 je odlično razvijen.</p>
<p>Za 2—3 dana očekujem vezu sa 17, 18 i 19. Onda će biti mnogo bolje.</p>
<p>6.) Propaganda — Nedovoljno organizovana i neujednačena. Fale direktive 
izvršnim organima. Br. 24 daje svoje direktive, koje su u potpunoj oprečnosti 
sa onom što smo mi dali.</p>
<p>Slabo se širi »Vidovdan«.7</p>
<p>Ovo pitanje mora se postaviti na potpuno novu bazu. Kad se vrati br. 25 i 
drug, uradićemo potrebno.</p>
<p>Nedostatak ove službe naročito se oseća u br. 4, zato se i dešava da naši 
prilaze br. 9 i da im je svejedno ko ih vodi.</p>
<p>7.) Snabdevanje — U vezi sa podelom dodeljenog novca od Vas ne vrši se 
ravnomerno i preko k-ta brig., već sr. k-ta i odbora. Ovde je umešan politički 
prst, a ja vidim i drugu bolniju stvar, da br. 18 i 24 podržavaju neraspoloženje 
seoskih, đilkoša protivu br. 11. Ovome se mora stati na put najenergičnije. 
Narediću potrebno.</p>
<p>8.) Br. 26 — nije na visini u velikom broju slučajeva. Ima nesposobnih, 
demagoga, pijanica, nečistih prstiju, nesigurnih, seoskih đilkoša, itd.</p>
<p>Počev odozgo treba tražiti uzroke.</p>
<p>Br. 18: Pošten, vrlo ambiciozan, štedljiv, vrlo oprezan, neće nikome da se 
zameri, želi da se plasira u narodu, nedo-rastao br. 24 i sluša ga. Ima veštinu 
pridobijanja seljaka i neosporno je da ga većinom vole i idu za njim. Vojnički 
potpuno nesposoban za veće stvari i nestručan. On to i priznaje. Vas svuda 
veliča, ali br. 27 ne priznaje i ne podnosi.</p>
<p>Br. 24: neverovatno vešt i sposoban da iskoristi do maksimuma br. 28, daje 
vrlo pozitivne rezultate za opštu stvar, ali bolesno ambiciozan i sposoban da 
skine svakom glavu ko mu stoji na putu, neskroman i hvalisav, neprestano iznosi 
svoje zasluge svuda i na svakom mestu, primer čoveka koji ne-zna da radi 
konspirativno, široke ruke, deli sve kao svoju dedovinu i u svoje ime, sve 
proračunato sa ličnog gledišta, lična stvar mu je iznad opšte, gde god se 
ova ne poklapa sa ličnom. Laže ceo svet, pa i nas kadgod mu treba.</p>
<p>Br.: 8Pošten, vredan, vrlo koristan, disciplinovan i dobar trupni oficir, 
ali ne poznaje ratnu veštinu i nije na visini položaja koji zauzima. Gubi se u 
vršenju sitnih svakodnevnih stvari na račun krupnijih, kao i br. 18 i 24.</p>
<p>Ostale nisam, video na poslu. Za njih ću Vas obavestiti docnije.</p>
<p>U svakom slučaju nešto moramo učiniti da se ovde bolje i trezvenije radi.</p>
<p>9.) Br. 7: Radilo se na dohvat i bez plana sa br. 30 i drugom,9 i to izgleda 
sa posebnim ambicijama br. 18 i br. 24. Od moga dolaska tražio sam da se odmah 
upute br. 30 i drug kod mene, ali tek danas stigoše, jer izgleda kočili 18 i 
24 zbog njihovog autoriteta. Nerado gledaju da im se ko meša u posao pa makar 
bio i odozgo, — samo trpe jer moraju zbog sa-danje situacije.</p>
<p>Sa br. 30 i ostalim učiniću sve što budem mogao da ovo pitanje što bolje 
proučimo i nađemo puteve za najbrži uspeh, u koji verujem, jer već ima 
zdravih simptoma. U više prilika naši dobili i hranu od br. 7. Javio sam Vam 
slučaj za Sv. Nikolu.</p>
<p>Dva čira10 na ovoj zoni operisaćemo najhitnije pri povratku zemljaka sa 
sadašnjeg puta. Dotle ćemo videti šta će učiniti 30 i drugovi. Daću im rok 
da vidimo uspeh.</p>
<p>10.) Br. 31 — Na više strana uhvaćena veza inicijativom br. 31. Oseća se 
neodlučnost kod njega, i sve što radi je jedino da spase glavu a ne iz nekih 
dubljih motiva. Daćemo im priliku da se pokažu. Ako bi ih primili, ne možemo 
ih hraniti. To koči veće cugove. Dok se vidi započeti posao u br. 32 vr-šićemo 
pripreme i hvatati veze, a posle ćemo preći na dalje mere i prihvatiti ih van 
žica.</p>
<p>11.) Br. 9 — Nema bojazni da nešto krupno učini sa ljudstvom iz ove zone, 
ali bi bilo pristalica ako bi bilo priliva sa strane. Bilo je ovih dana pojava 
manje akcije u br. 33, baš u vezi odlaska naših. Preduzeo sam potrebno i 
ostavio dole br. 34, koji će ih juriti letećom brigadom i ostatkom jedinica.</p>
<p>Optužen je br. 35 da podržava br. 9. Izgleda da nešto ima, ali je sigurno 
da su preterali i br. 18 i br. 24 jer mrze br. 35. Danas je 35 došao kod imene, 
i nameri da produži k Vama. Skrenuću mu pažnju i vratiti ga natrag. Br. 35 je 
seoski demagog, a podržavaju ga simpatizeri br. 9 i guraju pro-tivu 18, 24 i 
11. Verujem da ću ovo umiriti. Za rad br. 9 u br. 4 javio sam Vam. Danas sam 
naredio potrebno br. 19. Mislim da ćemo sprečiti dolazak br. 9 ovamo. Ako uspe 
rad u br. 32 sve će ovde saviti glavu a posle ćemo staviti pod sud, koji ću 
formirati.</p>
<p>12) Raspoloženje naroda — Može se reći da je ovde sve za Vas, skoro kao 
u br. 36, a svakim danom biće ih sve više. Da se umešnije vodi bili bi bolji 
rezultati, ali se i sa ovim može biti potpuno zadovoljan.</p>
<p>Iz izveštaja koje Vam prilažem11 videćete da je isto raspoloženje naroda 
i u br. 4 i br. 10, iako je organizacija malo izostala u odnosu na stanje ovde.</p>
<p>13)&nbsp; Ovde bih obrazovao školu za br. 21 pored radionice za br. 15. Za 
ovo je potreban traženi materijal. Ako tamo nećete obrazovati školu mogli bi 
se sa te zone uputiti slušaoci ovde na 3 mesečni kurs. Možemo primiti do 20 
ljudi. Paziti na izbor. Mi ćemo ovih dana pripremiti potrebno i izabrati 
kandidate odavde, program nastave ukratko iznet šaljem Vam u prilogu.</p>
<p>14)&nbsp; Stanje na zoni br. 27 izneće Vam br. 22. Oni su imali teškoća, 
ali nisu postigli onoliko koliko je trebalo. Preslišao sam detaljno broj 22 i 
uverio se u ovo što sam naveo. Ipak su se borili dobro. Nadam se da ćemo 
akcijom stanje iz osnova izmeniti na bolje.</p>
<p>Stanje na zoni br. 10 vidi se uglavnom iz izveštaja Pe-jićevog koji prilažem.12</p>
<p>15)&nbsp; Moj predlog za rad posle akcije.</p>
<p>Ako se uspe, u šta se nadam, potrebno je rasčistiti dolinu Neretve, Drine i 
Bosne od br. 7, 8 i 9. Za ovo ćemo morati obrazovati leteće brigade i korpuse. 
Po ovome ću Vam blagovremeno učiniti konkretne predloge. Svakako moramo 
grabiti svaki sekund da likvidiramo sve što nam smeta još pre glavnih događaja, 
bar u zoni srpske jedinice, kako bi bili slobodni za rad protivu okupatora u 
danom momentu. Događaji spolja i unutra idu nam na ruku. Nameće nam se što brži 
rad i stalna akcija.</p>
<p>16.) Borba protivu br. 37 — Propaganda br. 9 stalno nas napada što se ne 
borimo protivu br. 37. Poslednjih dana počeo je br. 38.da pomaže borbu br. 9 i 
da ga podržava. Ovo je vrlo rđavo primljeno u narodu.Koliko sam mogao da 
zapazim narod bi voleo i naša stvar bi bolje stajala kod br. 16, ako bi i mi počeli 
jače borbe sa br. 37. To sam zaključio i u razgovoru sa br. 11. Mislim da ovo 
pitanje treba proučiti, pa posle ove akcije preduzeti nešto u ovom pravcu. 
Time bi zapušili usta svima neprijateljima, a ako ova akcija uspe, imali bi deo 
snage i za ovu borbu, ali se ista mora inteligentno voditi. Za ovo ima vremena, 
ali treba tražiti još sada najbolju soluciju.</p>
<p>17.) Molim da što pre počne izlaženje lista »Sloboda ili smrt« i da se 
dostavlja što više propagandnog materijala.</p>
<p>Takođe molim da br. 39 obradi temu »Ravnogorac« i da se ista što pre 
dostavi.</p>
<p>Zaključak: Greške ispraviti, inertnost savladati, razviti najenergičniji 
rad na svim poljima, tražiti maksimum od naših ljudi i pomoć saveznika 
obezbediti.</p>
<p>Prilog: priloga.</p>
<p>29/XII—42. POLOŽAJ</p>
<p>Vas i svu gospodu srdačno pozdravlja i želi sve najbolje za 1943. godinu i 
čestita božične praznike</p>
<p>čika Branko</p>
<table border="0" rules="all" frame="box">
  <tbody>
    <tr>
      <td>
        <p>1 — Knin</p>
      </td>
      <td>
        <p>20 — baterije</p>
      </td>
    </tr>
    <tr>
      <td>
        <p>2 — Nevesinje</p>
      </td>
      <td>
        <p>21 — r. telegrafisti</p>
      </td>
    </tr>
    <tr>
      <td>
        <p>3 — Hercegovina</p>
      </td>
      <td>
        <p>22 — Ivanišević</p>
      </td>
    </tr>
    <tr>
      <td>
        <p>4 — Istočna Bosna</p>
      </td>
      <td>
        <p>23 — kurirska veza</p>
      </td>
    </tr>
    <tr>
      <td>
        <p>5 — srebrnički i rogatič-</p>
      </td>
      <td>
        <p>24 — Jevđa</p>
      </td>
    </tr>
    <tr>
      <td>
        <p>ki srez</p>
      </td>
      <td>
        <p>25 — Šantić</p>
      </td>
    </tr>
    <tr>
      <td>
        <p>6 — Nemci</p>
      </td>
      <td>
        <p>26 — k-dni elemenat</p>
      </td>
    </tr>
    <tr>
      <td>
        <p>7 — Turci</p>
      </td>
      <td>
        <p>27 — Birčanin</p>
      </td>
    </tr>
    <tr>
      <td>
        <p>8 — Ustaši</p>
      </td>
      <td>
        <p>28 — tetkići14</p>
      </td>
    </tr>
    <tr>
      <td>
        <p>9 — Komunisti</p>
      </td>
      <td>
        <p>29 — Salatić15</p>
      </td>
    </tr>
    <tr>
      <td>
        <p>10 — Zapadna Bosna</p>
      </td>
      <td>
        <p>30 — Popovac</p>
      </td>
    </tr>
    <tr>
      <td>
        <p>11 — oficiri</p>
      </td>
      <td>
        <p>31 — Hrvati16</p>
      </td>
    </tr>
    <tr>
      <td>
        <p>12 — Lašić</p>
      </td>
      <td>
        <p>32 — Dalmacija</p>
      </td>
    </tr>
    <tr>
      <td>
        <p>13 — omladina</p>
      </td>
      <td>
        <p>33 — Bileće</p>
      </td>
    </tr>
    <tr>
      <td>
        <p>14 — Simić13</p>
      </td>
      <td>
        <p>34 — Pantić17</p>
      </td>
    </tr>
    <tr>
      <td>
        <p>15 — r. stanica</p>
      </td>
      <td>
        <p>35 — Samardžić18</p>
      </td>
    </tr>
    <tr>
      <td>
        <p>16 — saveznici</p>
      </td>
      <td>
        <p>36 — Srbija</p>
      </td>
    </tr>
    <tr>
      <td>
        <p>17 — Mitranović</p>
      </td>
      <td>
        <p>37 — okupatori</p>
      </td>
    </tr>
    <tr>
      <td>
        <p>18 — Baćović</p>
      </td>
      <td>
        <p>38 — radio London</p>
      </td>
    </tr>
    <tr>
      <td>
        <p>19 — Momčilović</p>
      </td>
      <td>
        <p>39 — čika Vasa</p>
      </td>
    </tr>
  </tbody>
</table>
<p>1 Original (pisan olovkom, ćirilicom) u Arhivu VII, Ča, k. 161, reg. br. 
11/1 (BH-V-4/1).</p>
<p>2 Odnosi se na Zlatiborski četnički odred i njegovog komandanta Radomira Đekića. 
Sa njim se Ostojić 12. decembra 1942. vratio u svoj štab iz Štaba Draže 
Mihailovića, gde je dobio detaljna uputstva za izvođenje operacija protiv NOV 
i POJ u zapadnoj Bosni (vidi dok. br. 204 i Arhiv VII, Ča, k. 280, reg. br. 
5/1, telegrami br. 2086, 2117, 2171 i 2172).</p>
<p>3&nbsp; Miodrag Palošević.</p>
<p>4&nbsp; Značenja brojčanih oznaka data su na kraju dokumenta.</p>
<p>5 Todorović.</p>
<p>6 Vidi dok. br. 164, nap.10.</p>
<p>7 Četnički list.</p>
<p>8 Na originalu prazno.</p>
<p>9 Odnosi se na Mustafu Pašića.</p>
<p>10 Verovatno se misli na Muslimane u Fazlagića Kuli i u časničkom srezu.</p>
<p>11 Priloge redakcija nije pronašla, osim dok. br. 213 i izveštaja 
komandanta Romanijskog korpusa od 26. decembra 1942 (Arhiv VII, Ca, k. 176, reg. 
br. 34/1).</p>
<p>12 Redakcija ne raspolaže tim dokumentom.</p>
<p>13&nbsp; Pavle, poručnik, šef centra veze Štaba Zaharija Ostojića.</p>
<p>14&nbsp; Italijani.</p>
<p>15&nbsp; Danilo.</p>
<p>16 Odnosi se na domobranske jedinice.</p>
<p>17&nbsp; Jovan.</p>
<p>19&nbsp; Petar.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_214.htm"><b>Prethodni dokument</b></a></TD>
<TD><a href="4_14_1_216.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
