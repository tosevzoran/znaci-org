<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIII - DOKUMENTI KRALJEVINE ITALIJE - KNJIGA 3</b><br>

<CENTER><TABLE border="1"><TR><TD><a href="4_13_3.htm"><b>Sadr&#382;aj</b></a></TD>
<TD><a href="4_13_3_14.htm"><b>Prethodni dokument</b></a></TD>
<TD><a href="4_13_3_16.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p style="padding: 0pt 0pt 9pt 138pt;"><span class="font2" style="font-weight: bold;">BR. 
15</span></p>
<p style="text-align: justify; padding: 9pt 1pt 0pt 2pt;"><span class="font2" style="font-weight: bold;">IZVEŠTAJI 
PUKOVNIKA GRINJOLA OD 21. I 22. JANUARA 1943. VIŠOJ KOMANDI ORUŽANIH SNAGA 
„SLOVENIJA— DALMACIJA&quot; O PUTU U DUBROVNIK I SPLIT U VEZI AN-GAZOVANJA 
ČETNIČKIH ORUŽANIH FORMACIJA IZ CRNE GORE I HERCEGOVINE U OPERACIJAMA PROTIV</span> 
<span class="font2" style="font-weight: bold;">NOV I POJ<sup><a name="footnote1"></a><a href="file:///C:/znaci/4_13/4_13_3_15.htm#bookmark0">1</a></sup></span></p>
<p style="padding: 9pt 0pt 0pt 228pt;"><span class="font2">21. januar 1943.</span></p>
<p style="text-align: justify; padding: 0pt 0pt 0pt 2pt;"><span class="font2">KOMANDI 
SUPERSLODE</span></p>
<p style="text-align: justify; padding: 0pt 0pt 9pt 2pt;"><span class="font2">Obaveštajno 
odeljenje&nbsp;V.P.</span><span class="font2" style="font-style: italic;"> 10</span></p>
<p style="text-align: justify; padding: 9pt 0pt 9pt 2pt;"><span class="font2">Predmet: 
Cetničko-crnogorske operacije</span><span class="font2" style="font-weight: bold;">&nbsp;R<sup><a name="footnote2"></a><a href="file:///C:/znaci/4_13/4_13_3_15.htm#bookmark1">2</a></sup></span></p>
<p style="text-align: justify; text-indent: 21pt; padding: 9pt 1pt 0pt 2pt;"><span class="font2">Stigavši 
u Split 16-og o.m., stupio sam u kontakt sa Štabom XVIII arm. korp. i sa 
kapetanom Bergincom [Berghinz], a zatim, posle telefonskog saopštenja pukovnika 
Zanusija [Za-nussi],<sup><a name="footnote3"></a><a href="file:///C:/znaci/4_13/4_13_3_15.htm#bookmark2">3</a></sup> 
otišao sam 18-og tek. u Dubrovnik, radi prikupljanja podataka u vezi sa 
potrebama u oružju, municiji i materijalu za crnogorske formacije, kao i da bi 
preneo neka saopštenja Štabu VI arm. korp., za račun pukovnika Barbero, u 
pogledu operacija koje treba izvesti. Avion nije mogao da se spusti u 
Dubrovniku, pa sam se iskrcao u Kotoru, odakle sam redovnim putem stigao u 
Dubrovnik 19-og t.m.</span></p>
<p style="text-align: justify; text-indent: 21pt; padding: 0pt 1pt 0pt 2pt;"><span class="font2">Pošto 
sam se uverio da je Intendantura Superslode izdala naređenja da se neposredno u 
Kotor uputi materijal potreban Crnogorcima, 21-og t.m. sam pošao za Split.</span></p>
<p style="text-align: justify; text-indent: 21pt; padding: 0pt 1pt 0pt 2pt;"><span class="font2">Komanda 
VI arm. korpusa vrlo ozbiljno razmatra četničko--crnogorski operativni ciklus, 
pa je preduzela racionalne i korisne mere da bi obezbedila uspeh operacije. Ovo 
se ne može reći i za Štab XVIII korpusa, koji gleda na operaciju sa velikim 
skepticizmom, bilo što je angažovan u drugim operacijama, pa smatra da nema 
potrebna sredstva da eventualno podrži akciju grupe Baćović<sup><a name="footnote4"></a><a href="file:///C:/znaci/4_13/4_13_3_15.htm#bookmark3">4</a></sup>, 
bilo što nema poverenja u mogućnost ove grupe, ukoliko bude angažovana u 
akciji širih razmera. Štab XVIII korpusa namerava da pošalje grupu Baćović 
bez naših oficira za vezu i bez sigurnih sredstava za vezu. Jedina korisna mera 
koja je do danas preduzeta jeste poveravanje komande nad formacijama M.V.A.C. 
generalu Đanuci [Gianuzzi]<sup><a name="footnote5"></a><a href="file:///C:/znaci/4_13/4_13_3_15.htm#bookmark4">5</a></sup>, 
za koga mi kažu da je vrlo energičan i sposoban.</span></p>
<p style="text-align: justify; text-indent: 21pt; padding: 3pt 1pt;"><span class="font2">Komanda 
VI korpusa preduzela bi sledeće mere ukoliko ih Komanda XVIII korpusa bude 
odobrila:<sup>8</sup></span></p>
<p style="text-align: justify; text-indent: 21pt; padding: 3pt 0pt 3pt 1pt;"><span class="font2">a)&nbsp;</span><span class="font2" style="font-style: italic;">Formacije 
koje učestvuju u operaciji:</span></p>
<p style="text-align: justify; text-indent: 21pt; padding: 3pt 1pt 0pt;"><span class="font2">Komandant: 
puk. Bajo Stanišić (prikazali su mi ga kao vrlo pogodnu ličnost).</span></p>
<p style="text-align: justify; text-indent: 21pt; padding: 0pt 0pt 0pt 1pt;"><span class="font2">1.&nbsp;Borbena 
grupa od 4 bataljona = 2550 oružanih ljudi.</span></p>
<p style="text-align: justify; text-indent: 21pt; padding: 0pt 0pt 0pt 1pt;"><span class="font2">2.&nbsp;Borbena 
grupa od 3 bataljona = 1650 oružanih ljudi.</span></p>
<p style="text-align: justify; text-indent: 21pt; padding: 0pt 1pt 3pt;"><span class="font2">1&nbsp;bataljon 
bosanske M.V.A.C. (potreban je, jer su njegovi pripadnici odlični poznavaoci 
terena).</span></p>
<p style="text-align: justify; text-indent: 21pt; padding: 3pt 0pt 3pt 1pt;"><span class="font2">b)&nbsp;</span><span class="font2" style="font-style: italic;">Pri 
crnogorskoj komandi nalaziće se:</span></p>
<p style="text-align: justify; text-indent: 21pt; padding: 3pt 1pt 0pt;"><span class="font2">Ppuk. 
Konsole [Console] — komandant M.V.A.C. VI korpusa.</span></p>
<p style="text-align: justify; text-indent: 21pt; padding: 0pt 0pt 0pt 1pt;"><span class="font2">2&nbsp;oficira 
— tumača</span></p>
<p style="text-align: justify; text-indent: 21pt; padding: 0pt 0pt 0pt 1pt;"><span class="font2">1 
oficir — radio-telegrafista</span></p>
<p style="text-align: justify; text-indent: 21pt; padding: 0pt 0pt 3pt 1pt;"><span class="font2">1 
oficir — lekar</span></p>
<p style="text-align: justify; text-indent: 21pt; padding: 3pt 0pt 3pt 1pt;"><span class="font2">Pri 
formacijama:</span></p>
<p style="text-align: justify; text-indent: 21pt; padding: 3pt 0pt 3pt 1pt;"><span class="font2">1 
oficir za vezu pri svakoj grupi bataljona</span></p>
<p style="text-align: justify; text-indent: 21pt; padding: 3pt 0pt 9pt 1pt;"><span class="font2">1 
oficir za vezu pri svakom bataljonu.</span></p>
<p style="text-align: justify; text-indent: 21pt; padding: 9pt 0pt 3pt 1pt;"><span class="font2">c)&nbsp;</span><span class="font2" style="font-style: italic;">Artiljerija 
za podršku:</span></p>
<p style="text-align: justify; text-indent: 21pt; padding: 3pt 0pt 9pt 1pt;"><span class="font2">Dve 
tovarne baterije neposredno podređene ppuk. Konsole.</span></p>
<p style="text-align: justify; text-indent: 21pt; padding: 9pt 0pt 3pt 1pt;"><span class="font2">d)&nbsp;</span><span class="font2" style="font-style: italic;">Veze:</span></p>
<p style="text-align: justify; text-indent: 21pt; padding: 3pt 1pt;"><span class="font2">Mreža 
radio-telegrafskih veza u prvoj fazi će se oslanjati na Jablanicu i Prozor, a u 
drugoj fazi na Mostar.</span></p>
<p style="text-align: justify; text-indent: 21pt; padding: 3pt 0pt 3pt 1pt;"><span class="font2">e)&nbsp;</span><span class="font2" style="font-style: italic;">Linija 
operacija:</span></p>
<p style="text-align: justify; text-indent: 21pt; padding: 3pt 0pt 3pt 1pt;"><span class="font2">U 
prvoj fazi: Jablanica—Prozor.</span></p>
<p style="text-align: justify; text-indent: 21pt; padding: 3pt 1pt;"><span class="font2">U 
drugoj fazi: Mostar—Posušje—Tomislavgrad<sup><a name="footnote6"></a><a href="file:///C:/znaci/4_13/4_13_3_15.htm#bookmark5">6</a></sup> 
(kada formacije budu dostigle ovo poslednje mesto).</span></p>
<p style="text-align: justify; text-indent: 21pt; padding: 3pt 0pt 3pt 1pt;"><span class="font2">f)&nbsp;</span><span class="font2" style="font-style: italic;">Snabdevanje:</span></p>
<p style="text-align: justify; text-indent: 21pt; padding: 3pt 1pt 0pt;"><span class="font2">VI 
korpus ne može da vodi sobom komoru i o tome je izve-stio Guvernatorat Crne 
Gore; međutim, obezbediće snabdevanje putem auto-kolona, duž operativnih 
pravaca</span></p>
<p style="text-align: justify; text-indent: 21pt; padding: 0pt 0pt 3pt 1pt;"><span class="font2" style="font-style: italic;">Početak 
premeštanja železnicom:</span></p>
<p style="text-align: justify; text-indent: 21pt; padding: 3pt 1pt;"><span class="font2">Na 
dan 25. t.m.: koncentracija svih formacija u Jablanici predviđena do 28. 
januara. Komanda VI korpusa smatra da će biti korisno da se operacija vrši po 
sledećem planu:<sup><a name="footnote7"></a><a href="file:///C:/znaci/4_13/4_13_3_15.htm#bookmark6">7</a></sup></span></p>
<p style="text-align: justify; text-indent: 21pt; padding: 3pt 0pt 3pt 1pt;"><span class="font2">a)&nbsp;Premeštanje 
od Prozora za Tomislavgrad;</span></p>
<p style="text-align: justify; text-indent: 21pt; padding: 3pt 1pt 18pt;"><span class="font2">b)&nbsp;Početak 
pokreta za Livno tek kada Hercegovci budu u stanju da krenu od Bos. Grahova ka 
Livnu.</span></p>
<p style="padding: 18pt 0pt 3pt 228pt;"><span class="font2">22. januar 1943.</span></p>
<p style="text-align: justify; text-indent: 21pt; padding: 3pt 1pt 0pt;"><span class="font2">Jutros 
sam iz razgovora sa ekselencijom Spigom, generalom Pjaconijem [Piazzoni] i 
generalom Đanucijem [Gianuzzi], koji je došao iz Knina na nekoliko sati, 
stekao utisak da se gledište komande Armijskog korpusa radikalno izmenilo. 
Dogovoreno je da se grupi Baćović ustupi izvesna količina potrebnog 
materijala, između ostalog 10 minobacača od 81 mm i dva topa od 75 mm; bilo je 
govora o eventualnom dodeljivanju oficira za vezu, lekova i radio-sredstava. S 
obzirom na raspoloživost u oružju i municiji, moguće je obezbediti grupi Baćović 
potrebnu vatrenu moć. Saglasno sa gen. Đanucijem, koji vrlo dobro poznaje 
situaciju, preporučio sam da prema lokalnim četnicima popa Đujića<sup><a name="footnote8"></a><a href="file:///C:/znaci/4_13/4_13_3_15.htm#bookmark7">8</a></sup> 
ne treba biti široke ruke, jer oni bar za sada, dok se ne reorganizuju i ne očiste, 
ne ulivaju mnogo po-verenja. Baćović ne traži transportna sredstva; služiće 
se komorom i kolima prikupljenim u oblasti Knina.</span></p>
<p style="text-align: justify; text-indent: 21pt; padding: 0pt 1pt;"><span class="font2">U 
štabu Armijskog korpusa vlada neki skepticizam u pogledu mogućnosti razvoja 
planiranog operativnog ciklusa; smatra se da će grupa Baćović naići na jak 
otpor i da neće moći da dostigne Livno. Četnici se, međutim, razmeću 
velikom sigurnošću. U stvari, kao što mi je potvrdio i gen. Đanuci, radi se 
o solidnim ljudima, dobro obučenim i pod dobrom komandom. U drugoj fazi nedavne 
akcije u Gračacu, u cilju ponovnog okupiranja tog mesta koje su partizani 
iznenada zauzeli, Hercegovci su se vrlo dobro borili u sadejstvu sa jednim našim 
bataljonom cr. koš.</span></p>
<p style="text-align: justify; text-indent: 21pt; padding: 0pt 1pt;"><span class="font2">Generalnu 
probu stvarnih mogućnosti grupe Baćović ima-ćemo ovih dana jednom akcijom na 
Vrliku, koju četnici veoma žele.</span></p>
<p style="text-align: justify; text-indent: 21pt; padding: 0pt 1pt;"><span class="font2">Sutrašnji 
dolazak pukovnika Zanusija u Split upravo je kao poručen, jer će poslužiti za 
otklanjani e poslednjih sumnji i za definitivno utvrđivanje operativnog plana, 
koji zasad nije sasvim jasan. Jednu od najvećih teškoća predstavlja naređenje 
da se spreči susretanje grupe Baćović sa crnogorskom grupom, iako obe grupe 
treba da odu prema Hercegovini.<sup><a name="footnote9"></a><a href="file:///C:/znaci/4_13/4_13_3_15.htm#bookmark8">9</a></sup> 
Na osnovu utisaka stečenih u kontaktu sa štabom Armijskog korpusa i sa četničkim 
vođama Jevđevićem<sup><a name="footnote10"></a><a href="file:///C:/znaci/4_13/4_13_3_15.htm#bookmark9">10</a></sup>, 
Baćovićem i Katanićem, smatram za korisno da dam kratak pregled situacije:</span></p>
<p style="text-align: justify; text-indent: 21pt; padding: 0pt 1pt;"><span class="font2">—&nbsp;Cetničko-crnogorska 
operacija može vrlo lako dobro da uspe ako Stab XVIII korpusa, koji upravlja 
operacijama, održi vezu sa obe grupe obezbeđenjem radio-veze, naročito sa 
grupom Baćović.</span></p>
<p style="text-align: justify; text-indent: 21pt; padding: 0pt 1pt;"><span class="font2">—&nbsp;Lokalni 
četnici, kao što je već bilo poznato, ne vrede mnogo; sem kad bi gen. Đanuci 
uspeo da ih za kratko vreme reorganizuje, uklanjajući sumnjive elemente; bilo 
bi dobro da na njih suviše ne računamo pri okupaciji zone Gračac—Otrić— 
Zrmanja.</span></p>
<p style="text-align: justify; text-indent: 21pt; padding: 0pt 1pt;"><span class="font2">—&nbsp;Prava 
je šteta što Hercegovci ne mogu da se zadrže u zoni; samo grupa Baćović 
mogla bi da obezbedi okupaciju gore pomenute zone, obrazujući efikasan zaštitni 
pojas ispred naših garnizona u Dalmaciji. U pogledu ovoga nema šta da se radi. 
Hercegovci žele da se što pre vrate u svoju zonu.</span></p>
<p style="text-align: justify; text-indent: 21pt; padding: 0pt 1pt;"><span class="font2">Brodom 
koji polazi sutra pre podne šaljem u Sušak kapetana Berginca. Kao što sam već 
znao, Berginc je izvanredan čovek, koji je mnogo učinio u ovom periodu. 
Potporučniku Galeno daću precizna uputstva, preporučujući mu naročito da 
sluša, posmatra i malo da govori; danas je situacija izmenjena, jer je M.V.A C. 
čitavog XVIII arm. korpusa poverena jednom odličnom generalu, a najkrupnija 
pitanja su rešena. Možda neće biti potrebno da se Galeno još dugo zadrži u 
zoni, još i zbog toga što neće moći efikasno da doprinese svojom obaveštajnom 
aktivnošću, jer još nije orijentisan o političkoj i vojnoj situaciji.</span></p>
<p style="text-align: justify; text-indent: 21pt; padding: 0pt 1pt 15pt;"><span class="font2">Sutra 
očekujem pukovnika Zanusija u Splitu; za dalje pokrete ravnaću se po 
uputstvima koja budem dobio.</span></p>
<p style="text-align: right; padding: 15pt 1pt 0pt 225pt;"><span class="font2" style="font-weight: bold;">Ed. 
T.<sup><a name="footnote11"></a><a href="file:///C:/znaci/4_13/4_13_3_15.htm#bookmark10">11</a></sup> 
Grinjolo </span><span class="font2">[Ed, T. Grignolo]</span></p>
<p><span class="font2">55</span></p>
<p style="text-align: justify; text-indent: 21pt; padding: 0pt 1pt 0pt 2pt;"><sup><a href="file:///C:/znaci/4_13/4_13_3_15.htm#footnote1">1</a>&nbsp;</sup><span class="font0" style="font-weight: bold;">&nbsp;Fotokopija 
originala (pisanog na mašini) u AVII, reg. br. 27/7—1, k. 98.</span></p>
<p style="padding: 0pt 0pt 0pt 23pt;"><sup><a href="file:///C:/znaci/4_13/4_13_3_15.htm#footnote2">2</a>&nbsp;</sup><span class="font0" style="font-weight: bold;">&nbsp;Paraf 
generala Roate.</span></p>
<p style="text-align: justify; text-indent: 21pt; padding: 0pt 1pt 0pt 2pt;"><sup><a href="file:///C:/znaci/4_13/4_13_3_15.htm#footnote3">3</a>&nbsp;</sup><span class="font0" style="font-weight: bold;">&nbsp;Đakomo 
(Giacomo), pomoćnik načelnika štaba Više komande oružanih snaga 
„Slovenija—Dalmacija&quot;. Naredbom Ministarstva rata br. 21714 od 23. 
februara 1943. premešten je u Komandu 6. armije.</span></p>
<p style="padding: 0pt 0pt 0pt 23pt;"><sup><a href="file:///C:/znaci/4_13/4_13_3_15.htm#footnote4">4</a>&nbsp;</sup><span class="font0" style="font-weight: bold;">&nbsp;Petar</span></p>
<p style="padding: 0pt 0pt 0pt 22pt;"><sup><a href="file:///C:/znaci/4_13/4_13_3_15.htm#footnote5">5</a>&nbsp;</sup><span class="font0" style="font-weight: bold;"><sup>s</sup> 
Etore (Ettore)</span></p>
<p style="padding: 0pt 0pt 0pt 22pt;"><sup><a href="file:///C:/znaci/4_13/4_13_3_15.htm#footnote6">6</a>&nbsp;</sup><span class="font0" style="font-weight: bold;"> 
Sada: Duvno.</span></p>
<p style="text-align: justify; text-indent: 21pt; padding: 0pt 1pt;"><sup><a href="file:///C:/znaci/4_13/4_13_3_15.htm#footnote7">7</a>&nbsp;</sup><span class="font0" style="font-weight: bold;"> 
Opširnije o tome vidi tom IV, knj. 10, dok. br. 264—267, 277—278, 296 i 
297.</span></p>
<p style="padding: 0pt 0pt 0pt 22pt;"><sup><a href="file:///C:/znaci/4_13/4_13_3_15.htm#footnote8">8</a>&nbsp;</sup><span class="font0" style="font-weight: bold;"><sup>0</sup> 
Momčilo</span></p>
<p style="padding: 0pt 0pt 0pt 22pt;"><sup><a href="file:///C:/znaci/4_13/4_13_3_15.htm#footnote9">9</a>&nbsp;</sup><span class="font0" style="font-weight: bold;">&nbsp;Pored 
ove rečenice stavljen je olovkom veliki znak pitanja.</span></p>
<p style="padding: 0pt 0pt 0pt 22pt;"><sup><a href="file:///C:/znaci/4_13/4_13_3_15.htm#footnote10">10</a>&nbsp;</sup><span class="font0" style="font-weight: bold;">&nbsp;Dobrosav&nbsp;.</span></p>
<p style="text-align: justify; text-indent: 21pt; padding: 0pt 1pt;"><sup><a href="file:///C:/znaci/4_13/4_13_3_15.htm#footnote11">11</a>&nbsp;</sup><span class="font0" style="font-weight: bold;"><sup>13</sup> 
Tomazo (Tommaso), na službi u 1. odeljenju Više komande oružanih snaga 
„Slovenija—Dalmacija&quot;.......</span></p>
<p>
<br>
<CENTER><TABLE border="1"><TR><TD><a href="4_13_3.htm"><b>Sadr&#382;aj</b></a></TD>
<TD><a href="4_13_3_14.htm"><b>Prethodni dokument</b></a></TD>
<TD><a href="4_13_3_16.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
