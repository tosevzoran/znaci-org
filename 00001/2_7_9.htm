<html>
<head>
<meta http-equiv="Content-Type" content="text/html; charset=utf-8">

<title>PRVA KRAJIŠKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>PRVA KRAJIŠKA BRIGADA - SJECANJA BORACA</b><br> 
Sedmi dio<br>  
OD SREDNJE DO ISTOCNE BOSNE I NATRAG  


<CENTER><TABLE border="1"><TR><TD><a href="2_7.htm"><b>Sadr&#382;aj</b></a></TD>
<TD><a href="2_7_8.htm"><b>Prethodni dokument</b></a></TD>
<TD><a href="2_7_10.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br><b><font SIZE="4">
<p>U VODU I VATRU ZA DRUGA</p>
</font></b><font FACE="Times New Roman">
<p>Drugarstvo koje sam svakodnevno i duboko doživljavao u mojoj matičnoj, 
Prvoj krajiškoj udarnoj brigadi, bilo je - sa ponosom to ističem - izvanredno 
i neponovljivo. Drugovi su bili divni; među nama su vladali: iskreno 
drugarstvo, duboko povjerenje, ljubav za čovjeka, bratska pažnja, spremnost za 
pružanje pomoći u svakoj prilici. Lićno sam se u brigadi osjećao kao u 
svojoj porodici...</p>
<p>Koncem 1942. godine, sa grupom mojih mještana i u 16. godina života, stupio 
sam u Prvu četu Prvog bataljona. Susret sa budućim ratnim drugovima bio je 
veoma dirljiv. Drugovi su nas u svoju sredinu primili toplo, drugarski i veselo, 
sa mnogo zagrljaja i pjesme i igre. Svi smo igrali kozaračko kolo, koje sam 
tada prvi put vidio.</p>
<p>Neki od drugova koji su sa mnom stigli u brigadu, dolazeći iz Prkosa kod 
Bosanskog Petrovca, donekle su se kolebali. Zapravo, oni su čeznuli za rodnim 
domom i htjeli da mu se vrate prije nego što smo stupili u brigadu. Takvo 
raspoloženje se ubrzo promijenilo. Poslije izvjesnog vremena upitah Petra 
Zorića i Branka Karanovića kako se osjećaju u brigadi i da li misle o 
puvratku kući, na što mi oni u isti glas udgovoriše: &quot;Nećemo nazad, u 
brigadi je odlično drugarstvo, ovdje je i bolje nego kod kuće&quot;.</p>
<p>I meni je prvi susret sa drugovima iz Prve krajiške ostao drag i 
nezaboravan.</p>
<p>U januaru 1943. godine bilo je veoma hladno, a mi dosta oskudno odjeveni i 
obuveni. Da ne bi među nama došlo do pojava premrzavanja - taj problem smo 
rješavali međusobnim pozajmljivanjem kaputa, rukavica, cipela i dr. Na Bravsku 
sam, recimo, drugu koji je išao u patrolu pozajmio zimski kaput. Ubrzo su nas 
Nijemci iznenada napali i u toj borbi je patrola nestala. Šta se sa njom desilo 
ja zapravo nikada nisam saznao, ali dobro pamtim da sam ostao bez kaputa. 
Kasnije maršujemo prema Mrkonjiću, noću. Nebo vedro a hladno pa sve puca. U 
koloni i ja bez kaputa, u tankom sakou, mrznem se. Nailazi komandir moje čete 
Ljubomir Jajčanin Bijeli i vidi da sam u opasnosti. Prilazi mi i kaže: 
&quot;Ti si se smrzao!&quot;, i dade mi svoje rukavice i kaput. Utoplio me je i 
te noći spasio da ne ostanem vječiti invalid.</p>
<p>U srednjoj Bosni sam više puta učestvovao u nošenju teških ranjenika. 
Često smo se u streljačkom stroju našli zajedno zdravi borci i ranjenici, 
jurišajući na neprijatelja. U jednom od iznenadnih napada Nijemaca Selaković 
i ja smo nosili ranjenika na nosilima. Nastala je opšta gužva: izmiješali smo 
se borci, ranjenici i Nijemci. U tom krkljancu čujem jauk jednog borca. 
Spuštam nosila, odlazim do ranjenika i vidim - Trivo Zorić ranjen u kičmu. 
Dok ostali jurišaju ja brzo uzimam Trivu na ruke, nosim ga i stavljam na ista 
nosila na kojima već Selaković i ja nosimo jednug ranjenog. Tako dvojicu 
izvlačimo iz borbe i spašavamo im glave ne videći u tomc ništa izuzetno, jer 
rijetki su primjeri da nam je ranjeni drug ostao u borbi, ili da poginulog, kad 
god se ikako moglo, nismo dostojno sahranili.</p>
<p>Aprila 1943. godine u Korićanima smo imali oko 500 boraca oboljelih od 
pjegavog tifusa. I ja sam bio jedan od tih bolesnika. Na sreću, samo nakratko. 
U toj situaciji iz čete u kojoj sam ja bio borac došli su mi drugovi: Đuđa, 
Selaković, Jovanka i Pandža. Častile su me sa tri pečena krumpira, koja su 
našli na nekoj njivi. To mi je najdraža posjeta što sam je imao u životu.</p>
<p>Bolesnima i ranjenima u brigadnoj ambulanti poklanjali smo posebnu pažnju. 
Tada smo mnogo oskudijevali u ishrani; dobijali smo dnevno šaku zobene pure i 
kutlaču zobene supe i to je bilo sve. Ali, često smo se i toga obroka odricali 
- u korist bolesnih i ranjenih.</p>
<p>Naše divno drugarstvo ispoljavalo se i u raznim prilikama i oblicima. 
Ispoljeno bilo u kojoj situaciji iz života i rada jedinice i pojedinaca, onoje 
uvijek snažno djelovalo na borbeni moral ljudstva i jedinstvo kolektiva. Otuda 
smo u svim jurišima naše čete bili nepobjedivi. Sjećam se: pušku smo zvali 
&quot;Stevanija&quot;, a u četi smo imali Lalu harmonikaša. I najuriš kad 
krenemo, komandirčete Ljubomir Jajčanin podvikne: &quot;Naprijed, 
drugovi!&quot;, na šta mu borci u sav glas odgovaraju: &quot;Nagari, 
Stevanija!&quot;, i odmah Lala u streljačkom stroju zasvira na harmoniku. E, 
tada smo kod Nijemaca pravili lom.</p>
<p>Maja 1943. godine došao sam na dužnost kurira u štabu brigade. Tamo sam 
naišao na isto drugarstvo kakvo sam ostavio u četi. U štabu brigade mi kuriri 
imali smo mnogo zadataka, sve odgovornih i povjerljivih, koje smo danonoćno 
obavljali. Najteže što mi je na toj dužnosti bilo to je umor i nespavanje. 
Komandant brigade Vojo Todorović dosta se brinuo o nama kuririma. Sjećam se: 
kad god bih, kao kurir, dobio neki složeni zadatak, po naređenju komandanta 
sam dobivao konja, nerijetko i onog kojeg je lično on jahao.</p>
<p>Jednog dana, u toku dužeg marša, kod Jošavke je komandant Voja vidio da sa 
mnom nešto nije u redu, pa stade i upita me: &quot;Jesi li umoran?&quot;. Ja ga 
pozdravih i odgovaram: &quot;Jesam, druže komandante, umoran i pospan&quot;. 
Drug komandant sjaha s konja i ustupi ga meni, a on stupa u kolonu boraca i ide 
pješke.</p>
<p>Jednog junskog dana brigada je u istočnoj Bosni prelazila rijeku Ugrinu kako 
bi okrenula dalje, ka Ozrenu. Zbog naglog nadolaska vode, rijeka se nije 
prelazila gazom, već preko jednog brvna koje je postavio Prvi bataljon. Upravo 
na tom brvnu meni se događa kobna nezgoda. Nasred brvna, dakle na sredini 
razlivene rijeke, izgubio sam ravnotežu u pokretu i pao usred vode - ne 
znajući da plivam.</p>
<p>Na to se Pero Đurić, politički komesar Prvog bataljona, ne poznajući me i 
ne znajući ništa više sem toliko što je vidio kako je u rijeku pao kurir iz 
štaba brigade - u samom momentu moga pada u vodu, i ne misleći na opasnost 
koja i njemu prijeti, našao se pored mene, zadržao me na matici i, ni sam ne 
znam kako, svojim rukama me izvukao na desnu obalu. Time me je, svojim ljudskim 
postupkom i pomoći, spasio od sigurne smrti. Ovdje nema mjesta komentaru, 
primjer govori sam za sebe.</p>
<p>Takvi smo bili i ostali mi Krajišnici. I često razmišljam: divno li je 
bilo to drugarstvo među nama borcima i starješinama slavne Prve krajiške 
narodnooslobodilačke udarne proleterske brigade. U stvari, primjeri slični 
onima koje sam naveo, pa i znatno snažniji, krasili su našu brigadu za sve 
vrijeme rata, jačali duh našeg drugarstva, podizali naš borbeni moral, 
produbljavali naše jedinstvo, bili garancija sigurnosti ljudi u jedinici i 
njenih pobjeda.</p>
</font><i><font FACE="Times New Roman">
<p>Rade Vojnović</p>
</font></i>
<p>
<br>
<CENTER><TABLE border="1"><TR><TD><a href="2_7.htm"><b>Sadr&#382;aj</b></a></TD>
<TD><a href="2_7_8.htm"><b>Prethodni dokument</b></a></TD>
<TD><a href="2_7_10.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
