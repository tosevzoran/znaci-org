<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_108.htm"><b>Prethodni dokument</b></a></TD>
<TD><a href="31_110.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">SAHRANJENI 
SU BLIZU SUTJESKE</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:9.0pt;line-height:91%"><span lang="DE" style="mso-ansi-language:DE">Marko 
Latinović i Đuro Ćulibrk bili su u istom vodu i nerazdvojni drugovi, a u četi 
poznati kao dobri borci i velike šaljivdžije. Šalili su se najčešće na 
svoj račun, ali nisu štedeli ni ostale iz čete. Da bi započeli šalu, 
najradije su za predmet uzimali svoja rodna sela (Janjila i Vodjenicu), ljude iz 
tih sela, njihove nevolje, radosti i tuge, slave i svadbe, kosce, borbe bikova i 
vašare u Petrovcu. </span><span lang="EN-GB">Neiscrpan je bio repertoar Marka 
Latinovića i Đure Čulibrka o njihovim seljanima. To su ljudi Kočićeve 
krajine.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Voleo sam te divne ljude. Često sam bio u njihovom društvu i voleo da se s 
njima šalim. I te zadnje noći, 4. juna, koju smo zajedno proveli na maršu, 
bio sam u vodu sa njima dvojicom. Naviknut na njihovu vedrinu, da u najtežim časovima 
njih dvojica &quot;nose&quot; četu, pokušavao sam i ja da zapodenem šalu. Ćulibrk 
se žalio da je umoran, a Latinović da je strašno gladan.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">4. juna 1943. godine noću 1. četa 3. bataljona marševala je prema selu Šadići, 
na desnoj obali Sutjeske. Kiša je padala, a noć je bila mračna, pa je teren 
preko koga smo se kretali bio mokar i klizav. Prolazeći pored četne kolone, 
komandir Marko Jokić je zapazio da su Ćulibrk i Latinović neraspoloženi. To 
ga je iznenadilo. Za trenutak zaćuta, a zatim poče glasno da razmišlja: 
&quot;Zar Ćulibrk neraspoložen? Zašto? Ako je njemu najsnažnijem u četi 
dosadilo marševanje, glad i nespavanje, kako je tek ovim drugima?<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Komandir je završio svoje razmišljanje, zastao i sačekao komesara čete 
Milanka Pećanca. Posle kraćeg konsultovanja, žurno su krenuli uz kolonu čete. 
Komandir je znao da nam je svima snaga na izmaku i da u tom času ne treba 
pitati najsnažnije borce da li im je teško. </span><span lang="EN-GB">On se, 
prolazeći pored ove dvojice, obratio svima nama: &quot;Još malo drugovi! Samo 
još malo! Brzo ćemo stići iznad sela Šadići. Tu ćemo se odmoriti i skuvati 
nešto za jelo. Imaju kuvari u rezervi nešto hrane&quot;.</span></p>
<p class="MsoNormal" style="line-height:91%"><span lang="EN-GB">Izjutra 5. juna 
četa je stigla do jedne uvale na desnoj obali Sutjeske, zapadno od sela Šadići. 
</span><span lang="DE" style="mso-ansi-language:DE">Bila je magla. Neprijatelja 
nismo nigde primećivali, samo su se daleko, preko Popova Mosta, čuli topovi. 
Iz sastava čete određena je jača patrola, sa zadatkom da izviđa neprijatelja 
u pravcu sela Mrkalja i da uhvati vezu sa Majevičkom brigadom. Komandir je 
naredio da se četa prikupi u šumi i skuva nešto hrane.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Kuvari su brzo naložili vatru i napunili kazan vodom. Na terenu je bilo 
dosta drva i vode, ali, na žalost, ne i hrane. Ono malo rezerve što su kuvari 
&quot;krili&quot;, valjda će biti dovoljno samo da se utoli glad. Ćulibrk Đuro 
stavio je pušku pored sebe i legao na hladnu i mokru zemlju, blizu jednog 
kazana. </span><span lang="EN-GB">Zatvorio je oči iznad kojih su bile široke i 
guste crne obrve. Niko od boraca u četi nije tog momenta mogao ni pomisliti da 
puška druga Čulibrka neće više nikad pucati iz njegovih ruku i da se njegove 
oči više nikada neće otvoriti. </span><span lang="DE" style="mso-ansi-language:
DE">Latinović Marko je dremao blizu vatre. Držao je pušku na krilu, izuo 
cipele i odmarao noge, a kaput raskopčao što je i ranije bio njegov običaj. 
Jake dlakave ruke, sa poluzatvorenim prstima, držao je preko kolena. Nije uspeo 
da dočeka da se skuva parče mesa da ga pojede, iako se žalio da nikad nije 
bio toliko gladan. Od umora je brzo zaspao.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Rade Knežević, četni kuvar, zamišljeno je gledao u kazan, u vatru kako 
lepo gori, i ko zna o čemu je sve mislio. Šta je mislio i želeo toga trenutka 
ostaće večita tajna. Možda su ga misli odvele u njegov kraj, u njegov rodni 
Skakavac. Ostali borci bili su nešto dalje od kazana.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Tako sam ostavio 
četu na odmaranju, a sa patrolom krenuo na zadatak. Patrola je brojala 10—15 
boraca, koji se nisu rado odvajali od čete, odmora, vatre i hrane, jer su i 
sami bili gladni i umorni. Kad smo se udaljili magla je brzo nestajala, i primećivao 
se dim gde se četa odmarala. Posle našeg kraćeg opreznog kretanja prema selu 
Mrkalje, neprijateljske granate su iz šireg rejona Popovog Mosta, sa leve obale 
Sutjeske, parale nebo i jurile u pravcu naše čete. </span><span lang="DE" style="mso-ansi-language:DE">Brzi 
plotun je pogodio u kazan. </span><span lang="EN-GB">Hrana se prosula. Đuro Ćulibrk, 
Marko Latinović i Simo Knežević su poginuli. Nestalo je u četi trojice 
hrabrih boraca, a dugo vremena posle njihove smrti u četi nije bilo šale, 
vedrine i smeha.</span></p>
<p class="MsoNormal"><span lang="DE" style="mso-ansi-language:DE">Ćeta je s 
tugom sahranila svoje najbolje drugove. Uspostavivši vezu sa Majevičkom 
brigadom, izvršila je zatim napad na neprijatelja koji je postavio širi 
mostobran na desnoj obali Sutjeske. Nemci su odbačeni prema Popovom Mostu. Naši 
borci, želeći da osvete svoje drugove: Ćulibrka, Latinovića i Kneževića, 
silovito su jurišali na Nemce. Borba je bila veoma oštra. </span><span lang="EN-GB">Borili 
smo se skupa sa borcima Majevičke brigade. Tada je ranjen i zamenik komandanta 
bataljona Đoko Čubrilo, veoma hrabar i omiljen starešina.</span></p>
<p class="MsoNormal"><span lang="EN-GB">Uveče smo krenuli preko Dragoš-sedla 
ka Suhoj.</span></p>
<span lang="EN-GB" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-GB;mso-fareast-language:
EN-US;mso-bidi-language:AR-SA">Đuran KOVAČEVIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_108.htm"><b>Prethodni dokument</b></a></TD>
<TD><a href="31_110.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

