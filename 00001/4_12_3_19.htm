<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_18.htm"><b>Prethodni dokument</b></a></TD>
<TD><a href="4_12_3_20.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>DESETODNEVNI IZVEŠTAJ KOMANDUJUCEG GENERALA I 
KOMANDANTA U SRBIJI OD 10. FEBRUARA 1943. KOMANDANTU JUGOISTOKA O VOJNO-POLITIČKOJ 
SITUACIJI U SRBIJI[1]</strong></p>
<p align="center">Prilog 29[2]</p>
<p align="left">H. Qu., 10. 2. 43.</p>
<p align="left">Poverljivo</p>
<p align="left">&nbsp; KTB[3]</p>
<p>Komandujući general i&nbsp;komandant u Srbiji</p>
<p>Odelj. Ia, br. 397/43. pov.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Predmet: Izveštaj o situaciji za vreme od 1 — 10. 2. 1943.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Prilozi: 2 (samo k-tu Jugoistoka)</p>
<p align="center">KOMANDANTU JUGOISTOKA (K-DI GRUPE ARMIJA ,,E&quot;)</p>
<p align="center">I. POLITIČKA SITUACIJA</p>
<p>Bez promena.[4]</p>
<p align="center">II. STANJE KOD NEPRIJATELJA</p>
<p>Broj sabotaža i prepada o kojima je izvešteno povećao se sa 99 na 110. Oni 
su uglavnom bili usmereni protiv Srba, ili srpskih nadleštava, koji sarađuju 
sa okupacionim snagama. Shodno novim direktivama koje je izdao Draža Mihailović, 
nije bilo ometanja akcije prikupljanja kukuruza. Potvrđena je davno uočena 
taktika Draže Mihailovića da svoje snage štedi, s obzirom na pomeranje odnosa 
snaga koje se na Balkanu očekuje. Iz istih razloga su se zaoštravale 
suprotnosti između njegovih snaga i komunista. On je odbijao sve pokušaje 
londonske i moskovske diplomatije da njega i komuniste zajedno upregnu u kola 
saveznika. Takvim držanjem je zadobio-simpatije širokih masa srpskog naroda, 
koje su protiv komunizma.[5]</p>
<p>Do izmene držanja Mihailovića i srpskog naroda može doći tek ako 
neprijateljskoj propagandi pođe za rukom da i jedne i druge uveri u to da u 
Rusiji protiv nas ne stoji boljševizam nego ruski narod u borbi za svoja 
nacionalna prava.</p>
<p>Opšti utisak o neprijatelju može se sažeti rečima da bez bitnih pomeranja 
snaga na Balkanu ne predstavljaju opasnost ni pokret Draže Mihailovića ni 
komunizam u Srbiji.</p>
<p align="center">III. TAKTIČKA SITUACIJA U celini bez promena. Pojedinosti:</p>
<p>Zbog izvršenih hapšenja članova organizacije Draže Mihailovića, u 
Beogradu se njegov pokret ne može više smatrati organizovanim. Stalnim 
akcijama hapšenja srpska Specijalna policija izvanredno suzbija komunizam.</p>
<p>U severozapadnoj Srbiji vlada mir.</p>
<p>U jugozapadnoj Srbiji drže se još razne mobilne grupe Draže Mihailovića. 
Situacija na demarkacionoj liniji je još nejasna. Uz saglasnost italijanske 
komande, nemačke policijske jedinice treba da uspostave vezu sa italijanskim 
jedinicama koje se nalaze u Novoj Varoši i Sjenici. U jugoistočnoj Srbiji su u 
toku operacije protiv tamošnjih komunističkih bandi s obe strane demarkacione 
linije, koje izvode bugarske jedinice, nemačka policija i Srpska državna straža. 
Pripadnici ove straže su u borbi uništili jednu komunističku bandu sa njihova 
dva komandanta. U severoistočnoj Srbiji se smanjila aktivnost ustanika. 
Rezultat operacije ojačanog bataljona 704. pd sa 3 dobrovoljačke čete bio je 
ukupno 79 zarobljenika, 7 neprijatelja poginulih, zaplenjeno: 4 puškomitraljeza, 
21 puška i municija. Posle zatvaranja seoskih stanica srpske policije veoma je 
opao broj prepada ustanika, kao i razoružanja.</p>
<p>U srednjoj Srbiji je kao i ranije najviše nemira u srezu Kru-ševac, uprkos 
pojačanom angažovanju nemačke i srpske policije.</p>
<p>U Banatu je nemačka policija razbila jednu aktivnu komunističku grupu.</p>
<p>Namere:</p>
<p>Uglavnom iste. Veće operacije protiv pretežno komunističkih ustanika u 
rejonu Požarevac — Svilajnac — Petrovac. U oblastima gde su nemiri 
nastavlja se zatvaranje srpskih policijskih stanica. Pojačana propaganda uz 
korišćenje suprotnosti koje postoje u redovima neprijatelja.</p>
<p align="center">IV. SITUACIJA U VAZDUHU</p>
<p>Vazdušna aktivnost ograničila se na doletanje 2 neprijateljska aviona 31. 
1. 43. Nije osmotreno kada su odleteli.</p>
<p align="center">V. PRIVREDA I SAOBRAĆAJ</p>
<p>Uprkos teškoćama koje donosi godišnje doba, obezbeđeno je snabdevanje 
velikih pogona. Na polju angažovanja radne snage i izvođenja radova primećuje 
se pasivna rezistencija srpskih vlasti. Zbog naglog topljenja snega, pogoršan 
je saobraćaj, što je negativno uticalo na isporuke kukuruza. Saobraćaj se inače 
redovno odvijao. Od sabotaža o kojima je izvešteno samo je 1 napad na sporednu 
prugu Lajkovac — Cačak izazvao duži prekid saobraćaja[6], a time omeo i 
transportavan je preostalih delova SS-divizije.</p>
<p align="center"><strong>Bader</strong></p>
<p>Dostavljeno:</p>
<p>K-tu Jugoistoka (2)</p>
<p>K-tu nem. trupa u Hrvatskoj</p>
<p>Ia</p>
<p>O. Qu.</p>
<p>Ic</p>
<p>KTB</p>
<p>1Snimak originala (pisanog na mašini) u AVII, NAV—T-501,. r. 24R, s. 
1307—9.</p>
<p>2&nbsp; i 3Dopisano rukom.</p>
<p>4Vidi dok. br. 16.</p>
<p>5U toku okupatorskih oianziva, pod uticajem gubitaka oslobođenih teritorija, 
brutalnih represal'ja okupatorskih trupa nad narodom i četničke strahovlade, 
došlo je u toku 1942. god. i u Srbiji, kao i u nekim drugim oblastima, do 
pojave kolebanja u delu naroda. Međutim, narodne-mase nigde nisu prihvatile buržoaske 
antikomunsif čke krilatice niti su bile spremne da uzmu učešća u građanskom 
ratu, pogotovu ne kao saveznici okupatora. I pored toga što se teror okupatora 
i kvislinga i u 1943. godini nastavlja sa nesmanjenom žestinom, u Srbiji je u 
tom periodu došlo do novog poleta NOB: jačanja partizanskih odreda i formiran 
ja prvih brigada NOV, stvaranja novih NOO, odbora NOF-a i AF2 i proširivanja 
jedinstva narodnih masa koje nije više bilo mogućno pokolebati frazama o 
„spašavanju naroda&quot; i „odlaganju borbe za pogodnije vreme&quot;. Opširnije 
o tome v^di: Srbija u ratu i revoluciji 1941— 1945, Srpska književna zadruga 
— Beograd, 1976, str. 199—287.</p>
<p>6Kod s. Ugrinovaca i s. Krive Reke, 1. šumadijski NOP odred je 31. januara 
1943. razrušio prugu Lajkovac—G. Milanovac (tom I, knj. 5, dok. br. 191).</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_18.htm"><b>Prethodni dokument</b></a></TD>
<TD><a href="4_12_3_20.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
