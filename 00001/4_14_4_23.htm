<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_22.htm"><b>Prethodni dokument</b></a></TD>
<TD><a href="4_14_4_24.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBAVESTENJE DELEGATA KOMANDE OPERATIVNIH JEDINICA ISTOČNE 
BOSNE I HERCEGOVINE OD 11. AV-GUSTA 1944. ŠTABU BOKOKOTORSKOG KORPUSA O 
CE-TNICKO-NEMACKOJ AKCIJI PROTIV JEDINICA NOV I POJ NA PROSTORU VILUSI — 
GRAHOVO — LASTVA1</strong></p>
<p align="center">68</p>
<p align="center">Pov. Broj: 3 11. avgusta 1944 god.</p>
<p align="center">Položaj</p>
<p align="center">270.2</p>
<p>Od 5 do 9 o.m. vršene su operacije na teritoriji 209.3 Pošto sam saznao, da 
pojedini komandanti kritikuju svoje susede aludirajući da se isti nisu svesrdno 
sa svojim jedinicama založili u cilju postizanja potpunog uspeha, to nalazim za 
potrebno da u ovom aktu izložim tok tih operacija jer smatram da sam od svih 
najbolje upoznat sa situacijom i sa tokom jer sam bio u mogućnosti da pratim 
tok rada jedinica 2514 i 2525 neposredno a tok rada jedinica 209 preko sredstava 
za vezu.</p>
<p>Cilj mi je da sa ovim izlaganjem povratim međusobno poverenje koje bi moglo 
usled nepoznavanja celokupne situacije od strane pojedinaca, biti poljuljano.</p>
<p>Događaji su se razvijali ovako:</p>
<p>U toku 5 o.m. iznenada je došao u Lastvu jedan bata-ljon SS6, koji je imao 
zadatak da se probije u Nikšić, da bi pojačao tamošnji opsednuti garnizon. 
Jedinice 11 iz Trebinja i Grahova imale su zadatak da uz pomoć naših jedinica 
potpomognu pokret pomenutog bataljona SS na pravcu Lastva—Vi-luse—Nikšić a 
po tom da se jedinice 11 vrate u svoje baze.7</p>
<p>Sa. ovim zadatkom naše starešine nisu bile upoznate od strane komandanta 11 
radi čega se stvorilo uverenje kod naših jedinica i njihovih starešina da je 
ovo akcija za ostvarenje veze Nikšić — Viluse — Bileća, te je ta akcija 
za nas došla iznenada i prema tome nedovoljno pripremljena.</p>
<p>Jedinice bataljona SS, 251 i bataljona 11 iz Trebinja uz jaku artiljerijsku 
pripremu uspele su za kratko vreme da izbiju na Viluse, potpomognute dejstvom 
209 i 11 iz Grahova.</p>
<p>Jedinice 252, koje su u poslednje vreme učestvovale u operacijama u oblasti 
Fatnice i Plane, u kojima su imale uspe-ha.ali i gubitaka nisu bile u mogućnosti 
da izvrše zadatak-ov-lađivanje položajima Jargić — Kešeljeva Gradina iz 
više razloga: Nisu bile dovoljno snabdevene municijom; jedan deo je-dinica bio 
je vezan za neprijateljske snage zbog prisustva X komunističke brigade8 na 
liniji Vranja Dubrava — Trnovica; zbog odlaska 2009 na sever jer se morala dat 
pratnja i konačno zbog toga što je od strane 21410 tražena intervencija iz 
pravca 252 radi rasterećenja zbog pritiska komunista na 214. I pored svega izloženog 
komandant 252 sa blizu 500 boraca dejstvovao je demonstrativno i došao do Stražišta, 
odakle dalje nije mogao iz navedenih razloga.</p>
<p>Pošto su jedinice 251 209 i 11 izbile u oblast Vilusa i ovladale Vilusima, 
neprijatelj se povukao u pravcu severa, a bataljon SS produžio u pravcu Nikšića 
po svom zadatku, ostali su delovi 11, 251 i 209 na liniji — grubo rečeno: 
Podbožur — Viluse — Skorče Gora. 11 iz Trebinja smatrao je svoj zadatak 
završenim i hteo se 9 u jutru vratiti u Trebinje, ali na intervenciju 
potpisatog dobio je naređenje da ostane na položajima radi toga da bi omogućio 
našim delovima da produže akciju u cilju ovlađivanja teritorijom 209. 
Komandant 11 kolebao se i izdavao kontradiktorna naređenja što je dovelo do 
iz-vesne konfuzije kod njegovih a i kod naših jedinica. U međuvremenu 
neprijatelj je iskoristio situaciju uočivši nepovezanost naših delova i napao 
u noći 8/9 demonstrativno na Viluse a glavnom snagom na 209.11 Kako su se događaji 
razvijali kod 209 meni nije poznato u detalje, ali neprijatelj je uspio da preseče 
vezu između 251 i 209. U toku 9 o.m. 11 i 251 činili su napore da se održe na 
Vilusima, ali to nije bilo moguće jer je neprijatelj izvesnim svojim snagama 
izbio na Skorča Goru i zagrozio komunikaciji Lastva — Viluse a drugim svojim 
de-lovima pošto je odgurnuo 209 na jug, preko Savinog Brda zagrozio jedinicama 
na Vilusima obuhvatom. Zbog ovakve situacije 11 je doneo odluku da se povuče 
usled čega su morale da se povuku i jedinice 251. Povlačenje je izvršeno pod 
dosta teškim okolnostima, uz izvesne gubitke za 11. Naših gubitaka kod 251 i 
252 nije uopšte bilo; nije mi poznato da li je bilo gubitaka kod 209. Bataljon 
SS probio se pod borbom u Nik-šić, uz osetljivije gubitke (neprovereno: 16 
mrtvih). Neprijatelj je imao u oblasti Vilusa izbrojano 12 mrtvih i neutvrđen 
broj ranjenih. Neprijateljski gubitci na ostalim frontovima nisu mi poznati.</p>
<p>Sada jedinice 251 drže front u Lastvi, 209 Grahovo, a 252 učestvuju u 
operacijama sa jačim snagama 11 koje su se u međuvremenu pojavile u oblasti 
Bileće.</p>
<p>Izlažući prednje konstatujem: usled nedovoljne pripreme, slabe Veze, usled 
nemanja poverenja jednih trupnih starešina prema drugim i konačno usled slučajnosti, 
propuštena je jedinstvena prilika da proteramo neprijatelja sa teritorije 209 i 
da mu time nanesemo osetljiv udarac. Neprijatelj, iako brojno slabiji iskoristio 
je naše greške pa se pokazao superiorniji od nas u svakom pogledu, što treba 
da predstavi izvesnu sramotu za nas. Neprijatelj je raspolagao slabijim naoružanjem 
nego mi u zajednici sa 11. Mentalitet naših boraca trebao bi da je bor-beniji 
jer je neprijatelj raspolagao sa dalmatinskim jedinicama i niko neće priznati 
da su Hercegovci i Crnogorci lošiji borci od Dalmatinaca; sa naše strane bilo 
je bez sumnje stručnije vodstvo jer su komandovali oficiri, dok je dalmatinskom 
brigadom komandovao bivši podoficir.</p>
<p>Sve izloženo ne treba shvatiti kao zajedljivu kritiku nego samo kao činjenice 
a kritika je samo zato da se u buduće bolje radi.</p>
<p>Ovog momenta dok ovo pišem dobijam izveštaj da 209 vodi borbu severozapadno 
od Grahova. Ovaj izveštaj dobio sam okolišnim putem a ne od komandanta 251 
koji je prvi sused 209 i koji je došao da zna što se u njegovom susedstvu događa 
pa da po sopstvenoj inicijativi pomogne svoga suseda.</p>
<p>Ukazujući na izložene greške skrećem pažnju svima na koje se ovo odnosi 
da u buduće ulože svoj autoritet i inicijativu u cilju izbegavanja ovakvih grešaka.</p>
<p align="center">S VEROM U BOGA ZA KRALJA I OTADŽBINU.</p>
<p>1&nbsp; Original (pisan na mašini, ćirilicom) u Arhivu VII, Ča, k. 237, 
reg. br. 5/11 (BH-W-506).</p>
<p>2&nbsp; Štab Bokokotorskog korpusa. Broj je dopisan na mašini.</p>
<p>3&nbsp; Vidi dok. br. 22.</p>
<p>4 Trebinjska brigada Trebinjskog korpusa.</p>
<p>5&nbsp; Bilećka brigada Trebinjskog korpusa.</p>
<p>6&nbsp; Prema ižveštaju nemačke Komande Grupe armija »F« od 10. avgusta 
1044, reč je o 3. bataljonu 13. puka nemačke 7. SS divizije »Princ Eugen«, 
koji je toga dana stigao u Nikšić (Arhiv VII, NA V—T—-311, r. 192, s. 432 
i 435).</p>
<p>7&nbsp; Vidi dok. br. 22.</p>
<p>8&nbsp; Odnosi se na 10. brigadu 29. hercegovačke divizije NOVJ (vidi dok. 
br. 22, nap. 10).</p>
<p>9&nbsp; Komanda Operativnih jedinica istočne Bosne i Hercegovine.</p>
<p>10&nbsp; Gatačka brigada Nevesinjskog korpusa, koji je obuhvatao 
ne-vesinjski, gatački, mostarski i konjički srez, a formiran je avgusta 1942. 
U svom sastavu je imao 1. i 2. nevesinjsku, Gatačku, Mostarsku i Konjičku 
brigadu (u dokumentima se pojavljuje i 1. hercegovačko--crnogorska pogranična 
brigada nazivana još i 2. gatačka, odnosno Golijska brigada). Komandant 
korpusa je bio Milorad Papović, kapetan. Ostaci korpusa su se aprila 1945. 
pridružili četnicima Pavla Đurišića u njegovom neuspelom pokušaju 
prebacivanja na teritoriju pod kontrolom zapadnih saveznika.</p>
<p>11 Vidi dok. br. 22, nap. 5, 6, 8. 9 i 16.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_22.htm"><b>Prethodni dokument</b></a></TD>
<TD><a href="4_14_4_24.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
