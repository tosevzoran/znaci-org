<html>
<head>
<meta http-equiv="Content-Type" content="text/html; charset=utf-8">

<title>Nikola Milovanovic - DRAZA MIHAILOVIC</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Nikola Milovanovic - DRAZA MIHAILOVIC</b><br>


<CENTER><TABLE border="1"><TR><TD><a href="11.htm"><b>Sadr&#382;aj</b></a></TD>
<TD><a href="11_59.htm"><b>Prethodni dokument</b></a></TD>
<TD><a href="11_61.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3><span lang="DE" style="mso-ansi-language:DE">STVARANJE RAZDORA MEĐU 
ALBANCIMA<o:p>
</o:p>
</span></h3>
<p class="MsoNormal" style="text-indent:10.0mm"><span style="mso-ansi-language:
EN-US">U nameri da ostvari velikosrpske osvajačke težnje, i sa ciljem da pronađe 
saveznike u borbi protiv oslobodilačkog pokreta ne samo u Ju-goslaviji nego i 
van njenih granica, Mihailović n'astoji da se poveže i sa albanskim 
reakcionarnim krugovima. Zbog toga on sredinom 1942. godine upućuje majoru 
Radoslavu Đuriću uputstvo u kome su izneti njegovi pogledi na vezu sa 
Albancima&quot;. </span><span lang="DE" style="mso-ansi-language:DE">U njemu on 
kaže:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;1) — Potrebno je učiniti sve da se Arnauti muslimani tuku protiv 
italijanskih trupa za slobodnu Albaniju, u okviru Balkanske Unije.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Zato je potrebno koristiti usmenu i pismenu propagandu, novčana sredstva i 
naoružanje.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">2) — Londonu postaviti zahtev da se sva pomoć za Albaniju, kako u novcu 
tako i u naoružanju, uputi nama, a da ćemo je mi slati našim kanalima njima. 
Ovo bi bio najsigurniji način da Albance učinimo zavisnim prema nama.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">3) — Mi se ne možemo obavezati ni na kakav ugovor političkog karaktera 
za slobodni Balkan, kojeg ćemo uređivati sami.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Teritorijalnim ustupcima, ili uopšte rešavanju pitanja promene granice, ne 
možemo mi pristupiti kao vojska Kr. Jugoslavije, koja se 'de jure' i 'de fakto' 
bori kao takva u današnjem ratu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">4) — U štabu kod pukovnika Bajraktara treba da bude jedan naš oficir za 
vezu koji bi u tu svrhu sa sobom imao i radio-stanicu. Pukovnik g. Bajraktar 
treba da da obećanje da će tome oficiru pružiti punu zaštitu radi njegove lične 
bezbednosti i omogućiti izvršenje zadatka ...<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">6) — Prema okupatoru održati lojalan stav dokle god pomaže našu akciju 
u severnoj Albaniji.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">7) — Arnauti katolici moraju progoniti komuniste, tj. ne smeju dozvoliti 
prelaz naših komunista u Albaniju niti ih tamo trpeti i izdržavati.&quot;<sup>1</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">1 pored toga što je na četničkoj konferenciji u Šahovićima, krajem 
1942. godine, donet zaključak da se buduća država (&quot;četnička diktatura 
u monarhiji&quot;) osvajački proširi i obuhvati pola Albanije, dok bi druga 
polovina pripala Grčkoj, Mihailoviću nije smetalo da se poveže sa 
reakcionarnim strujama Albanije. Vezu je tražio pod parolama &quot;Balkan 
Balkancima&quot; i &quot;Balkanska unija&quot;. O projektovanom &quot;čišćenju 
državne teritorije od svih narodnih manjina i nenacionalnih elemenata&quot; — 
naravno, u razgovorima sa Albancima nije ništa rečeno.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Naprotiv, Albancima je obećavana lepa budućnost ukoliko prihvate saradnju 
sa Mihailovićevom organizacijom. </span><span lang="EN-GB">U tom pogledu bila 
je angažovana i propaganda Radio-Londona i direktna intervencija jugoslovenske 
emigrantske vlade.</span></p>
<p class="MsoNormal" style="text-indent:10.0mm"><span lang="EN-GB">O 
uspostavljanju prvog kontakta Mihailović je 7. jula 1942. godine obavestio 
predsednika emigrantske vlade Slobodana Jovanovića:</span></p>
<p class="MsoNormal" style="text-indent:10.0mm"><span lang="EN-GB">&quot;... 
Uhvatio sam vezu sa nacionalnom grupom u Albaniji, koju vodi pukovnik Muharem 
Bajraktari i kapetan Zemeldita (ispravno je: Zenel Lipa — nap. autora), oba iz 
Ljume. Oni su za saradnju s nama u borbi protiv okupatora. Nastojaću na 
produbljenju veza u cilju zajedničkog rada protiv okupatora. </span><span lang="DE" style="mso-ansi-language:DE">Pojačajte 
propagandu u tom smislu.&quot;<sup>2</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Na ovu vest Slobodan Jovanović je 20. jula odgovorio Mihailoviću da se 
preko londonskog radija već vrši propaganda na albanskom jeziku, a i major 
Perić, u Istambulu, radi sa nekim albanskim oficirima i nastoji da dođe do što 
čvršće saradnje.<sup>3</sup> Istovremeno, Slobodan Jovanović je izvestio 
jugoslovenskog ambasadora u Turskoj:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Perić radi po našim instrukcijama sa ciljem da obezbedi što tešnju 
saradnju između Mihailovića i pukovnika Bajraktarija.&quot;<sup>4</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Septembra 1942. godine u akciju stupa i bivši jugoslovenski predstavnik u 
Tirani dr Jovan Đonović. On poručuje pukovniku Bajraktariju:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Budućnost Albanije je u rukama Albanaca. Ako se bore protiv Osovine, 
i sarađuju sa pokretom đenerala Mihailovića, oni će osigurati svoje mesto 
prilikom savezničkog uspostavljanja mira ...&quot;<sup>5</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Zahvaljujući ovakvoj moralnoj pomoći iz inostranstva, Mihailović je uspeo 
da preko svojih komandanata uspostavi željene veze.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Tako je major Radoslav Đurić već 14. jula 1942. godine obavestio 
Mihailovića da je došao u vezu <i>&quot;sa.</i> </span><span lang="EN-GB">Arnautima 
preko granice. </span><span lang="DE" style="mso-ansi-language:DE">Oni imaju 
vezu sa vođom nacionalista Bislimom u šumi u Albaniji&quot;. Zatim Đurić traži 
od Mihailovića poruku, koju bi dostavio Albancima.<sup>6</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Tri dana kasnije, Đurić javlja Mihailoviću da je Bislim voda jedne grupe 
pristalica Zogua, da je sastanak održan sa &quot;Arnautima iz gnjilanskog sreza 
i da je cilj te grupe ponovno dovođenje Zogua na vlast.&quot;<sup>7</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Međutim, Mihailović mu je odgovorio da već ima vezu, ali naglašava da je 
i on uspostavi, i da im poruči &quot;da se što pre organizuju protiv okupatora 
i postupaju po starim metodama&quot;. Pored ostalog, Mihailović im pozdravlja 
vođu i želi da budu najbolji prijatelji. Dalje, naglašava da je ta veza vrlo 
potrebna i korisna, samo da se čuva nemačke provokacije i da Bajraktariju 
&quot;ne otkrije naše namere&quot;.<sup>8</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Već u avgustu 1942. godine Mihailović upućuje Đurića na nove veze:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Radi ostvarenja naših ciljeva, potrebno stupiti u tešnju vezu sa 
nacionalistima albanske države, koje vodi pukovnik Muharem Bajraktar. 
Predstavnik Muharema za vezu sa nama je Serif Lipa, poručnik italijanske 
vojske, sada sa službom u Prištini. Brat Serifov je kapetan Zenel Lipa (koga 
je Mihailović pomenuo u telegramu upućenom Slobodanu Jovanoviću — nap. 
autora), prvi saradnik Muharemov...&quot;<sup>I8</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U nastavku telegrama Mihailović poručuje pukovniku Bajraktariju da je 
voljan &quot;da mu pruži svu potrebnu pomoć u novcu i oružju čim sa njime 
postigne uzajaman bolji dodir i vezu&quot; i da Bajraktari preduzme mere za 
prekid zuluma prema Srbima na Kosovu, pa da se &quot;Srbi i Albanci uzajamno 
pomažu u borbi na stvaranju ideala pod devizom — Balkan balkanskim 
narodima&quot;. Draža je takođe izvestio Bajraktarija da je tražio od 
Radio-Londona propagandu na albanskom jeziku.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U septembru iste godine Đurić je obavestio Mihailovića da je Serif Lipa u 
službi italijanske tajne policije i da je poruku za njega ostavio kod Mire 
Novaković, Šerifove stanodavke, žene poručnika Novakovića, koji se nalazio 
u zarobljeništvu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Međutim, izgleda da se Serif Lipa nešto zamerio Mihailoviću, koji 25. 
oktobra javlja Đuriću da još nije dobijen odgovor od Serifa Lipe, a 6. 
decembra mu kaže: &quot;Sa onim u Prištini Serifom neću više da radim, 
izgleda da je lopov i da je želeo da se dočepa para.&quot;<sup>10</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Bez sumnje, u ostvarivanju ovih veza novac je igrao vidnu ulogu. Zato 
Mihailović poručuje Đuriću da sa &quot;zlatom kod Albanaca i u Južnoj 
Srbiji možemo učiniti mnogo. Imate ga i imaćete ga.&quot;<sup>11</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Pored ove, Đurić je održavao veze i sa Albancima iz srezova Lab, Vučitrn, 
Priština, Drenica, Uroševac, Kačanik i Gnjilane, o čemu septembra 1942. 
godine javlja Mihailoviću, a zatim, u nastavku telegrama, napominje da Albanci 
iz pobrojanih srezova neće da idu sa Bajraktarijem, nego žele da imaju svoje 
vođe, pod komandom četnika. Zato on predlaže da se formiraju zasebne albanske 
jedinice.<sup>12</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U decembru 1942. godine, Mihailović naređuje Đuriću:<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">&quot;...</span></i><span lang="DE" style="mso-ansi-language:DE"> 
Preko naših odreda kod Mavrovih Hanova što pre stupite u direktnu vezu sa 
Muharemom Bajraktarom i drugim albanskim vođama koji su uz nas i naše 
saveznike na bazi Balkanske Unije. Tamo čas pre da ode Naumović (kap. </span><span style="mso-ansi-language:EN-US">Dimitrije 
Naumović — nap. autora) sa jednom radio-stanicom.&quot;<sup>13</sup><o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">Sve veze koje je Đurić održavao sa albanskim kvislinzima oslanjale su 
se na Kosovski komitet, šovinističko-revanšističku organizaciju koja je 
postojala, pomagana od Albanije, još u periodu između dva svetska rata.<o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">To je bila neposredna četnička veza sa M. Bajraktarijem.<o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">Drugi centar tih veza bio je na terenu Crne Gore, i to u Kučima, a njime 
su rukovodili major Rudolf Perhinek (&quot;Rade Perišin&quot;) i major Savo 
Vukadinović.<o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">Perhinek je uspeo da organizuje solidnu obaveštajnu mrežu u Albaniji, 
preko koje je dolazio do značajnih podataka. Prema jednom njegovom izveštaju 
iz sredine 1942. godine, neki Albanac mu je dostavio izveštaj, čiji jedan deo 
govori o albanskim predlozima za ugovor sa Mihailovićem. Predlozi su obuhvaćeni 
u 6 tačaka:<o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">&quot;1) — Đeneral g. Draža Mihailović da založi svoju časnu reč 
da će poštovati status na Kosovu (podrazumevajući pod Kosovom teritoriju koja 
leži južno od linije Rožaj — Novi Pazar). Taj status razmotriće se od 
strane jedne mešovite srpsko-albanske komisije po završenom ratu i kada budemo 
mi formirali Balkansku uniju.<o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">2) Da će našu organizaciju snabdeti oružjem i novcem u koliko je to 
mogunće pre.<o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">3) Albanci, u zamenu za uslugu pod tač. 1) od strane đenerala Draže 
Mihailovića, obavezuju se da neće ni snagom ni sredstvom za borbu ili život 
pomagati muslimane u Sandžaku, ako bi oni eventualno došli u konflikt sa 
organizacijom četnika.<o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">4) Od trenutka kad budemo obezbeđeni sredstvima traženim u tač. 2 mi 
se obavezujemo da budemo spremni svakog trenutka da povedemo zajedničke akcije 
sa Srbima protiv okupatora.<o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">5) Obavezujemo se takođe da nećemo sarađivati sa Hrvatima i 
muslimanima iz Bosne koji su se prošlih meseci obratili našem šefu Guverneru 
Kruji za buduću saradnju u slučaju da Sile osovine izgube rat.<o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">6) Nećemo znati ni za kakav kompromis sa Italijanima, koji od nekog 
vremena strahuju za ishod rata, a da ne bi izgubili obale Jadrana, pregovarali 
su tajno o jednom kompromisu sa Albancima da bi stvorili Kralja Italijana u 
Albaniji, čime se nadaju da bi pridobili albanski narod pa i onaj deo koji se 
danas bije protiv njih, da bi konačno sprečili Slovenima izlazak na Jadran u 
celosti.&quot;<sup>14</sup><o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">Veze koje je Perhinek ostvario, i pored toga što ni one nisu urodile 
nekim značajnijim rezultatima, bile su realnije i intenzivnije od Đurićevih.<o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">Tome je mnogo doprinela teritorijalna blizina i naslon na ljude iz 
Mihailovićeve organizacije koji su odranije živeli u Albaniji.<o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">Mihailović je nastojao da razne reakcionarne struje koje su nikle u toku 
rata, a koje su međusobno bile u zavadi, pojedinačno iskoristi za ostvarenje 
svojih ciljeva.<o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">Pored veza sa Kosovskim komitetom (na teritoriji Jugoslavije), još u 
toku 1942. godine Perhinek je uspostavio veze sa Prenk Galjom, vođom katolika 
iz severne Albanije, i pukovnikom Bajraktarijem, čovekom Zogua. On je imao i 
posebnu vezu, obaveštajnog karaktera, sa pravoslavnim mitropolitom i ljudima 
oko njega.<o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">U izveštaju <i>&quot;o</i> stanju u severnoj Albaniji&quot; Perhinek 
javlja Mihailoviću:<o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">&quot;... Prenk Galja, komandant Severne Albanije, čovek koji uživa 
poverenje katolika, otvoreno je stupio u političku borbu protiv 
muslimana-Kosovara, uklanjajući njihove ljude s položaja, čime se zamerio vođstvu 
Kosovara-begova. U razgovoru sa Prenkom došao sam do zaključka da bi željno 
primio svaku potporu u borbi protiv muslimana, ali svakako da bi to uradio po 
sporazumu sa okupatorom ...&quot;&quot;<o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">U jednom izveštaju od avgusta 1942. godine, Perhinek obaveštava 
Mihailovića da je Prenku <i>&quot;dao</i> instrukcije i nov zadatak sa težnjom 
da zavadi katolike sa muslimanima&quot;.<sup>16</sup><o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">Da bi sinhronizovao ovu akciju, Mihailović upućuje Đuriću sledeću 
direktivu:<o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">&quot;Arnaute katolike iz severne Albanije, koje vodi Prenk Galja, 
potrebno je stalno podstrekavati na borbu protiv muslimana, a kao pomoć pružiti 
im potrebna sredstva.<o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">Sa njima je potrebno ugovoriti saradnju u akciji protiv muslimana za slučaj 
da sile Osovine gube rat, s tim da severna Albanija, sa našom pobedom, a 
pristankom Albanaca katolika, uđe u sastav velike Jugoslavije, u kojoj ne sme 
više biti muslimana.&quot;<sup>17</sup><o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">U politici prema Albaniji, Mihailović je očigledno upotrebio staru 
taktiku režima bivše Jugoslavije, koja je imala za cilj da što više produbi 
i zaoštri versku i plemensku podvojenost u Albaniji, i iz njihove međusobne 
borbe izvlači sopstvenu korist.<o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">Takva Mihailovićeva taktika jasno je izražena i u telegramu upućenom 
23. oktobra 1943. godine majoru Savi Vukadinoviću, u kome se, pored ostalog, 
preporučuje:<o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">&quot;Naše veze sa Arnautima katolicima, krijmo od Arnauta muslimana, pa 
i sa njima održavajte veze, pa ako dođe do sukoba, držite se po strani.&quot;<sup>18</sup><o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">U istom smislu Perhinek februara 1943. godine izveštava Mihailovića:<o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">&quot;Kao politički činioci u Albaniji se ističu: za Južnu — pleme 
Toska, a za severnu Albaniju pleme Gege. Ova dva plemena su politički 
podvojena, a i po narečju se mnogo razlikuju, te bi stoga zgodno bilo još više 
ovu podvojenost, na vešt nacin, istaći i za nas iskoristiti...&quot;<sup>19</sup><o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">Mihailović je glatko prihvatio ovakav stav, jer je on bio na liniji 
ostvarenja njegovih osvajačko-šovinističkih i antinarodnih ciljeva, što 
potvrduje i njegova direktiva upućena Savi Vukadinoviću 11. decembra 1943. 
godine da &quot;hvata što čvršće veze sa Albancima na sve strane za zajedničku 
borbu protiv komunista&quot;.<sup>20 </sup>O postignutim uspesima u saradnji sa 
Albancima Perhinek je 23. oktobra 1943. godine obavestio Mihailovića:<o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">&quot;Na našoj granici prema Albaniji je red i mir. Prenk Galja, koji je 
apsolutni gospodar katolika Vrmože i Klimensta, dobro je raspoložen prema 
nama. Ne dozvoljava nikakvu akciju prema nama preko njegove teritorije. Ovo nam 
je u ovoj situaciji dobro došlo. Čak su naši neki delovi bili našli sklonište 
na njegovoj teritoriji.&quot;<sup>21</sup><o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">Mihailović je usluge Prenka Galje novčano nagrađivao, a doturao mu je 
i nešto oružja. Zato Mihailović naređuje u septembru 1943. godine majoru Lašiću 
da Prenku da &quot;ponešto para, pa će imati njegove ljude. Ne možemo računati 
da sve Albance kupimo parama jer nikad toliko para ne bi mogli imati, ali možemo 
potkupljivati pojedince.&quot;<sup>22</sup><o:p>
</o:p>
</span></p>
<p class="MsoNormal" style="text-indent:10.0mm"><span style="mso-ansi-language:
EN-US">Po svemu sudeći, stiče se utisak da je katolička struja u Albaniji 
bila naklonjena Mihailovićevoj organizaciji. O </span><span lang="EN-GB">tome 
25. oktobra 1943. godine Vukadinović obaveštava Mihailovića:</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">&quot;...</span></i><span lang="DE" style="mso-ansi-language:DE"> 
Aktivna je grčka propaganda za sjedinjenje Albanije i Grčke. Grčki agenti 
stigli su do Skadra i imali su sastanak sa katoličkim sveštenstvom. Sveštenstvo 
nije prihvatilo njihov predlog, već su obrazovali jednu komisiju na čelu sa 
sveštenikom Ilircadijem iz Kastrata. Ovaj sveštenik je izabran od celog katoličkog 
sveštenstva u Skadru. Zadatak je komisije da uhvati vezu sa jugoslovenskim 
ministrom Mihailovićem, u nameri da priključe sve hrišćane Albanije 
Jugoslaviji, s tim da im se ostavi sloboda albanskih škola, činovnici da budu 
hrišćani Albanci, sloboda suda sa jednim zajedničkim zakonom, ali na 
albanskom jeziku. Vojska, finansije, trgovina, diplomatija i sve drugo da budu 
zajednički. Ova komisija bi se obavezala da formira dobrovoljačku vojsku pod 
uslovom da joj se stave na raspoloženje materijalna sredstva. Ova vojska bi 
bila direktno pod komandom jugoslovenskog ministra i radila bi u Albaniji tamo 
gde se naredi.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Za izvođenje ove organizacije potrebno je za sad najmanje 1.000 napoleona u 
zlatu.*'<sup>23</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Međutim, za Mihailovića je mnogo važnija bila veza sa pukovnikom 
Bajraktarijem, kome je, po ličnoj izjavi, &quot;pisao možda 20 puta.&quot;<sup>24</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Muharem Bajraktari je bio ličnost sa dvora kralja Zogua i borio se <i>za.</i> 
restauraciju njegove vladavine a protiv italijanske okupacije. O njemu se u 
jednom ranijem Perhinekovom izveštaju kaže:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Muharem Bajraktar traži od Pavla pismeni zadatak kada bude napad 
protiv neprijatelja... Muharem Bajraktar traži i pismene upute za rad od Pavla, 
koje da potpiše i stavi pećat, kako bi znao sa kime ima posla. Obećava da će 
uputiti, gde Pavlu bude potreba, onoliko barjaka koliko bude potrebno, pod voćstvom 
samog Muharema.&quot;<sup>25</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Posle ovoga došlo je do direktnog kontakta između Muharemovih delegata i 
Pavla Đurišića.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Kroz te veze četnici su nastojali da ubede Bajraktarija u potrebu za borbom 
protiv narodnooslobodilačkog pokreta, rame uz rame sa Mihailovićevom 
organizacijom. S obzirom na ciljeve koje je Bajraktari sebi postavio, ovo nije 
predstavljalo neke naročite teškoće.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Još u decembru 1942. godine Perhinek je javio Mihailoviću:<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">&quot;16.</span></i><span lang="DE" style="mso-ansi-language:DE"> 
decembra stigli su u Kolašin kuriri pukovnika Muharema Bajraktara, koji su bili 
pozvani sa naše strane preko naših agenata. </span><span lang="EN-GB">Kuriri 
su: Ali Saban iz Valone, Sali Rama iz Valone i Beg Rustem iz Jasenice.</span></p>
<p class="MsoNormal" style="text-indent:10.0mm"><span lang="EN-GB">Ovi su kuriri 
sigurni i oprobani naši prijatelji. Nisu doneli sa sobom nikakvih dokumenata 
ili pisma od samog pukovnika, jer je i njemu stalo do toga da dotle prvo u 
direktnu vezu sa nekim Vašim predstavnikom ili komandantom pa tek onda da dođe 
do ličnih sastanaka sa samim Muharemom...&quot;<sup>26</sup></span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">U 
daljem tekstu izveštaja, Perhinek daje podatke o Bajraktarijevoj ličnosti, 
iznoseći i program njegove borbe, koji se sastoji u <i>&quot;...</i> ostvarenju 
slobodne Albanije u starim granicama, a u zajednici sa Jugoslavijom. Iz ovoga 
rezultira i njegov protivnički stav prema Kosovskom komitetu i njegovim 
metodama rada. Takođe ne slaže se sa onim u Plavu i Gusinju (Prenk Galja — 
nap. autora). Prema iskazu kurira, Muharemovi ljudi smatraju za potpuno 
opravdanu našu osvetu nad muslimanskim življem u Metohiji i Kosovu ...&quot;.</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Izveštaj 
se završava konstatacijom da su kuriri lepo primljeni, svaki je dobio po 2.500 
lira — &quot;kako bi ih jače vezali za sebe, jer će nam oni od sada služiti 
kao stalni održači veze između nas i Muharema. Muharemu je Pavle poklonio 
jedan automatski pištolj 'Mauzer', a iz naše blagajne poslali smo mu 5 
zlatnika, kao uspomenu na prvi dodir.&quot;</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">I 
ova veza se, dakle, zasnivala na verskom i političkom antagoniz-mu pojedinih 
struja u Albaniji, služeći se, pri tom, primitivnim i ne baš skupim načinom 
podmićivanja.</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Prilikom 
uspostavljanja veze sa Bajraktarijem, Đurišić mu je uputio i pismo koje, u 
izvodu, glasi:</span></p>
<p class="MsoNormal" style="text-indent:10.0mm"><span lang="EN-GB">&quot;Osećam 
se sretan da smo posle toliko vremena i truda stvorili neposredan dodir sa Vama 
preko Vaših delegata Ali-Sabana i ostalih. Osećam se sretan jer predviđam da 
će ovaj naš direktan dodir, kroz naše zajedničke napore i rad, doneti dobre 
rezultate za bolju budućnost našeg i Vašeg naroda.</span></p>
<p class="MsoNormal" style="text-indent:10.0mm"><span lang="EN-GB">Ostvarenje 
ove veze poteklo je još u proleće ove godine preko g. Serifa Lipe, poručnika 
u italijanskoj vojsci, sada sa službom u Prištini. U prvim danima ove iiaše 
veze dobili smo od njega tekst sporazuma koji nam je on dostavio i od tada još 
uvek održavamo vezu sa njim ...</span></p>
<p class="MsoNormal" style="text-indent:10.0mm"><span lang="EN-GB">U današnjem 
opštem svetskom metežu vodi se gigantska barba za ostvarenje novog i 
pravednijeg poretka Evrope. Ovu borbu mogu dobiti samo naši Veliki saveznici: 
Englezi i Amerikanci, koji već sada nisu više daleko od cilja.</span></p>
<p class="MsoNormal" style="text-indent:10.0mm"><span lang="EN-GB">Ukoliko se tiče 
pitanja Balkana, oni su za istu devizu kao i mi: Balkan balkanskim narodima. A 
kad su oni za to, ubeđeni smo da će — u zajednici sa narodima Balkana — i 
postići ovaj cilj. Oni su, za svaku svoju odluku, obezbedili uspeh.</span></p>
<p class="MsoNormal" style="text-indent:10.0mm"><span lang="EN-GB">Zato je na 
nama, narodima Balkana, da svojom sporazumnom prijateljskom saradnjom uredimo naša 
međusobna pitanja i pođemo u novi — Balkanski život. Da uredimo svoju 
Veliku Balkansku zajednicu — bez prisustva trećeg...</span></p>
<p class="MsoNormal" style="text-indent:10.0mm"><span lang="EN-GB">Zato smo, 
pored okupatora, vodili borbu i sa komunistima i vodićemo je do njihovog uništenja, 
te i Vama ističemo potrebu i dužnost da se i Vi borite protiv komunista, jer 
je to jedini put da ostvarimo nacionalnu slobodu.</span></p>
<p class="MsoNormal" style="text-indent:10.0mm"><span lang="EN-GB">Mi 
Jugoslovem, nemamo nikakvih drugih težnji, sem uspostavljanja naše 
Jugoslavije, jake i slobodne i primamo iskrenu i prijateljsku saradnju svakog našeg 
suseda, te želimo da ovo vidimo u Vama i u Vašoj borbi...</span></p>
<p class="MsoNormal" style="text-indent:10.0mm"><span lang="EN-GB">U pogledu vođenja 
naše dalje veze, javljamo Vam da G. Ministar želi poslati svog oficira sa 
jednom radio-stanicom u Vaš štab radi stalne neprekidne veze, kao i rnogućnosti 
uspešnog koordiniranja akcija kada budu otpočele operacije protivu okupatora u 
širem zamahu ...</span></p>
<p class="MsoNormal" style="text-indent:10.0mm"><span lang="EN-GB">Ako imate 
ikakvu mogućnost, bilo bi veoma važno i korisno da ostvarimo lični sastanak. 
Zato javite gde se i kada možemo sastati. Ako Vam je to nemoguće, pošaljite 
svoga opunomoćenog delegata. Smatram da se sastanak može ostvariti oko 5. 
januara 1943. godine ...&quot;&quot;</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">U 
februaru 1943. godine došlo je ponovo do sastanka predstavnika Albanije i četnika, 
o kome Perhinek podnosi sledeći izveštaj Mihailoviću:</span></p>
<p class="MsoNormal" style="text-indent:10.0mm"><span lang="EN-GB">&quot;Noću 
1/2. februara t. g. ostvareo je saatanak Ali Sabana i Beg Rustema, sa Albanske i 
Slavkovića Leka, Radenović Nika i Milovana, sa naše strane, u selu Ržanici. </span><span lang="DE" style="mso-ansi-language:DE">Rezultat 
sastanka je:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">a) Muharem Bajraktar bio je u borbi sa Italija.nima i albanskim fašistima, 
te mu nije zbog toga moglo biti uručeno pismo...<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">b) Muharem Bajraktar ovlastio je porukom da sve stvari koje se tiču Krstenića 
(selo — nap. autora), a u odnosima sa nama, može da rešava Sali Mon, Ali 
Saban ili Rustem, potprefekt Plava.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">v) Ali Saban moli da se uputi izaslanik za pregovore sa njim, Rustemom ili 
sinom Sali Mona. Moli da ovo bude za 5 — 6 dana. Uradiće se.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">g) Sali Monu je teško, kako se iz razgovora moglo videti, da Muharem 
Bajraktar radi preko njega, u Gašu ili Krsteniću.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">d) U Krsteniću se nalazi vojvoda — otac potprefekta Rustema, koji je sa 
Gasinima i Krstanićanima, opunomoćio sina i Sali Mona da pregovaraju mesto 
njih i pristaju na sve što oni budu uradili...&quot;<sup>2a</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Na kraju izveštaja Perhinek je dopisao da je na 
sastanak sa Ali Sabanom uputio majora Krgovića.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Do ponovnog sastanka četnika i Muharemovih ljudi došlo 
je 17. februara 1943. godine. Poručnik Dimitrije Vlahović bio je delegiran da 
razgo-vara u ime četnika sa begom Rustemom.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Vlahović je tražio da se ugovori novi sastanak, na 
kome bi bilo prisutno i lice ovlašćeno od njihovog glavnog štaba, koje bi 
moglo dati odguvore po svim pitanjima. Pošto je Vlahović od Albanaca dobio 
izveštaj o situaciji u Albaniji, sastanak je bio završen.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Na planu zajedničke borbe četnika i albanskih 
odreda protiv narod-nooslobodilačkog pokreta najviše se angažovao major Savo 
Vukadinović. On je održavao kontakt i sa zvaničnim funkcionerima kvislinške 
vlade Albanije. </span><span style="font-size:9.0pt;mso-ansi-language:EN-US">O </span><span lang="EN-GB" style="font-size:9.0pt">tome 
on 11. decembra 1943. godine obaveštava Mihailovića:</span></p>
<p class="MsoNormal" style="text-indent:10.0mm"><span lang="EN-GB">&quot;Naša 
aktivnost u Albaniji za stvaranje Balkanske Unije i vojnog saveza, nastavlja se. 
Albanska vlada daće definitivan odgovor o ovome tek po povratku ministra 
spoljnih poslova iz Italije.&quot;<sup>211</sup></span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt">U 
telegramu upućenom Mihailoviću 12. decembra, isti oficir kaže:</span></p>
<p class="MsoNormal" style="text-indent:10.0mm"><span lang="EN-GB">&quot;Naša 
stvar u Albaniji stoji vrlo dobro. Sa njima smo u tesnoj vezi. Hapse po našem 
zahtevu sve naše ljude koji emigriraju kao sumnjivi. </span><span lang="DE" style="mso-ansi-language:DE">Mi 
isto radimo sa njihovima, po sporazumu.&quot;<sup>30</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Preko Vukadinovića je i Mihailović lično slao 
poruke albanskom ministru unutrašnjih poslova Džafer-begu Devi.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Zadovoljan Vukadinovićevim radom, Mihailović mu 
19. novembra 1943. godine upućuje telegram u kome, pored ostalog, kaže:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">&quot;...</span></i><span lang="DE" style="mso-ansi-language:DE"> 
Vrlo dobro je što su Arnauti napali komuniste. Ovo ste vrlo dobro postigli i 
ovo će biti zaloga za naš budući rad sa Arnautima. Nastojte da ove veze sa 
Arnautima što više pojačate. Vi ćete primiti što pre njihovu delegaciju 
radi potpi-sivanja saveza i pristupanja u Balkansku Uniju, samo da oni istrebe 
komuniste sve do reke Maće.<o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB">Smatrajte 
savez sa Arnautima kao veliki i naš i njihov uspeh. Razvijte što srdačnije 
odnose i međusobno poverenje.&quot;<sup>31</sup></span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Sedamnaestog 
decembra Mihailović upozorava Vukadinovića na Džafer-bega Devu i kaže mu da 
&quot;misli da će depeša za Devu učiniti svoje. Sleduje za njega i pismo ... 
iskoristite Albance i njihovu odluku da unište komuniiSte kod sebe&quot;.<sup>32</sup></span><span lang="EN-GB">Posle 
kapitulacije Italije i dolaska Nemaca u Crnu Goru i Albaniju, četnička veza sa 
albanskom kvislinškom vladom, pod protektoratom nemačkih okupatora, i dalje se 
razvijala.</span></p>
<p class="MsoNormal" style="text-indent:10.0mm"><span lang="EN-GB">Kada je u 
jesen 1944. godine saznao da su se britanske jedinice iskrcale u Albaniji, Đurišić 
je predložio Mihailoviću da se uputi delegat u Albaniju i da uspostavi vezu sa 
britanskom misijom i sa vođom Albanaca katolika.</span></p>
<p class="MsoNormal" style="text-indent:10.0mm"><span lang="EN-GB">Mihailović 
se složio sa ovim predlogom i za delegata odredio Savu Vukadinovića. On je 
dobio zadatak da ponudi Britancima da se sve četničke jedinice stave pod 
njihovu komandu.</span></p>
<p class="MsoNormal" style="text-indent:10.0mm"><span lang="EN-GB">O toj svojoj 
misiji Savo Vukadinović je po svom bekstvu iz zemlje dao iskaz engleskim 
vlastima u Bariju. Evo delova izveštaja engleskog kapetana C. F. V. Dajksa 
(Dykes), koji je sastavljen na temelju Vukadinovićevog saslušanja i nosi datum 
11. april 1945. godine. (U izveštaju je Savo Vukadinović obeležen sa S. V.)</span></p>
<p class="MsoNormal" style="text-indent:10.0mm"><i><span lang="EN-GB">&quot;...</span></i><span lang="EN-GB"> 
17. septembra 44 (pribl.), kada su čuli da su se britanske snage iskrcale u 
Albaniji, odlučeno je da SV treba da poseti Gjon Marka Gjoni, vođu katoličkih 
Albanaca, po podne. SV je pošao iz Podgorice kolima albanskog prefekta u Tuzi. 
Prefekt Tani došao je po njega i oni su otišli zajedno sa Veljkom Ivančevićem 
(bivši sekretar Trgovačke komore u Podgorici — nap. autora). Stigli su u 
Skadar oko 18.00 h. Ovde je Tani njih ostavio, a oni su otišli (SV i Ivančević) 
da vide Ahmeta Đećevića (bivši član Industrijske komore, po kapitulaciji 
Italije prešao u Skadar i bio glavna četnička veza za snabdevanje — nap. 
autora), jugoslovenskog muslimana koji je pre rata radio u Podgorici sa Ivančevićem...</span></p>
<p class="MsoNormal" style="text-indent:10.0mm"><span lang="EN-GB">18. sep. 44 
(pribl.), oko 9.00 h, SV i Ivančević otišli su da vide Marka Gjon Markaja 
(sina Gjon Marka Gjoni), koji je živeo u gradu. SV se predstavio i objasnio 
svoju misiju. </span><span lang="DE" style="mso-ansi-language:DE">SV je pitao 
Markaja da li on zna gde je britanska mislja. Markaj je rekao da je on u vezi sa 
Britancima preko nekog majora Neele (Nil), a da Britanci pokušavaju da 
pridobiju Albance da napadnu Nemce ... Markaj je takođe rekao da njegovi ljudi 
imaju vezu sa zogistima, osobito Bazi Caniem; britanska misija hila je u stvari 
misija kod Zogiste. Zato se uvidelo da i albanski nacionalisti i četnici žele 
istu stvar... Markaj je tako obećao da će doći u vezu sa Britancima...&quot;<sup>&gt;</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U izveštaju se dalje kaže da su se sutradan Vukadinović i Ivančević 
vratili (kolima prefekta Tanija) u Podgoricu, a Markaj je trebalo da se poveže 
sa britanskom misijom.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Dvadeset četvrtog septembra Vukadinović i Ivančević su ponovc otišli u 
Skadar do Markaja, koji im je saopštio da je britanska misija odsutna, ali da 
je on uputio pismo majoru Nilu. Pored ostalcg, Markaj je izvestio Vukadinovića <i>&quot;da</i> 
je sa skadarskim prefektom uređeno jedno ranije njegovo pitanje, tj. da granica 
bude otvorena četnicima i nacionalističkim izbeglicama&quot;. U tom razgovoru, 
Vukadinović je ugovorio sastanak između Đurišića i Markaja. Sastanak se održao 
krajem septembra 1944. godine u Podgorici, u kući Miće Stijovića (trgovac 
markama, krajem septembra 1944. godine prešao u Skadar). Tom sastanku su 
prisu-stvovali Đurišić, Vukadinović, Miljan Radonjić, kapetan Branko Radević 
(ađutant Lašića), Markaj, predsednik skadarske opštine, jedan albanski žandarmerijski 
oficir i Mato Murat, šef skadarske policije. Iz razgovora koji je voden 
Vukadinović pominje samo to da je zaključeno da Markaj organizuje sastanak Đurišića 
sa nekim članom britanske misije. Nepo-sredno po održanom sastanku Markaj — 
Đurišić, napominje Vukadincvić, k Đurišiću su došli četnici Đukan Anđelić 
(propagandist u Đurišićevom<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">146štabu), kapetan Bećir Tomović (profesor, radio sa Anđelićem), inž. 
Ljubo Lazarević iz Lipova i Dušan Vlahović. Tu su i cni informisani o toku 
sastanka.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Tek krajem oktobra Vukadinović je uspeo da preko albanskih veza stigne do 
britanske misije, koja se nalazila 20 km južno od Lješa. Tu je Vukadinović 
razgovarao sa potpukovnikom Mek Linom (Mac Lean) i ma-jorom Emerijem (Amery). 
Ovaj poslednji je doneo za Vukadinovića pismo iz Kaira od Mladena Zujovića. 
Vukadinović ]'e objasnio cilj svcg dolaska, naime, želju da se četnici stave 
pod englesku komandu. Po tome se nije moglo ništa zaključiti, odnosno doneti 
neke odluke, jer je trebalo pitati merodavne u Italiji.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Posle toga sastanka Vukadinović se, u pratnji albanskih žandarma, vratio 
do varošice Tuzi (pogranično mestc). Odatle je produžio u Đuri-šićev štab.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Veza Mihailovićeve organizacije sa &quot;antinemačkim strujama&quot; u 
Al-baniji, bila je samo fraza i fikcija koja je trebalo da opravda tu spregu 
kako pred narodom, tako i pred inostranom javnošću.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Neosporno je da je Muharem Bajraktari bio protivnik Italijana (jer su oni 
zbacili Zogua), ali isto tako je notornc da je Prenk Galja radio u sporazumu s 
Italijanima, dok je vlada bila pod italijanskim a docnije pod nemačkim 
protektoratom. S druge strane, Kosovski komitet je bio ekspo-nent okupatora, i 
tako se Mihailović povezao u Albaniji sa svima onima koji su prihvatili borbu 
protiv narodncoslobodilačkog pokreta, što je bio i osnovni cilj njegove 
organizacije.</span>
<p>
<br>
<CENTER><TABLE border="1"><TR><TD><a href="11.htm"><b>Sadr&#382;aj</b></a></TD>
<TD><a href="11_59.htm"><b>Prethodni dokument</b></a></TD>
<TD><a href="11_61.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

