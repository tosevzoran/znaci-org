<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 2</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 2</b><br> 

<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_52.htm"><b>Prethodni dokument</b></a></TD>
<TD><a href="4_12_2_54.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZABELEŠKA NEMACKOG OPUNOMOĆENOG GENERALA U NDH OD 
24. APRILA 1943. O ORGANIZACIJI NEMAČKE POLICIJE NA TERITORIJI NDH[1]</strong></p>
<p>Tgb.[2]br. Ia, 1041/43. str. pov.</p>
<p><strong>Strogo poverljivo</strong></p>
<p align="center">Pr e p i s</p>
<p align="center">sa prepisa</p>
<p align="center">ZABELEŠKA PO SEĆANJU</p>
<p>Za sprovođenje dalje vojne akcije koju je Hitler naredio 12. 3. 43. za 
definitivno smirivanje i obezbeđenje hrvatske državne teritorije preko jednog 
opunomoćenika rajhsfirera SS, bilo je u Zagrebu 21. 4. 1943, u prisustvu SS 
rukovodioca brigade i general-majora policije Kamerhofera, dogovoreno:[3]</p>
<p>Opunomoćenik rajhsfirera SS za Hrvatsku će za sprovođe-nje svojih zadataka 
formirati jednu nemačku policijsku organizaciju od nemačkih, hrvatskih i 
folksdojčerskih snaga.</p>
<p>Stvaranjem ove nemačke policijske organizacije ostaje hrvatska policija i žandarmerija 
u osnovi nepromenjena.</p>
<p>Opunomoćenik je spreman da pomogne savetima hrvatskom rukovodstvu po svim 
pitanjima policije i žandarmerije kako po pitanju organizacije tako i angažovanja.</p>
<p>U zadacima koje je postavio opunomoćenik, naročito za ponovno 
uspostavljanje i čuvanje javnog reda i bezbednosti, hrvatska policija i žandarmerija 
su obavezne na tesnu saradnju sa opunomoćenikom. Pri angažovanju u borbi 
protiv svih snaga nemira i otpora organi hrvatske žandarmerije biće potčinjeni 
opunomoćeniku.</p>
<p>Ponovno uspostavljanje i obezbeđenje javnog reda i bezbednosti je ispred 
svih ostalih policijskih dužnosti.</p>
<p>Poglavnik je saglasan da se za sprovođenje zadataka opunomoćenika 
rajhsfirera SS obezbede neophodne sopstvene snage vrbovanjem, regrutovanjem ili 
prekomandom iz drugih hrvatskih jedinica.</p>
<p>Hrvatsko ljudstvo treba obući u nemačke uniforme sa hrvatskim amblemom, po 
mogućstvu na levom rukavu.</p>
<p>Pri postavljanju štabnih oficira potrebno je u svakom slučaju da se pribavi 
saglasnost poglavnika.</p>
<p>Vreme provedeno u nemačkoj policiji uračunaće se kao služba u hrvatskoj 
vojsci.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Dalje postoji saglasnost da se u pojedinim slučajevima pripadnika hrvatske 
države koji nisu za policijsku i žandarmerijsku službu u Hrvatskoj pogodni, 
može naći mogućnost za upotrebu van zemlje.</p>
<p>Kao forma zakletve, uz saglasnost rajhsfirera SS, je utvrđena:</p>
<p>&quot;Kunem se Bogom, svemogućim, sveznajućim i svim što mi je na ovom 
svetu dragoceno i sveto da ću vrhovnom komandantu nemačkog Vermahta, Adolfu 
Hitleru i poglavniku Nezavisne Države Hrvatske biti nesalomljivo veran i svim 
pretpostavljenim koje oni odrede bezuslovno biti poslušan do smrti&quot;.</p>
<p>U kojim oblastima treba opunomoćenik rajhsfirera SS da preuzme svoje 
zadatke, naredite, prema prilikama, nemački opunomoćeni general u 
Hrvatskoj,[4] odnosno komandant ne-mačkih trupa u Hrvatskoj[5] Hrvatsko 
rukovodstvo će biti povremeno obaveštavano.</p>
<p>Za utanačavanje pojedinosti sa nemačkim opunomoćenim generalom u 
Hrvatskoj, odnosno sa opunomoćenikom rajhsfirera SS i za sprovođenje predstojećeg 
sporazuma u hrvatskim jedinicama, poglavnik je opunomoćio državnog ministra dr 
Lorkovića.[6]</p>
<p>Ova zabeleška po sećanju je sa po jednim primerkom priložena poglavniku i 
nemačkom opunomoćenom generalu u Hrvatskoj. Opunomoćenik rajhsfirera SS za 
hrvatskku primiće jedan overeni prepis.</p>
<p>Sadržaj prednje zabeleške po sećanju stupa na snagu sa danom potpisivanja.</p>
<p>Zagreb, 24. april 1943.</p>
<p align="center">Predao:</p>
<p align="center">Glez</p>
<p align="center">General-potpukovnik i nemački opunomoćeni general</p>
<p align="center">u Hrvatskoj</p>
<p align="center">Saglasan:</p>
<p align="center">Ante Pavelić,</p>
<p align="center">Poglavnik Nezavisne Države Hrvatske</p>
<p align="center">F. d. R. d. A.</p>
<p align="center">potpis</p>
<p align="center">kapetan i ađutant</p>
<p align="center">F. d. R. d. v. A.</p>
<p align="center">. . . [7]</p>
<p align="center">oberšturmfirer</p>
<p>1Snimak overenog prepisa (pisanog na mašini) u AVII, NAV—T-77, r. 788, s. 
5517475—7. Na margini prve stranice rukom je dopisano: 
„BDC—OKW—1647&quot;.</p>
<p>2Tagebuch (delovodnik)</p>
<p>3Vidi dok. br. 31 i 34.</p>
<p>4Edmund Glez fon Horstenau</p>
<p>5Rudolf Liters</p>
<p>6Mladen</p>
<p>7Potpis nečitak.</p>
<p>
<br>
<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_52.htm"><b>Prethodni dokument</b></a></TD>
<TD><a href="4_12_2_54.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
