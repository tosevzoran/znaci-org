<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_35.htm"><b>Prethodni dokument</b></a></TD>
<TD><a href="38_37.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-left:2.15pt;text-align:center;
background:white">P<b><span lang="SR-CYR" style="mso-ansi-language:SR-CYR">OSTUPAK 
SA RANJENICIMA</span></b><span lang="SR-CYR" style="mso-ansi-language:SR-CYR"><o:p>
</o:p>
</span></p>
<span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">U sklopu celokupne saradnje izmeću četnika i 
okupatorske vojske nužno je sagledati odnos izmeću ovih formacija u 
prihvatanju i lečenju ranjenika iz četničkih jedinica. Ovi podaci mogu bliže 
da oslikaju i otkriju segmente te saradnje i bliskost koja je izmeću njih 
postojala. U dnevnim zapovestima komandanata Mihailovićevih jedinica o borbenim 
dejstvima na području Župe, Toplice, Kopaonika i okoline u pogledu postupanja 
sa ranjenicima stoji da se ranjenici upućuju u Kruševac, Trstenik, Brus... 
Kasnije, kada su ratne operacije prenete na područje Užica, ranjenici su upućivani 
u bolnice u Užicu, Čačku i Požegi. Poznato je i to da je u junu 1944. godine 
u Jezdini, na periferiji Čačka, formirana četnička vojna bolnica, u kojoj su 
lečeni lakši ranjenici, ranjavani u borbama sa partizanima, dok su teži 
ranjenici lečeni u Čačanskoj bolnici. U svim pomenutim gradovima, gde su upućivani 
ranjenici na lečenje, bili su stacionirane okupatorske trupe. One su držale 
potpunu kontrolu nad ovim gradovima. Ako su četnici bili antifašisti i ako su 
stalno bili u neprijateljstvu sa okupatorskim jedinicama, postavlja se pitanje: 
Kako su u ovim bolnicama mogli da budu lečeni ranjenici iz četničkih 
jedinica? Ili: Kako su Nemci tolerisali u predgrađu Čačka bolnicu 
neprijateljskih formacija? Ovo je još više neobjašnjivo kada se zna da su 
Nemci ranjene protivnike koji su pripadali partizanima ubijali i nisu pomišljali 
da ih leče. Možda Davidović i Timotijević nisu umeli ili nisu znali da ove 
dileme razreše, a da su to uradili, možda bi mnogi njihovi zaključci bili 
drugačiji.</span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_35.htm"><b>Prethodni dokument</b></a></TD>
<TD><a href="38_37.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

