<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_79.htm"><b>Prethodni dokument</b></a></TD>
<TD><a href="4_14_3_81.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA ZAPADNE BOSNE OD 22. FE-FRUARA 
1944. POTČINJENIM ZA ODNOS PREMA NEMCIMA1</strong></p>
<p align="center">NAREDBA Pov. br. 37</p>
<p align="center">Komandanta Zapadne Bosne za 22 februar 1944 godine.</p>
<p>Primetio sam, a imam i izveštaj da pojedini oficiri koji se nalaze po 
korpusima, a isto tako i četnici šetaju po B. Luci. Da li oni to čine sa 
odobrenjem ili ne od strane komandanta korpusa, to mi nije poznato, ali svejedno 
je. Jednom za svagda komandanti trebaju znati da su nam Nemci i Hrvati 
neprijatelji i da ne trebaju šetati po gradu, jer često puta dolazi do 
incidenta između četnika i Hrvata. Tako Hrvati skidaju i paraju šajkače četnicima, 
dobacuju pogrdne reči i.t.d. Na sve ovo jedan svestan četnik mora reagirati, a 
onda dolazi do neželjenih incidenata i nepotrebne rasprave. Drugo, dolazak četnika 
i starešina Nemci i Hrvati to iskorišćuju za svoju obaveštajnu službu. Oni 
žele da razgovaraju sa što više starešina, te da bi na taj način doznali 
ono što njih intere-suje, a što ne bi smelo da znaju.</p>
<p>Tako često puta Nemci obećavaju da će četnicima dati sve što traže, a 
naši ljudi lakomi na sve to govore Nemcima sve što ih ovi pitaju. Mi svi Srbi 
čuveni smo po tome da neumemo čuvati tajne, ali danas u ovim teškim vremenima 
trebamo biti svi svesni i da imamo samo jedno pred očima, a to je Kralj i Otadžbina 
i da za njih samo živimo, radimo i ginemo.</p>
<p>Tako pojedinci daju Nemcima čak i neke izjave. Tako su davali izjave brat 
Ljubo Bundalo,2 Sveta Mitrović, Slavko Makivić3 i drugi.</p>
<p>Da se ovo u buduće ne bi dešavalo,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>NAREĐUJEM:</p>
<p>1. — Komandanti korpusa odmah po primitku ove naredbe oduzeće od svih 
dozvole, punomoćja i zabraniti im odlazak u B. Luku. Jedino će ostaviti 
dozvole onima, koje su komandanti korpusa odredili za održavanje veze, a to može 
biti samo jedno lice iz svakoga korpusa.</p>
<p>2. — Komandantima brigada zabraniti da se sastaju sa Nemcima i Hrvatima i 
da imaju ma kakve veze sa istima.</p>
<p>3. — Ako bi Nemci slučajno tražili koga na razgovor isti ima predhodno da 
traži odobrenje od svoga komandanta korpusa da može ići na traženi razgovor 
i da po završenom razgovoru ima podneti svome komandantu korpusa i Komandantu 
Zapadne Bosne pismeni izveštaj o čemu se je vodio razgovor.</p>
<p>Skrećem pažnju svima komandantima na izvršenje prednje naredbe, jer i za 
najmanje odstupanje od iste smatraću svakoga koji se bude ogrešio o istoj kao 
izdajnika Kralja i Otadžbine i kao takvog staviću ga pod preki vojni sud i pod 
slovo »Z«.4</p>
<p>Prednju naredbu saopštiti svim starešinama na potpis.</p>
<p>. S verom u Boga za Kralja i Otadžbinu!&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;.</p>
<p>Dostavljeno:</p>
<p>K-tu 1 i 2 korpusa K-tu Župske, Crnovrške, Motajičke Joševačke, Vrbaske, 
Ljubićske i Teslićke brig. Sred. Bos. Korpusa. K-tu 1, 2 i 3 brig. Bos. Kraj. 
Korpusa.</p>
<p>KOMANDANT, major, Slavoljub Vranješević</p>
<p>NAČELNIK ŠTABA kapetan I klase&nbsp; Sergije M. Živanović</p>
<p>M.P.</p>
<p>[mrtvačka glava]</p>
<p>Komanda Motajičke četn. brigade5</p>
<p>Č. Br. sl.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
'</p>
<p>10. III. 1944. g. Položaj.</p>
<p>Komandama bataljona od 1—4 ove brigade</p>
<p>Položaj</p>
<p>Prednje naređenje saopštiti svim potčinjenim starešinama,, a da ste to učinili 
svaki da se potpiše na svom aktu. —</p>
<p>S verom u Boga za Kralja i Otadžbinu! M.P.6</p>
<p>Komandant brigade: Vlado Vinčić</p>
<p>Da mi je saopšteno prednje naređenje potvrđujem svojim potpisom:</p>
<p>Ostoja Vinčić</p>
<p>Mil. Vinčić</p>
<p>Stanko Stojković</p>
<p>Petar Trivanić</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
15 - VII. 1944 god.</p>
<p>Po saopštenju kome treba postupljeno u naredbi.7</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 233, 
reg. br. 6/12 (BH-X-640).</p>
<p>2&nbsp; Tada je bio komandant Župske brigade.</p>
<p>3&nbsp; Jedno vreme je bio komandant samostalnog Crnovrškog bata-ljona, a od 
17. avgusta 1944. postavljen je za ađutanta komandanta zapadne Bosne.</p>
<p>4 »Z« skraćenica od reči »zaklati«.</p>
<p>5&nbsp; U visini zaglavlja i nešto preko njega napisano je mastilom, ćirilicom: 
»Pov. br. 7, 24-II-944. Po prijemu na znanje i saopšteno kome treba-«.</p>
<p>6&nbsp; Okrugli pečat: »Komanda IV. Motajičke četničke brigade«.</p>
<p>7&nbsp; Poslednja rečenica dopisana je mastilom, ćirilicom.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_79.htm"><b>Prethodni dokument</b></a></TD>
<TD><a href="4_14_3_81.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
