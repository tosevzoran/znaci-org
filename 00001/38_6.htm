<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_5.htm"><b>Prethodni dokument</b></a></TD>
<TD><a href="38_7.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:13.7pt;margin-right:0mm;
margin-bottom:0mm;margin-left:24.7pt;margin-bottom:.0001pt;text-align:center;
text-indent:-24.7pt;background:white"><b><span lang="SR-CYR" style="mso-ansi-language:
SR-CYR">DRAŽINA POLITIKA DA NIJE VREME ZA BORBU</span></b><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:13.9pt;margin-right:0mm;margin-bottom:
0mm;margin-left:.7pt;margin-bottom:.0001pt;text-align:justify;text-indent:37.2pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Da 
bi se bolje razumeli događaji o kojima pišu autori kao o nekakvoj borbi četnika 
protiv okupatora prvih meseci ustaničke 1941. godine, nužno je sagledati čitavu 
strategiju i politiku tog pokreta prema okupatoru i njihovim saradnicima, ali i 
njihov stav prema drugoj ustaničkoj strani, kao i njegov stav o nužnosti voćenja 
borbe protiv okupatora.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-left:.7pt;text-align:justify;text-indent:35.3pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Deo 
te strategije može se sagledati u uputstvu Vrhovne četničke komande i 
&quot;Uputu za izvršenje zadataka četničkih odreda Jugoslovenske 
vojske&quot;, gde, pored ostalog, kaže: &quot;Sukobi sa Nemcima - Da se 
izbegavaju&quot;.<sup>7<o:p>
</o:p>
</sup></span></p>
<p class="MsoNormal" style="margin-left:.7pt;text-align:justify;text-indent:35.3pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">7. &quot;Zbornik dokumenata i podataka o NOR-u&quot;, tom </span><span style="font-size:10.0pt;mso-bidi-font-size:12.0pt">XII</span><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">, knj. 1, str. 19.<o:p>
</o:p>
</span></b></p>
<p class="MsoNormal" style="margin-left:.5pt;text-align:justify;text-indent:35.5pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Taj 
stav Vrhovne četničke komande jasnije je formulisan u &quot;Programu četničkog 
pokreta za septembar 1941&quot;, dostavljenom Jugoslovenskoj vladi u Londonu. U 
tački 1. tog programa piše:</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:1.45pt;margin-bottom:.0001pt;text-align:justify;text-indent:39.1pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">&quot;Održavanje 
neprijateljskog stava prema okupatorima i njihovim pomagačima, ali za sada, do 
daljeg, ne ulaziti u neposredne borbe osim u slučajevima samoodbrane, kao što 
je slučaj u Hrvatskoj&quot;.<sup>8</sup> Taj stav Vrhovne četničke komande 
utvrćen je prvih dana ustanka i nije se menjao ni u septembru, kada su 
partizani vodili na veliko borbe protiv okupatorskih jedinica i njihovih 
saradnika.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:1.45pt;margin-bottom:.0001pt;text-align:justify;text-indent:39.1pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">8. &quot;Zbornik dokumenata i podataka o NOR-u&quot;, tom </span><span style="font-size:10.0pt;mso-bidi-font-size:12.0pt">XII</span><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">, knj. 1, str. 26.<o:p>
</o:p>
</span></b></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Kakav 
je stav Draža Mihailović imao prema Nemcima, govori i ovaj podatak.<o:p>
</o:p>
</span></p>
<p class="MsoNormal" style="margin-right:.5pt;text-align:justify;text-indent:
38.4pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Prilikom 
stvaranja četničkih odreda Nemci su bili uvereni da Draža Mihailović ove 
jedinice formira radi borbe protiv komunista. Ovo ubećenje su stekli zbog toga 
što je Mihailović imao dobre odnose sa Aćimovićem, Nedićem i Ljotićem, 
prema kojima nije iskazivao nekakvo neprijateljstvo. Mećutim, kada se saznalo 
da su neke četničke jedinice učestvovale u borbama za oslobađanje Krupnja i 
Stolica, nemačka komanda šalje na Ravnu goru Sašu Nikolajevića, jednog od 
bliskih saradnika Draže Mihailovića, da ispita da li je ovo izvršeno po 
znanju Draže i njegove vrhovne komande.<o:p>
</o:p>
</span></p>
<p class="MsoNormal" style="margin-top:.5pt;margin-right:.25pt;margin-bottom:
0mm;margin-left:.25pt;margin-bottom:.0001pt;text-align:justify;text-indent:
38.65pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Po 
povratku sa Ravne gore u Beograd, Nikolajević je podneo nemačkoj komandi izveštaj 
u kome se ističe da je Mihailović kategoričan da vodi borbu protiv komunista, 
da neće ništa preduzimati protiv nemačkih okupacionih snaga, a da, zbog 
raspoloženja naroda, nema mogućnosti da otvoreno radi sa Nemcima. Kao što se 
vidi, Mihailović nije u mogućnosti da saraćuje sa Nemcima samo zbog raspoloženja 
naroda, čime je jasno rečeno kakav je njegov odnos prema borbi protiv okuptora 
radi osloboćenja zemlje.&quot;<sup>9<o:p>
</o:p>
</sup></span></p>
<p class="MsoNormal" style="margin-top:.5pt;margin-right:.25pt;margin-bottom:
0mm;margin-left:.25pt;margin-bottom:.0001pt;text-align:justify;text-indent:
38.65pt;line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">9. &quot;Zbornik dokumenata i podataka o NOR-u&quot;, tom </span><span style="font-size:10.0pt;mso-bidi-font-size:12.0pt">XII</span><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">, knj. 1, str. 609, i &quot;Užička republika&quot;, knj. 2, str. 
126-127.<o:p>
</o:p>
</span></b></p>
<p class="MsoNormal" style="margin-left:.5pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Kada 
je, pod pritiskom partizanskih odreda u čitavoj zapadnoj Srbiji, gde su nemačke 
jedinice svakodnevno napadane, nemački komandant za Srbiju, čuveni zločinac 
Franc Beme, bio primoran da izda naredbu o povlačenju svojih jedinica iz Užica, 
Požege i Čačka, Vrhovni štab četničke komande bio je prinuđen da izvrši 
mobilizaciju svojih jedinica, i to isključivo da bi sprečio da partizani 
preuzmu ove gradove.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:39.1pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Svoj 
stav o borbi protiv Nemaca najbolje je objasnio sam Draža Mihailović u izjavi 
koju je dao komandi nemačke 342. pešadijske divizije, uručen u Valjevu 1. 
novembra 1941. U toj izjavi pod tačkama 4 i 5 on kaže:</span></p>
<p class="MsoNormal" style="margin-left:.5pt;text-align:justify;text-indent:39.1pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">&quot;Ulazak 
u pojedine gradove je bio neophodan da se ne bi komunističke jedinice 
predstavljale kao oslobodioci i da ne bi povukle za sobom nenarodne mase. To se 
moralo dogoditi i radi toga da bi se sprečili komunisti da vrše teror nad 
stanovništvom.&quot; Dodaje<i> </i>se: &quot;Četnička akcija nije usmerena 
protiv nemačkih jedinica, ukoliko one ne napadaju četnike i narod&quot;.<sup>10<o:p>
</o:p>
</sup></span></p>
<p class="MsoNormal" style="margin-left:.5pt;text-align:justify;text-indent:39.1pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">10. &quot;Zbornik dokumenata i podataka o NOR-u&quot;, tom </span><span style="font-size:10.0pt;mso-bidi-font-size:12.0pt">XII</span><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">, knj. 1, str. 861.<o:p>
</o:p>
</span></b></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:36.95pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Vrhovni 
komandant četničke komande Draža Mihailović 28. oktobra, samo dan posle 
pregovora koje je vodio u Brajićima sa Josipom Brozom Titom o saradnji četnika 
i partizana, šalje u Beograd Komandi nemačkih snaga za Srbiju svoju 
delegaciju, koju su sačinjavali kapetan Nenad Mitrović i pukovnik Branislav 
Pantić, koja nudi saradnju okupatorskim snagama, radi uništenja komunista u 
Srbiji. Ti predstavnici, po ovlašćenju Draže, nude garancije &quot;da će 
srpski prostor istočno i zapadno od Morave očistiti od komunitičkih 
bandi&quot;. Zatim se ističe da se on ne povodi nikakvim političkim ciljem i 
da &quot;priznaje činjenicu da je zemlja pobeđena i da Nemci poseudju prava 
okupatora&quot;.<sup>11</sup> Ova delegacija je boravila u Beogradu i vodila 
razgovore sa predstvnicima nemačke komande sve do 3. novembra.<o:p>
</o:p>
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:36.95pt;
line-height:13.9pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">11. &quot;Zbornik dokumenata i podataka o NOR-u&quot;, tom </span><span style="font-size:10.0pt;mso-bidi-font-size:12.0pt">XII</span><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">, knj. 1, str. 858.<o:p>
</o:p>
</span></b></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:36.5pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Delegacija 
je ugovorila direktan susret Draže Mihailovića sa predstavnicima Vrhovne nemačke 
komande za Srbiju, koji je održan u Divcima na dan (u noći) 12. novembra 1941. 
Pored Draže, u delegaciji su bili: major Aleksandar Mišić, pukovnik Branislav 
Pantić i kapetan Nenad Mitrović. Nemačku delegaciju je predvodio pukovnik 
Kogard. Mihailović je molio nemačke predstavnike da mu pruže pomoć u oružju 
i municiji, koju će upotrebiti za uništenje komunista. Svoju odanost nemačkim 
oružanim snagama, on je iskazao izjavom: &quot;Nećemo se boriti protiv Nemaca, 
pa ni onda ako nam ova borba bude nametnuta&quot;.<sup>12<i> </i></sup>Verovatno 
je rezultat tih razgovora bio i taj što je sutradan Nemcima u Slovcu, na 
neposrednoj blizini, gde se pregovaralo, predato 365 zarobljenih partizana. Tako 
je pokazana odanost prema okupatoru. U svim drugim razgovorima ili pregovorima, 
kojih je u toku rata bilo dosta, o čemu će kasnije biti više reči, Draža 
Mihailović i njegovi zastupnici izražavali su veliku lojalnost okupatoru.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:36.5pt;
line-height:13.9pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">12. &quot;Zbornik dokumenata i podataka o NOR-u&quot;, tom </span><span style="font-size:10.0pt;mso-bidi-font-size:12.0pt">XII</span><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">, knj. 1, str. 871-878.<o:p>
</o:p>
</span></b></p>
<p class="MsoNormal" style="margin-left:.95pt;text-align:justify;text-indent:
36.95pt;line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Iz 
takve političke i vojne strategije, koje su Mihailović i njegov Vrhovni štab 
imali prema okupatoru, njihovi odredi u prvim mesecima ustanka nisu preuzimali 
nikakve vojne akcije prema okupatoru. U svetlu takvog ponašanja nužno je 
rasvetliti neke navode autora u kojima se tvrdi da su četnici u više navrata 
vodili borbu protiv nemačkih vojnih jedinica, za koje ne postoje relevantni 
dokazi. U tom cilju navodi se da su četnici vodili borbu zajedno sa partizanima 
na planini Jelici 16. septembra, da su napadali nemačku kolonu prilikom 
njihovog povlačenja iz Požege i Jelendola, pa pri zauzimanju Užica i Požege, 
kao da su to bile &quot;prva vatrena krštenja&quot; četnika sa Nemcima.<o:p>
</o:p>
</span></p>
<p class="MsoNormal" style="text-align:justify;text-indent:38.9pt;line-height:
13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Činjenice 
govore da su svi četnički odredi na čačanskom području poštovali stav 
svoje Vrhovne komande i da sukoba sa Nemcima nije bilo sve do borbi za oslobođenje 
Gornjeg Milanovca i Čačka. Najava povlačenja nemačkih jedinica iz Užica, Požege 
i Čačka, naterala je Mihailovića da izda naredbu o mobilizaciji i formiranju 
vojnih jedinica kako u te gradove ne bi ušli samo partizanski odredi, što bi 
za četnički pokret bilo kobno, jer bi kod narod izgubio svake simpatije.<o:p>
</o:p>
</span></p>
<span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">Taj stav Draže i Vrhovne četničke komande u 
pogledu neutralnosti prema okupatoru jedino nisu ispoštovali četnički 
komandant i poručnik Ratko Martinović i pop Vlada Zečević, koji su vodili četničke 
odrede u valjevskom kraju. Oni su se sporazumeli sa rukovodstvom Valjevskog NOP 
odreda i 1. septembra otpočeli ratne operacije protiv Nemaca za osloboćenje 
Krupnja. U toj borbi, koja je trajala tri dana, ratovalo je 350 boraca 
Valjevskog NOP odreda i isto toliko četnika, koje su predvodili Martinović i 
Zečević. Zbog kršenja stava o neutralnosti prema Nemcima četničke Vrhovne 
komande, ova dvojica četničkih komandanata su kasnije morali napustiti četnike 
i prići partizanima, i sa sobom su poveli veliki broj svojih boraca koji su 
izrazili želju da se bore protiv Nemaca. Prema tome, navodi autora da je 
Krupanj osvojio od Nemaca major Veselin Misita su neistiniti.</span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_5.htm"><b>Prethodni dokument</b></a></TD>
<TD><a href="38_7.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

