<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_55.htm"><b>Prethodni dokument</b></a></TD>
<TD><a href="4_14_4_57.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE MAJORA VOJISLAVA LUKACEVIĆA OD 3. 
SEPTEMBRA 1944. KOMANDANTIMA ČETNIČKIH JEDINICA I SREZOVA U SANDŽAKU ZA 
PRIKUPLJANJE SNAGA RADI MARSA U SUSRET SAVEZNICIMA1</strong></p>
<p align="center">Str. pov. br. službeno</p>
<p align="center">3 septembar 1944 godine</p>
<p align="center">Položaj</p>
<p align="center">Komandantu 1, 2 mileševskog korpusa komandantima brigada i 
srezova i Zastupniku komandanta Starog Rasa</p>
<p align="center">Položaj</p>
<p>Prema novo stvorenoj Vojno političkoj situaciji, jedan deo operativnih snaga 
Starog Rasa krenuće u susret Saveznicima ka Moru a drugi deo operativnih snaga 
ostaće na teritoriji Starog Rasa za držanje iste i uspostavljanje vlasti, kao 
i vršenje malih operativnih poslova.2</p>
<p>Da bi se ovi zadaci što potpunije i bolje izvršavali u budućoj otvorenoj 
situaciji određujem:</p>
<p>1.&nbsp; — Za komandanta prvog dela operativnih snaga koje idu u susret 
saveznicima pešadiskog kapetana I klase Railića Radomana.</p>
<p>2.&nbsp; — Za komandanta svih operativnih jedinica koje ostaju na 
teritoriji Starog Rasa i za Komandanta svih pozadinskih jedinica pešadiskog 
kapetana II klase Kalaitovića Vuka.</p>
<p>3.&nbsp; &nbsp;— Za zastupnika komandanta I Mileševskog korpusa pešadiskog 
kapetana Šćepanovića Vlada, komandanta bjelopolj-ske Brigade.</p>
<p>4.&nbsp; — Za zastupnika komandanta Pljevaljske brigade poručnika Dika 
Stojića.</p>
<p>Prema gore izloženom</p>
<p align="center">NAREĐUJEM:</p>
<p>1 — Da u prvi deo operativnih snaga uđu sledeće jedinice: 1 Pljevaljska 
Jurišna brigada »Kapetana Jelovca«, Omladinski bataljon, Pribojska brigada, 
Sjenička brigada, Cajnička brigada i Fočanska brigada. Sve ove jedinice imaju 
se prikupiti na prostoru Metaljka Kovač gde će dobiti dalja naređenja. Ovo 
uraditi što hitnije.</p>
<p>2&nbsp; — Da u drugi deo operativnih snaga uđu sledeće jedi-nice: 
Novovaroška brigada, obe bjelopoljske brigade, II Mile-ševska brigada pod 
komandom Sima Despotovića. U ovaj deo spada takođe celokupno pozadinsko 
ljudstvo Starog Rasa koje formirati odmah u brigade.</p>
<p>3&nbsp; — Da moj zastupnik izvrši mobilizaciju u potpunosti i bez obzira 
na imovno stanje i na zadružno stanje. Takođe ne voditi računa da li je 
ljudstvo naoružano ili ne. Mobilizacija važi za sva muška lica od 16 do 50 
godina. Mobilizaciju vršiti u saglasnosti sa komandantom sreza.</p>
<p>4&nbsp; — Da komandanti mesta i srezova u potpunosti pomognu ovu 
mobilizaciju.</p>
<p>5&nbsp; — Da se uspostavi vlast gde još nije uspostavljena i da se 
kontroliše da li se izvršava prema zadatim naređenjima i na opšte dobro.</p>
<p>6&nbsp; — Prekinuti bratoubilačku borbu i pozvati sve na okup za borbu 
protiv okupatora. Šalju Vam se pisma za partizanske jedinice koje se nalaze u 
vašoj blizini da im se uruče kao i onim koje bi nailazile na našu teritoriju.</p>
<p>7&nbsp; — Ne činiti nikakvo nasilje niti teror nad narodom bilo koje 
veroispovesti ili političke pripadnosti. Šalju Vam se letci. . .3</p>
<p>8&nbsp; — Nastojati svim silama da se muslimani pridobiju za nas i da se 
formiraju za borbu u jedinice. Uspostavljati zajedničke vlasti prema broju 
stanovnika. Tretirati ih u svemu kao sebi ravnim.</p>
<p>9&nbsp;— Da pretsednik nacionalnog Odbora Starog Rasa odmah popuni odbor sa 
predviđenim brojem članova i da počne sa političkim radom i da se odmah 
evakuiše iz Pljevalja i stupi u vezu sa kapetanom Kalaitovićem Vukom kojem 
davati potrebna obaveštenja i uputstva. Izdavati letke u duhu ovog naređenja i 
u svemu potpomagati borbu protiv okupatora i uspostavljanje narodne vlasti. Ovaj 
odbor ići će stalno u sastavu Ka-laitovića Vuka. Odbor mora da bude žiža za 
širenje nacionalne vlasti. Raditi i danju i noću i ne žaliti truda.</p>
<p>10&nbsp; — Susedima poslati letke i obavestiti ih o našem stanju i 
pozivati ih da priđu nama za borbu protiv okupatora. Svaki komandant da pozove 
svoje prijatelje i da svo ljudstvo prikuplja [i] formira u jedinice.</p>
<p>11&nbsp; — Od danas pa u buduće izvršavati samo naređenja ove komande i 
ne podavati se nikakvim propagandnim uticajima sa koje strane oni dolazili. 
Imajte poverenja u nas jer izvršavamo samo Kraljeva naređenja.</p>
<p>12&nbsp; — Da se prekine svaka veza sa okupatorom i da se okupator napada 
gde god se može prema mogućnostima našim. Napadati i varoši i oduzimati ih.</p>
<p>13&nbsp; — Formirati odmah relejnu stanicu na Kovaču koja će imati 
.zadatak da prenosi naređenja ove komande i dostavlja izveštaje nižih komandi 
kao i rasturanje letaka.</p>
<p>14&nbsp;— Formirati preke vojne sudove pri svakoj brigadi i nemilosrdno kažnjavati 
svakog koji ne izvršio naređenje.</p>
<p>15&nbsp; — Da se primi borba sa partizanima u koliko se ne bi pridržavali 
proklamacije Nj. Veličanstva Kralja. Isto tako primati borbu ako budu ometali 
rad i izvršenje zadataka prema ovom naređenju. Njihove jedinice propuštati da 
prolaze preko naše teritorije i potpomoći ih u borbi protiv okupatora.</p>
<p>Ne dozvoliti da ma šta urade bez znanja Nacionalnog Odbora Starog Rasa.</p>
<p>16&nbsp; — Porodice koje se boje ma čijih represalija smestiti na sigurnu 
teritoriju i u svemu im izaći u susret.</p>
<p>17&nbsp; — Ova uputstva će se davati preko radio stanice. Poz. znak — 
tal. dužina vreme.</p>
<p align="center">Komandant major Ađutant Nj. V.4</p>
<p align="center">M.P.5</p>
<p>1&nbsp; Dokument (pisan na mašini, ćirilicom) u Arhivu VII, Ča, k. 142, 
reg. br. 26/5. Dokument je oštećen.</p>
<p>2&nbsp; Taj plan upotrebe jedinica proizašao je iz opšteg plana dejstva četničke 
Nezavisne grupe nacionalnog otpora (vidi dok. br. 34).</p>
<p>3 Tačke označavaju tekst na delu dokumenta koji je oštećen.</p>
<p>4 Na dokumentima se Vojislav Lukačević kao ađutant kralja Petra pojavljuje 
posle odlaska iz Londona (krajem maja 1944), gde je prisustvovao kraljevom venčanju 
sa grčkom princezom Aleksandrom.</p>
<p>5 Slab otisak okruglog pečata.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_55.htm"><b>Prethodni dokument</b></a></TD>
<TD><a href="4_14_4_57.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
