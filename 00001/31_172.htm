<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_171.htm"><b>Prethodni dokument</b></a></TD>
<TD><a href="31_173.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">NA 
ULICAMA BANJE LUKE</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:11.0pt;text-indent:20.0pt;line-height:
91%"><span lang="DE" style="mso-ansi-language:DE">Noć... Cestom Jajce — 
Mrkonjić kreće se duga, nijema kolona. Samo se čuje jednolični ritam koraka 
po smrznutom snijegu, a ponekad i prigušeno: &quot;Veza... veza... brže!...&quot;.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">U 
samo svanuće prolazimo kroz ulice Mrkonjića i produljujemo prema Čađavici, 
dok vijugava cesta sve više ostaje iza nas.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">&quot;Kuda? 
Gdje nam je cilj?&quot; — pitaju neki, da bi im se odgovorilo: &quot;Za 
Krajinu ... za Krajinu ...&quot; Ali kod Čađavice pravimo nagli zaokret i 
preko sniježnih poljana i planina krećemo prema sjeveru, razbijajući na taj 
način sva naša nagađanja o putu za Krajinu.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Ponovo 
je pala tiha zimska noć, posljednja u 1943. godini. Snijeg se bjelasa u mraku, 
a preko njega promiču nijeme kolone mrkih osvetnika, približavaju se svome 
cilju. Idu, promiču ko gorski potoci kojima ne čuješ šuma, ali osjećaš 
njihovu snagu koja će svakog časa da se pretvori u jednu moćnu rijeku, u 
bujicu koja će razbiti sve prepreke. Negdje sa istoka zagrmjeli su naši 
topovi. Mi osvanusmo na visovima iznad grada.<o:p>
</o:p>
</span></p>
<p class="MsoNormal" style="text-indent:20.0pt"><span lang="DE" style="mso-ansi-language:
DE">— Banja Luka!<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Mnogobrojne 
električne sijalice, poredane jedna do druge, zasjale su pod našim nogama. Ja 
sam trenutno zastao pred tom čarobnom slikom, koju je noć skrivala u svom 
skutu, dok su pored mene promicale nijeme senke boraca. Oni se kao lavina 
valjahu prema onim sjajnim tačkicama u dolini. Ponovo sam se slio u njihovu 
kolonu. Ponijeti zanosom predstojeće borbe, poput vihora, jurili smo ka gradu. 
Znali smo dobro da u tim trenucima, hiljade i hiljade naših drugova, širom 
svih krajeva naše zemlje u svojim srcima osluškuje kada će zapucati naše 
prve puške.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Dohvatismo se prvih kuća i ulica, a da nikog ne sretosmo. Samo smo slušali 
zlokobno fijukanje puščanih zrna povrh naših glava, koje je dolazilo iz 
daljine. U to se začu neka potmula tutnjava i iza zavoja bljesnuše žućkasta 
prodorna svijetla:<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Tenkovi!<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">U jednom trenu je nestalo duge kolone u jarku pored ceste i ulica je ostala 
prazna. Kao neke grabežljive životinje projuriše pored nas čelične nemani, 
izgubivši se iza obližnjeg zavoja. Kolona boraca ponovo izraste iz zemlje i raširujući 
se poput lepeze u sve manje i manje kolonice, izgubi se uskoro između kuća. U 
to je neprijateljski &quot;šarac&quot; sa svega stotinu metara otvorio vatru.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Zazviždaše meci povrh naših glava, ali mrka lica proletera samo se još 
više smrknuše u tami i oni pođoše naprijed, provlačeći se između kuća, 
ulica i vrtova. Bljesnu vatra i iz cijevi naših pušaka i otpoče krvava borba 
u gradu, koji je mirno snivao na obalama tamnozelenog Vrbasa.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Zapraskaše bombe! Začuše se povici: &quot;Naprijed proleteri!... 
naprijed!...&quot; i kroz kratko vrijeme prva linija bunkera i bodljikave žice 
bila je svladana. Počeše dolaziti prvi zarobljenici u njemačkim uniformama, 
uplašena lica.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Ponoć je! Rađa 
se nova godina u rici topova i jeci ogorčene borbe. Kroz zastrti prozor jedne 
kuće bojažljivo škilji žućkasto svijetlo i ja sa dvojicom kurira ulazim u 
nju. U kaminu je veselo pucketala vatra i ispunjavala prostoriju ugodnom 
toplinom. Pored prozora je stajalo okićeno drvce. U dnu tople odaje skupili se 
ukućani, na čijim se licima ocrtavala i bojazan i znatiželja. Došli su im 
ljudi o kojima je neprijateljska propaganda širila tako strašne vijesti. Došli 
su prvi put, preplanuli od oluje i vjetra, sa puškama u rukama i bombama za 
pasom. Evo, sada ti isti ljudi, partizani, stoje pred njima i oni sa 
nevjerovanjem promatraju nasmijane i vedre mladiće sa crvenim petokrakim 
zvijezdama na kapama.</span></p>
<p class="MsoNormal" style="line-height:91%"><span lang="EN-GB">Za kratko 
vrijeme lica zastrašenih ukućana su se razvedrila. Prisno prijateljstvo sa 
nenadanim posjetiocima, koji su iskrsli iz dalekih mračnih šuma da osvanu u 
gradu, ovladalo je srcima naših domaćina.</span></p>
<p class="MsoNormal" style="line-height:91%"><span lang="EN-GB">Prodiremo sve 
dublje u grad, lomeći neprijateljsku odbranu. Broj zarobljenih neprijateljskih 
vojnika i oficira već je više od stotinu. Zaustavili smo se pred &quot;Crnom 
kućom&quot;, zatim pred zgradom gradske općine i tvrđavom &quot;Kaštel&quot;. 
Zatekao nas je dan i ne može se dalje. Ali i preko čitavog dana nastavile su 
se ogorčene ulične borbe. Po ulicama, vrtovima, po kućama, vide se leševi fašista.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Spušta se suton. U štabu našeg bataljona je veoma živo. Stvaraju se 
planovi, padaju prijedlozi, izdaju naređenja. &quot;Crna kuća&quot; i zgrada 
općine moraju se likvidirati po svaku cijenu!<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Dovlače se 
topovi na svega stotinu metara od Općine. Započela je njihova rika, jer tuku 
masivnu zgradu na samoj obali Vrbasa, gdje se neprijatelj jako utvrdio. Pod 
dejstvom upaljivih granata planulo je i to neprijateljsko uporište. Neprijatelj 
pokušava da bježi, ali naši mitraljezi, koji su postavljeni na svega nekoliko 
desetina metara od same zgrade, nemilosrdno kose.</span></p>
<p class="MsoNormal" style="line-height:91%"><span lang="EN-GB">Na lijevom krilu 
naših položaja uzdigla se pred nama &quot;Crna kuća&quot; u kojoj naši 
zatvoreni drugovi iza gvozdenih rešetaka slušaju pucnjavu. Pod silinom naleta 
naših boraca razbile su se mračne zidine ove zloglasne tamnice. Kada su pala 
željezom okovana vrata počeše da se iz mračnih dubina pomaljaju sjenke 
ljudi, koji su zbog toga što su voljeli slobodu i što su se borili za nju bili 
osuđeni na postepeno lagano umiranje između četiri zida.</span></p>
<p class="MsoNormal" style="line-height:91%"><span lang="EN-GB">Prilazili su nam 
ljudi, mladići, žene i djevojke sa blijedim i upalim obrazima, pružajući nam 
ruke, dok su im u očima blistale suze. Teško je riječima opisati onaj osjećaj 
koji prožima čovjeka gledajući tu sliku. Negdje iz dubine duše iskrsava 
spoznaja da bi za ovakvo djelo, kad bi imao i stotinu života — svih stotinu 
žrtvovao! Ubrzo su uz mračne zidine zloglasne zgrade liznuli plameni jezici. 
&quot;Crna kuća&quot;, mračno mjesto najpodlijih fašističkih zločina, bila 
je samo plamena buktinja.</span></p>
<p class="MsoNormal" style="line-height:91%"><span lang="EN-GB">Napuštajući 
&quot;Crnu kuću&quot;, koja nestaje u plamenu, polazim za jednom četom dublje 
u grad. Idemo oprezno pustom ulicom, tijesno se pripijajući uz zidove kuća. 
Stigosmo ispred zgrade hotela &quot;Palas&quot;. Na raskrsnici stoji, nepomično, 
neka tamna gromada i prema svijetloj pozadini neba samo joj se nejasno razabiru 
konture. Tenk! Prišli smo mu sa najvećim oprezom, kad na čeličnom tijelu 
tamne grdosije primijetismo veliku pukotinu od topovske granate. </span><span lang="DE" style="mso-ansi-language:DE">Nema 
opasnosti. Tenk je uništen i mi krenusmo naprijed prema ulazu u 
&quot;Palas&quot;,<o:p>
</o:p>
</span></p>
<p class="MsoNormal" style="line-height:91%"><span lang="EN-GB">odakle se sa 
gornjeg sprata vidjelo slabo svijetlo. </span><span lang="DE" style="mso-ansi-language:
DE">Najednom nas na ulazu zaustavi povik:<o:p>
</o:p>
</span></p>
<p class="MsoNormal" style="text-indent:19.0pt"><span lang="DE" style="mso-ansi-language:
DE">— Stoj! Ko je tamo?<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Trenutno 
zastadosmo i tada neko viknu: &quot;Ko je tamo!<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Ovdje legija! — dobismo odgovor i u istom trenu sa svih strana na nas 
zaštektaše mitraljezi. Mi se povukosmo u dubinu ulice. Drug koji je bio na čelu 
kolone sukobio se sa njemačkim stražarem tako da nije imao vremena ni da okine 
obaračom puške nego ga je probo sa bajonetom.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Sljedećeg dana nastavile se krvave borbe. Neprijatelj je nekoliko puta pokušao 
da nas pomoću tenkova odbaci iz grada, ali mu je bilo sve uzaludno. Držao se 
samo još centar grada, koji je trebalo da bude zauzet iduću noć. Ali, uslijed 
velikog pojačanja koje je neprijatelj dobio u tenkovima i ostaloj motorizaciji, 
u zoru trećeg dana borbe povukli smo se iz grada, ostavljajući na banjalučko 
građanstvo, koje nas je tako srdačno i toplo primilo, najljepši utisak.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Viktor KUČAN</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_171.htm"><b>Prethodni dokument</b></a></TD>
<TD><a href="31_173.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

