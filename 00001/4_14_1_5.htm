<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_4.htm"><b>Prethodni dokument</b></a></TD><TD><a href="4_14_1_6.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>UPUTSTVO NAČELNIKA KOMANDE ČETNIČKIH ODREDA JUGOSLOVENSKE VOJSKE OD
  28. SEPTEMBRA 1941. ZA MOBILIZACIJU LJUDSTVA I MATERIJALNIH SREDSTAVA<sup>1</sup></strong></p>
<p align="center">PRETSEDNIKU  OPŠTINE BIOŠTANSKE<sup>2</sup></p>
<p align="left">Prepis</p>
<p>Pošto je postignut sporazum sa Glavnim štabom partizana u pogledu zajedničke saradnje,<sup>3</sup> a da bi se sprečila izbegavanja pojedinih ljudi od svojih nacionalnih dužnosti u borbi protiv našeg neprijatelja, te postupiti na sledeći način:</p>
<p>1.&#8212; Odmah sačiniti tačne spiskove sveg ljudstva dotične opštine,
  koje pripadaju četničkim odredima Jugoslovenske vojske. Ove spiskove
  dostaviti mi što pre na overu.</p>
<p>2.&#8212; U slučaju dolaska partizanskih odreda u cilju njihove
  organizacije ili mobilizacije u dotičnoj opštini, odnosno selu, tim
  spiskovima dokazati, koji ljudi pripadaju našoj organizaciji. Kao takve
  a u smislu postignutog sporazuma sa partizanskim Glavnim štabom, oni
  neće biti niti smeju biti odvojeni od strane partizana, isto kao što i
  mi nećemo niti smemo dirati u njihove organizacije.</p>
<p>3.&#8212; Sve ljudstvo koje pripada našoj vojničkoj organizaciji ima u
  potpunosti izvršavati sva naređenja ove komande, koja budu bila
  izdavana direktno ili preko opunomoćnog oficira, kao i preko seoskih
  četovođa.<sup>4</sup> Svakoga onog ko ne izvrši naređenje ma koje, pod stražom mi
  sprovesti ili sprovesti komandantu odreda sa kratkom optužbom krivice
  za raspravu.</p>
<p>4.&nbsp;&#8212; Svima i svakome skrenuti pažnju, da se nalazimo u ratu i
  da nas veže vojnička zakletva, koju pod cenu svoga života imamo do
  kraja vršiti.</p>
<p>5.&nbsp;&#8212; Sva naređenja, lica koja imaju moja ovlašćenja, moraju se bez uslovno izvršavati bez ikakvog pogovora.</p>
<p>6.&nbsp; &#8212; Sva  druga  izbegavanja   dužnosti  i  ne  odgovaranja na pojedine pozive podležu mome prekom sudu.</p>
<p>7.&nbsp;&#8212; Sva stoka, stočna i moto-mehanizovana vozila pripadaju
  vojsci i samo ako su sopstvenici partizani ili ako ih sopstvenici
  dragovoljno stavljaju u službu partizanima, mogu se od njih mobilisati.
  Inače ista su mobilisana.</p>
<p>8.&nbsp;&#8212; U slučajevima nasilnog odvođenja naših ljudi ili
  oduzimanja oružja od njih, od strane pojedinih partizanskih odreda,
  vođi partizanskog odreda pokazati ovo naređenje i spiskove i obavestiti
  ga da to ljudstvo, stoka, stočna i moto-mehanizovanavozila pripadaju četničkoj komandi Jugoslovenske vojske. Ako i pored
  toga bude nepravilnog postupanja od strane partizana najhitnije me
  izvestiti.</p>
<p>9. &#8212; Svima ostalim organizacijama: Koste Pećanca,<sup>5</sup> Ljotića<sup>6</sup> i
  t.sl., ne dozvoliti nikako ulaz u selo, jer su isti u službi
  neprijatelja. Po potrebi upotrebiti i oružje protiv ovih ljudi.</p>
<p align="center">28 septembra 1941 god</p>
<p align="center">RAVNA GORA </p>
<p align="center">Po zapovesti komandanta </p>
<p align="center"> pukovnika Draže Mihailovića i u&nbsp;&nbsp;njegovo ime </p>
<p align="center">NAČELNIK GORSKOG ŠTABA,</p>
<p align="center">p.pukovnik Dr.<sup>7</sup> Pavlović, s.r.</p>
<p align="center">Da je prepis veran originalu tvrdi i overava.&#8212; 10 oktobra 1941. god.</p>
<p align="center">Komandant Užičkog četničkog odreda</p>
<p align="center">Pešadiski kapetan I klase</p>
<p align="center"><strong>M. Pavković</strong></p>
<p>&nbsp;</p><b class=medtxt><p><sup>1</sup>&nbsp; Prepis originala (pisan na mašini, ćirilicom) u Arhivu VII, Ča, k. 127, reg. br. 41/10.</p>
<p><sup>2</sup>&nbsp; Po mestu Bioska (Titovo Uzice).</p>
<p><sup>3</sup> Odnosi se na susret komandanta VŠ NOPOJ Josipa Broza Tita i
  komandanta četničkih odreda Draže Mihailovića u s. Struganiku
  (Valjevo) 19. septembra 1941. do kojeg je došlo na Titovu inicijativu.
  Međutim, do sporazuma o saradnji tada nije došlo jer je &#187;Draža
  Mihailović uporno odbijao da započne bilo kakvu borbu protiv Nemaca
  govoreći da za to još nije vreme&#171;, već je &#187;doneseno samo usmeno rešenje
  o lojalnom ponašanju Mihailovićevih četnika prema partizanima i o tome
  da oni neće napadati partizane&#171; (Tito, Članci i govori, I, Zagreb, str.
  206). I pre ovog susreta u Struganiku, VS NOPOJ i predstavnici NOP-a u
  Srbiji pregovarali su sa predstavnicima Štaba Draže Mihailovića i sa
  njim lično, s ciljem da se sklopi sporazum o zajedničkoj oružanoj borbi
  protiv okupatora i kvislinga. Hronologija tih događaja do kraja
  septembra 1941. je sledeća:</p>
<p>&#8212; kraj jula 1941: predstavnik Štaba Valjevskog NOPO (dr Dragan
  Jovanović, lekar odreda) pregovarao je sa načelnikom Štaba Draže
  Mihailovića na Ravnoj gori, ppukovnikom Dragoslavom Pavlovićem (R.
  Čo-laković, Zapisi, I, str. 56, 64 i 65);</p>
<p>&#8212;&nbsp; polovina avgusta 1941: predstavnik VS NOPOJ (Miloš Minić) sa
  istim ciljem sastao se sa Dražom Mihailovićem na Ravnoj gori (dr J.
  Marjanović, Prilozi, str. 185);</p>
<p>&#8212;&nbsp; 19. avgust 1941: pregovori između Štaba Kraljevačkog NOPO i
  četničkog vođe Vula Vukašinovića (dr J. Marjanović, Ustanak, str. 203);</p>
<p>&#8212;&nbsp; druga polovina avgusta 1941: sporazum između partizana i četnika u Toplici, niškom i leskovačkom srezu (isto);</p>
<p>&#8212;&nbsp; 25. avgust 1941: sporazum između komandanta Podrinjskog NOPO
  i komandanta Cerskog četničkog odreda o zajedničkim borbama protiv
  neprijatelja (Zbornik NOR-a, tom I, knj. 1, dok. br. 19; tom II, knj.
  l, str. 45);</p>
<p>&#8212;&nbsp; 8. septembar 1941: pregovori između predstavnika NOP-a i
  predstavnika četničke organizacije DM u Beogradu (Zbornik NOR-a, tom I,
  knj. 2, dok. br. 34);</p>
<p>&#8212;&nbsp; oko 11. septembra 1941: drugi susret Miloša Minića sa Dražom
  Mihailovićem povodom napada četnika na partizane u s. Planinici
  (Mionica) kojim je rukovodio Draža Mihailović (dr J. Marjanović,
  Prilozi, str. 191);</p>
<p>&#8212;&nbsp; 13. septembra 1941: sporazum između partizana i četnika u
  po-žarevačkom i krajinskom okrugu (Arhiv VII, Ca, k. 95, reg. br. 20/7);</p>
<p>&#8212;&nbsp; kraj septembra 1941: treći sastanak Miloša Minića sa Dražom
  Mihailovićem povodom zajedničke akcije četnika DM i Nedićevih jedinica
  protiv snaga NOP-a na osnovu njihovog pismenog sporazuma koji su
  zaplenili partizani (dok. br. 3, nap. 13; Zbornik NOR-a, tom I, knj. 1,
  dok. br. 148). Podaci o učesnicima obe strane prilikom pregovora i
  detalji o razgovorima opširno su dati u navedenim radovima dr J.
  Mar-janovića, Prilozi, i Ustanak (pored toga, vidi dok. br. 12).</p>
<p><sup>4</sup> O organizaciji četničkih jedinica vidi dok. br. 4 i Arhiv VII, Ča, k. 164, reg. br. 21/5-</p>
<p><sup>5</sup>&nbsp; Vidi dok. br. 3, nap. 5 i 9.</p>
<p><sup>6</sup>&nbsp; Dimitrije, predsednik fašističke organizacije &#187;Zbor&#171;. Sa
  odobrenjem njemačkog okupatora za borbu protiv NOP-a, početkom
  septembra 1941, formirao štab pod nazivom Srpska dobrovoljačka komanda
  (do kraja 1941. pod njenom komandom bilo je 12 dobrovoljačkih odreda).
  Opširnije o tim kvislinškim formacijama, vidi Zbornik NOR-a, tom I,
  knj. 1, dok. br. 148, knj. 21, dok. br. 9 i 10; tom XII, knj. 2, dok.
  br. 9, 31, 125, knj. 3, dok. br. 32. Njegove jedinice su sa-rađivale sa
  pokretom DM u borbi protiv NOP-a iako je povremeno bilo međusobnih
  trvenja. Poginuo je 25. aprila 1945. u automobilskom udesu kod Gorice
  prilikom bekstva iz zemlje.</p>
<p><sup>7</sup>&nbsp; Dragoslav, ppukovnik vojske Kraljevine Jugoslavije, do
  oktobra 1942. delegat VK JVUO u istočnoj Srbiji, 1943. delegat u
  severoistočnoj Srbiji, a zatim komandant pozadine u VK JVUO do jeseni
  1944. kada je ubijen od četnika DM.</p></b>


<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_4.htm"><b>Prethodni dokument</b></a></TD><TD><a href="4_14_1_6.htm"><b>Sledeci dokument</b></a></TD></TR></TABLE></CENTER>
</body>