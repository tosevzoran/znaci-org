<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_155.htm"><b>Prethodni dokument</b></a></TD>
<TD><a href="27_157.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Bodytext2" align="center" style="margin-top:0mm;margin-right:0mm;
margin-bottom:0mm;margin-left:1.0pt;margin-bottom:.0001pt;text-align:center;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark148"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext7">BORAC 
NEOBIČNIH OSOBIN</span></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext7">A</span></p>
<p class="Bodytext1" style="margin-top:0mm;margin-right:-3.0pt;margin-bottom:
0mm;margin-left:1.0pt;margin-bottom:.0001pt;text-align:justify;line-height:
normal;background:transparent"><span lang="SR-CYR" style="font-size:11.0pt;font-family:&quot;Times New Roman&quot;;mso-fareast-language:
SR-CYR" class="Footnote60">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:-3.0pt;margin-bottom:
0mm;margin-left:1.0pt;margin-bottom:.0001pt;text-align:justify;line-height:
normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Gradimir 
Mihajlović Grada, metalski radnik iz Kragujevca bio je veliki stručnjak za 
graverske poslove u Vojnotehničkom zavodu. Gradimir je bio poznato ime među 
malim brojem takvih specijalista. Njegovi radovi su bili tako &quot;čisto&quot; 
urađeni da su često primadi bez kontrole. Ukrasi i ornamenti koje je on radio 
na raznim proizvodima Vojnotehničkog zavoda bili su savršeni. Osobito ukrasi 
na puškama. Često je imao običaj da kaže kako on, kao radnik, ne sme da radi 
slabo zbog ugleda radničke klase kojoj pripada.</span></p>
<p class="Bodytext1" style="margin-top:0mm;margin-right:-3.0pt;margin-bottom:
0mm;margin-left:1.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Odeven 
skromno, ali uredno, odavao je utisak ozbiljnog i stalno zauzetog čoveka koji 
mora da se brine za svoj udeo u velikoj porodici koju su činili: radnici u 
odeljenju fabrike, fudbalski klub u kome je igrao i drugovi sa kojima se družio. 
I mada je imao razloga da bude često zadovoljan poslom koji je izvršio, nikada 
to nije pokazivao, nikada se nije bezbrižno osećao, smejao i uveseljavao kao 
što bi to većina nas činila. Odlazio bi ozbiljan u fabriku ili na igralište 
i tamo se borio, izgarao za poslove u Zavodu, za pobedu svog tima na igralištu,</span></p>
<p class="Bodytext1" style="margin-top:0mm;margin-right:-3.0pt;margin-bottom:
0mm;margin-left:1.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Kada 
smo ga posmatrali kako igra na utakmicama, uvek smo verovali da je previše sebičan 
u igri koja traži zalaganje celog kolektiva. Dok se ta sebičnost u fabrici 
nije zapažala, u klubu je bila izražena, i to su mu zamerali. On se nije 
branio. Samo bi rekao:</span></p>
<p class="Bodytext1" style="margin-top:0mm;margin-right:-3.0pt;margin-bottom:
0mm;margin-left:1.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">— 
Drugovi, kada ja dobijem loptu, ja vidim pred sobom protivnički gol i mene sa 
loptom u njemu. I zato trčim sam, zato padam i bivam isprebijan u bekovskom 
prostoru. Ja vas ne vidim, ni vas, ni protivničku odbranu. Znam samo za pravac 
i cilj mojeg trčanja.</span></p>
<p class="Bodytext1" style="margin-top:0mm;margin-right:-3.0pt;margin-bottom:
0mm;margin-left:1.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Događalo 
se da je svojom borbenošću i oduševljenjem sam rešavao utakmice, poraz 
pretvarao u pobedu.</span></p>
<div style="mso-element:frame;mso-element-frame-height:12.5pt;mso-element-frame-hspace:
26.55pt;mso-element-wrap:auto;mso-element-anchor-horizontal:margin;mso-element-left:
2.45pt;mso-element-top:-.5pt">
  <table cellspacing="0" cellpadding="0" hspace="0" vspace="0" height="33">
    <tr>
      <td valign="top" align="left" height="33" style="padding-top:0mm;padding-right:
  26.55pt;padding-bottom:0mm;padding-left:26.55pt">
        <p class="Bodytext32" align="center" style="margin:0mm;margin-bottom:.0001pt;
  text-align:center;line-height:normal;background:transparent;mso-element:frame;
  mso-element-frame-height:12.5pt;mso-element-frame-hspace:26.55pt;mso-element-wrap:
  auto;mso-element-anchor-horizontal:margin;mso-element-left:2.45pt;mso-element-top:
  -.5pt"><span lang="SR-CYR" style="font-family:
  &quot;Times New Roman&quot;;mso-fareast-language:SR-CYR" class="HeaderorfooterItalic">GRADIMIR</span></p>
      </td>
    </tr>
  </table>
</div>
<p class="Bodytext1" style="margin-top:0mm;margin-right:-3.0pt;margin-bottom:
0mm;margin-left:1.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">I 
u četi je bio takav. Koliko puta je bio kritikovan R1 opominjan da ne juri za 
Nemcima, ustašama, četnicima sam, da ne srlja u opasnost bez podrške ostalih 
drugova, da zapamti jednom zauvek da je njegov život za nas dragocen.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Dok 
bismo mu to govorili, slušao nas je ozbiljna lica. Gledajući ga tako zamišljenog, 
poverovali bismo da nas je razumeo i da u tom trenutku sam sebe proverava. Ali 
— grešili smo. U tim trenucima, kasnije nam je jednom priznao, on je sebe osuđivao 
zbog nekog promašaja iz puške, zbog loše bačene bombe, zbog neprijateljevih 
vojnika koji su pobegli nekažnjeni. Drugačije rečeno, pronalazio bi svoje greške 
i pripremao bi se da ih u sledećim akcijama ne ponovi.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Gradimir 
je postao politički delegat. Nadali smo se da će u novim uslovima morati da se 
obuzda, ako ne zbog sebe, onda zbog jedinice. Računali smo da će ga briga da uči 
druge da ratuju i da njima komanduje zaustaviti u našem stroju. Nije pomoglo. 
Opet je jurio sam, izdvajajući se iz jedinice, koja ga nije mogla uvek pratiti.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">— 
Drugovi, ja ne mogu nikoga učiti kako treba da se bori ako to neko sam ne nosi 
u sebi i sa sobom — branio se na partijskom sastanku. — Molim vas, 
oslobodite me ove dužnosti, jer ja sam najsrećniji kao borac. Kao starešina, 
ja sam sputan.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">I 
mi smo ga oslobađali. I ne samo te dužnosti već i mnogih drugih koje je 
primao. A promenio je sve dužnosti </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext8">u</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5"> četi. Nije mogao da se održi. 
Čak ni kao vođa bombaških odeljenja, u kojima je imao samo dva ili tri druga 
pored sebe.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">— 
Sedite vi tu — s tim rečima bi ih ostavljao ispred bunkera — dok ja ne 
izvidim situaciju oko bunkera.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Bombaši 
bi sedeli, čekali, sve dok eksplozije bombi i Gradimirovo &quot;Napred 
proleteri!&quot;, koje bi izgovarao sa zanosom, sav ustreptao od želje da se 
obračunava, ne bi pokazali da je glavni zadatak izvršen i da za druge bombaše 
nema posla.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Na 
scenu je tada stupala četa, upravljana odsjajem eksplozija njegovih bombi.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">U 
dugim marševima, posle napornih borbi, još više bi omršavio, puštao bradu, 
pa bi mu se lice izdužilo, nos stanjio, a iz očnih duplji sijala bi dva plava, 
blaga i mala oka. Da nije bilo tog skoro detinjeg pogleda, ličio bi na asketu. 
Neko ga je zbog takvog izgleda nazvao &quot;Zlatousti&quot;. I zaista, po 
izgledu je ličio na svece koje smo kao deca zapamtili gledajući ih na ikonama 
po kućama ili crkvama.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Kada 
bi zgrabio svežanj slame i stavio ga pod pazuh pripremajući se za spavanje, mi 
bismo se gurkali:</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">— 
Baš pravi Jovan Zlatousti.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Dok 
bismo mi legli na pod bez prostirke, na travu, na eneg, Grada bi izvadio poveći 
krompir iz torbice i zapretao</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext76pt"> 
ga</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5"> u vatru. Sedeo bi pored vatre,</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext76pt"> onako umoran, </span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">dotle dok krompir ne bi bio pečen. 
Jeo bi</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext76pt"> ga</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5"> 
dugo,</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext76pt"> veoma </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">dugo. 
Krompir je kao hranu neobično cenio</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext76pt"> 
i</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5"> voleo.</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext76pt"> 
Posle </span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">slatkiša, koje je iznad svega 
cenio, krompir je</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext76pt"> bio</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5"> 
drugi na spieku artikala njegove ishrane. Ponekad</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext76pt"> je zbog.toga </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">imao 
i neprilike. Za šećer i slatkiše davao</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext76pt"> 
je duvan, </span><span lang="SR-CYR" style="font-family:
&quot;Times New Roman&quot;;mso-fareast-language:SR-CYR" class="Bodytext5">so, 
hleb ili slaninu. Kada smo ulazili u oelobođene</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext76pt"> 
gra</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">dove pune namirnica i odela, mi 
bismo, obično uzimali oružje (menjali smo puške i pištolje u svakoj 
prilici), odela i hranu, a Grada nabavljao stvari potrebne za četu. Često bi 
po nekoliko kilometara vukao i donosio u četnu komoru šusterski alat, klince, 
potkovice, konac,</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext76pt"> vosak</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5"> 
i druge stvari.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Znajući 
za tu njegovu slabost prema slatkišima,</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext76pt"> 
neki </span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">drugovi su mu podvaljivali. Nije 
nikada zbog tih sitnnh podvala nekoga optuživao, galamio ili tražio zaštitu. 
Jednom je sve evoje zalihe duvana, soli i hleba dao jednom drugu za nekakve čudne 
trouglaste kutije od kartona u</span><span lang="SR-CYR" style="font-family:
&quot;Times New Roman&quot;;mso-fareast-language:SR-CYR" class="Bodytext76pt"> 
ko</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">jima je, u stvari, bio tamnožut, 
gotovo zelenkast prašak. Mislio je da je u njima slatko mleko</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext76pt"> 
u</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5"> prahu,</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext76pt"> 
a</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5"> ne — prašak za buve 
proizveden u Italiji. Kada</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext76pt"> je primetio </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">podvalu, 
otvorio je svoju torbicu, koja</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext76pt"> 
je</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5"> bila</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext76pt"> 
puna ovih </span><span lang="SR-CYR" style="font-family:
&quot;Times New Roman&quot;;mso-fareast-language:SR-CYR" class="Bodytext5">kutija, 
i bez reči pobacao ih u šumu. O tome niko nije znao dok Pera, koji mu je 
podvalio, nije priznao šalu. Kada smo mislili da će Grada planuti, on je samo</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext76pt"> 
odma</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">hnuo rukom.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">U 
toku rata smo često razmišljali</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext76pt"> 
i</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5"> govorili</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext76pt"> 
o Gra</span><span lang="SR-CYR" style="font-family:
&quot;Times New Roman&quot;;mso-fareast-language:SR-CYR" class="Bodytext5">dimiru, 
o njegovim pomalo neobičnim osobinama,</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext76pt"> 
o tome </span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">zašto odbija starešinsku dužnoet 
i zaiggo</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext76pt"> se</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5"> 
ovako</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext76pt"> ili </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">onako 
ponaša. Najčešće smo bili skloni</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext76pt"> 
da</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5"> kažemo</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext76pt"> 
da je </span><span lang="SR-CYR" style="font-family:
&quot;Times New Roman&quot;;mso-fareast-language:SR-CYR" class="Bodytext5">nesposoban 
da obavlja ma kakve dužnosti i da zato odbija da ih vrši. Neki su tvrdili da 
on nema poverenja u drugove. Međutim sve je to bilo netačno. Gradimir je bio 
izuzetan borac i dobar komunista. Sebičan na svoj način: nije hteo sebe i 
svoje snage da deli sa desetinom, vodom, četom, odeljenjem bombaša, bojeći se 
da, tako podeljen, ne ostane bez potrebne snage i volje da sa svoje strane što</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext76pt"> 
više do</span><span lang="SR-CYR" style="font-family:
&quot;Times New Roman&quot;;mso-fareast-language:SR-CYR" class="Bodytext5">prinese 
jedinici.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Poginuo 
je oktobra 1944. godine na domaku svog slobodnog grada.</span></p>
<p class="MsoNormal" align="right" style="text-align:right"><span style="mso-fareast-language:
SR-CYR">Lazar SAVIĆEVIĆ</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_155.htm"><b>Prethodni dokument</b></a></TD>
<TD><a href="27_157.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
