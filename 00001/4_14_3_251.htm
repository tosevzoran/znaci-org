<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 
PRILOG II  
DOKUMENTI VELIKE BRITANIJE 1943. I 1944.  


<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_250.htm"><b>Prethodni dokument</b></a></TD>
<TD><a href="4_14_3_252.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVOD IZ IZVEŠTAJA BRITANSKIH OFICIRA U ČETNlČKIM 
ŠTABOVIMA U VREMENU OD 15. NOVEMBRA DO 9. DECEMBRA 1943. O SARADNJI ČETNIKA SA 
OKUPATORIMA I KVISLINZIMA1</strong></p>
<p align="center">STROGO POVERLJIVO</p>
<p>Kopija&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
10. dec. 43.</p>
<p>Izvodi iz izveštaja britanskih oficira za vezu pri Mihailovi-ćevim snagama 
— 15. nov. do 10. dec. 43.</p>
<p>1. 15. nov.</p>
<p>Kapetan Vejd2, sa Mihailovićevim snagama u području severnog Kopaonika, 
izveštava da je nekoliko četnika iz od-reda Mihailovićevog komandanta Cvetića3 
prebeglo partizanima blizu Raške. Za odmazdu, Cvetić pali njihove domove.</p>
<p>Kapetan More, pri Mihailovićevim snagama u području južnog Kopaonika, izveštava 
da su dva oficira i 60 ljudi iz Cvetićevog odreda dezertirali i pokušali da se 
pridruže partizanima u području Toplice. Cvetić ih je opkolio kod Raške, 
ubio njih 40 a 20 zarobio i mučio ih kako bi ih prisilio da odaju imena seljaka 
koji su im pomagali. Kapetan Vejd tvrdi da je Cvetić preko Nedićevih žandarma 
tražio od Nemaca da naoružaju po 30 civila u svakom selu za borbu protiv 
partizana.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
'</p>
<p>2.&nbsp;&nbsp;&nbsp;&nbsp;&nbsp;&nbsp;&nbsp; 18. nov.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;. ,</p>
<p>Potpukovnik Koup,4 pri Mihailovićevim snagama u području Prištine, izveštava 
da ga je major Đurić,5 viši četnički komandant, obavestio o saradnji četnika 
sa Nedićevom vladom u akciji protiv partizana.</p>
<p>Potpukovnik Koup kaže da ovu informaciju potvrđuje i izvestaj jednog Nedićevog 
oficira koji je nedavno bio u Đurićevom štabu. U izveštaju se navodi da je 
vest o ovoj saradnji između Nedića i Mihailovića bila objavljena Nedićevim 
trupama u Nišu.</p>
<p>Potpukovnik Koup kaže da Srbi u Đurićevom štabu izražavaju sledeće mišljenje:</p>
<p>(a)&nbsp; da većina oficira i ljudi pod Đurićevom komandom neće 
tolerisati ovu saradnju i neće se boriti protiv partizana u savezu sa Nedićem;</p>
<p>(b)&nbsp; da i pored glasina o neslaganju Mihailovića i Nedića, koje kolaju 
među trupama i stanovništvom, prijem Mihailovi-ćeve naredbe nije objavljen;</p>
<p>(c)&nbsp; da Đurić, uprkos suprotnim Mihailovićevim narede- njima, već 
kontaktirao lokalne partizane.</p>
<p>3.&nbsp;&nbsp;&nbsp;&nbsp;&nbsp;&nbsp;&nbsp; 19. nov.</p>
<p>Kapetan More, pri Mihailovićevim snagama na južnom Kopaoniku, izveštava da 
veruje da je većina četničkih vođa protiv partizana samo zbog naređenja i 
instrukcija gen. Mihailovića. Marković,6 četnički vođa u ovom kraju, 
obavestio je kapetana Morea da on za sada ne može da kontaktira sa partizanima 
radi razgovora o saradnji, pošto je primio pismo od gen. Mihailovića u kojem 
se preti smrću svakom četniku koji nije spreman da se bori protiv partizana.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>4.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 22. nov.</p>
<p>Kapetan Vejd izveštava da ga je četnički vođa major Keserović7 obavestio 
da će se on boriti protiv partizana gde god ih sretne, jer mu je tako naredio 
gen. Mihailović. Kapetan Vejd izveštava da je sada, posle odbijanja Mihailovićevih 
snaga da napadnu rudnik Trepča ili most kod Đunisa, uveren da su partizani i 
civilno stanovništvo koje im pomaže glavni neprijatelji Mihailovićevim četnicima.</p>
<p>5.&nbsp;&nbsp;&nbsp; &nbsp;1 dec.</p>
<p>Kapetan Vejd izveštava da u njegovom području kolaju glasine da će Nedićeve 
kvislinške trupe biti korišćene za čišćenje područja Jastrepca od 
partizana, i smatra da će u tom slučaju lokalne Mihailovićeve snage pomagati 
Nedićevim.</p>
<p>Kapetan Vejd kaže da je potpuno uveren da Mihailović neće odobriti akcije 
sabotaže u područjima sa srpskim stanovništvom sve do savezničke invazije na 
Balkan, a možda ni tada.</p>
<p>Kapetan Vejd smatra da se Mihailović neće zalagati za prekid sukoba sa 
partizanima. S obzirom na ovakvu situaciju, on pita da li je svrsishodno da i 
dalje šalje oružje Mihailovićevim snagama.</p>
<p>6.&nbsp;&nbsp;&nbsp; &nbsp;2. dec.</p>
<p>Kapetan More, pri Mihailovićevim snagama u području južnog Kopaonika, izveštava 
da je nedavno sa jednim Nedićevim oficirom koji se hvalio mobilizacijom Nedićevih 
snaga i saradnjom Nedić-Mihailović u borbi protiv partizana.</p>
<p>Kapetan More tvrdi da je u štab četničkog vođe Markovića pre nedelju 
dana došao jedan Nedićev izaslanik. Ovaj izaslanik je obavestio da Nemci 
garantuju odeću, opremu i platu četnicima kao nagradu za protivpartizanske 
aktivnosti.</p>
<p>Kapetan More kaže da je Marković odbio ovu ponudu, ali smatra da je isto 
ponuđeno svim četničkim vođama i da je malo verovatno da u ovo nije umešan 
i Mihailović.</p>
<p>7.&nbsp;&nbsp;&nbsp; &nbsp;6. dec.</p>
<p>Kapetan Hargrifs,8 pri Mihailovićevim snagama u području Homolja, izveštava 
da po njegovom mišljenju nema šan-si za bilo kakvu akciju protiv neprijatelja 
u ovom području, pošto je četnički i opšti moral slab.</p>
<p>On kaže da su »četnici svuda nepopularni kod seljaka i da između njih 
samih ima dosta trvenja. Seljaci su vrlo nesrećni pošto moraju da se povinuju 
Nemcima i u isto vreme da pomažu četnike, koji ne čine ništa da bi ih zaštitili 
od nemačkog pljačkanja«.</p>
<p>8. 9. dec.</p>
<p>Kapetan Hargrifs izveštava da je položaj njegove misije veoma ozbiljan i da 
njegova misija »ne dobij a nikakvu pomoć od četnika ili seljaka, već se 
potuca naokolo, kroz mećave i kišu, bez pratioca i nepoželjna gde god dođe«.</p>
<p>&nbsp;</p>
<p>1&nbsp; Kseroks-kopija u Arhivu VII. PRO, FO. k. 7, 371/44243.</p>
<p>2&nbsp; Robert (Wade).</p>
<p>3&nbsp; Radomir. Tada je bio komandant Javorskog četničkog korpusa.</p>
<p>4&nbsp; Cope.</p>
<p>5&nbsp; Radoslav.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>6&nbsp; Živadin Žika.</p>
<p>7&nbsp; Dragutin.</p>
<p>8&nbsp; Edgar (Hargreaves).</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_250.htm"><b>Prethodni dokument</b></a></TD>
<TD><a href="4_14_3_252.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
