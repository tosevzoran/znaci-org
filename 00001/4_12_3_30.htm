<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_29.htm"><b>Prethodni dokument</b></a></TD>
<TD><a href="4_12_3_31.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST SS-DOBROVOLJAČKE DIVIZIJE „PRINC 
EU-GEN&quot; OD 1. MARTA 1943. POTČINJENIM BORBENIM GRUPAMA ZA PRODUŽENJE 
NAPADA NA JEDINICE NOV I POJ U REJONU LIVNA[1]</strong></p>
<p>SS-dobrovoljačka divizija</p>
<p>„Princ Eugen&quot;</p>
<p>Ia, Del. br. 140/43 pov.</p>
<p>OU., 1. 3. 1943.</p>
<p>NA-69/43 pov.</p>
<p>Prema diviz. dnev. zapov. 26/43 od 22. 7. oglašeno kao otvoreno</p>
<p><strong>Poverljivo!</strong></p>
<p><strong>Pahler</strong></p>
<p>SS-potpor. i ađutant[2]</p>
<p>Prilog 35[3]</p>
<p align="center">DIVIZIJSKA ZAPOVEST</p>
<p align="center">za produženje napada u pravcu Livna</p>
<p align="center">karta 1 :100.000</p>
<p>1.) Divizija na dan 3. 3. ponovo preduzima pokret, da bi u nezadrživom 
nastupanju najbrže dostigla prostor oko Livna, pošto to bezuslovno iziskuje 
operativna situacija. Moraće, dakle, svako da ulaže krajnje napore kako bi se 
ovaj operativni cilj — što brže, to bolje — ostvario.[4]</p>
<p>2.) Nastupaju:</p>
<p>a) Borbena grupa[5] „Šmithuber&quot;:</p>
<p>2.&nbsp; brd. lov. puk,</p>
<p>3.&nbsp; btr. brd. art. puka. 1 inž. četa,</p>
<p>1 vod protivavionskih oruđa, 1 vod okl. čete,sa prostora Drvar, Prekaja (12 
km jugoistočno od Drvara), isprva u prostor, ograničen visovima severozapadno 
i severoistočno od Bos. Grahova i prevojem Kruškovac (8 km severoistočno od 
Bos. Grahova), i to:</p>
<p>Borbena grupa[6] „Vagner&quot;:</p>
<p>1. bataljon 2. brdskog lovačkog puka (bez alpinskog voda):lovačka i 
protivoklopna oruđa puka,baterija brdskih topova,pionirska četa,vod 
protivavionskih oruđa</p>
<p>1 vod oklopne čete,duž puta Drvar — Resanovci, preko visova Glavica, Pešonci, 
Popovača (težište) i severoistočno od Bos. Grahova. Ova grupa prodire najbrže 
kroz šumski predeo do s. Resanovci, ne obazirući se na opravku puta — prepuštajući 
ove inžinjerijskoj četi — i privlači sebi što pre tenkove i teško oružje.</p>
<p>Obezbeđenje prema zapadu (tj. prostor koji je posednut od četnika 
neprijateljski raspoloženih prema komunistima, koji će prema nama verovatno 
zauzeti pasivno držanje) — ograničiti samo na osmatranje, dok se prema 
istoku obezbeđenje mora ostvariti stojećim pobočnicama.</p>
<p>Po zauzimanju visova severozapadno od Bos. Grahova, pomoću jedne čete 
zauzeti raskrsnicu drumova u Bos. Grahovu i zaprečiti je.</p>
<p>Borbena grupa „Mekelburg&quot; [Meckelburg]:</p>
<p>3. bataljon 2. brdskog lovačkog puka (bez alpinskog voda) prodire sa 
prostora Šipovljani, Drvar-Selo, u južnom pravcu, preko Cicibora, kote 1419, 
mesta Zebe na vis Veliki Krš i odatle preko visinskog grebena Stankovača — 
koji se proteže istočno duž druma — prelazi na pošumljene visove 
severozaoadno od Bos. Grahova (V. Obijaj, kota 1094). Polazeći od Zeba, 
odvojiti jako bočno obezbeđenje, koje uputiti podnožjem brda preko Korita, 
Klačina ka visu kota 1094.</p>
<p>Ova borbena gruoa mora što pre da pređe planinski greben i da dostigne 
proplanak Ivovi do, kako bi zaštitila sa istoka nastupanje Borbene grupe 
„Vagner&quot; duž druma.</p>
<p>Obezbeđenje prema istoku, po prelasku visinskog grebena, ostvariti pomoću 
stalnih pobočnica.</p>
<p>Obadve borbene grupe moraju nastojati da još 3. 3. dostignu određene im 
ciljeve, pri čemu treba odustati od svih sitnih patroliranja kroz susedne šumske 
predele.</p>
<p>Ako neprijatelj prihvati borbu, mora se bezobzirno napasti. Borbena grupa 
„Vagner&quot; ukazuje Borbenoj grupi „Mekel-burg&quot; artiljerijsku podršku, 
ukoliko joj takva bude potrebna.</p>
<p>Obadve borbene grupe, po izlasku iz šume, uspostavljaju međusobnu vezu, a 
isto tako sa prostora Zebe, Veliki Krš, kao i na visovima severozapadno i 
severoistočno od Bosanskog Grahova.</p>
<p>Alpinski vodovi obadveju borbenih grupa nastupaju sa Grabovi Doci, kote 784, 
zajednički — pod komandom naj-starijeg oficira — preko Markovog Kamena kote 
930, kote 743, kote 1072, na Jedovnik trig. 1539, sa koje treba — u zajedničkom 
napadu sa alpinskim vodom 2. bataljona — odbaciti neprijatelja, za kojeg se 
veruje da se tamo nalazi. Ako je neprijatelj nadmoćan, energično ga zahvatiti 
i stvoriti pogodne uslove za intervenciju Borbene grupe „Diče&quot;.</p>
<p>Posle završenog zadatka, alpinski vodovi nastojaće da se priključe svojim 
bataljonima, i to: alpinski vod Grupe „Vagner&quot; koniskom stazom, južno od 
Zebe i Baljevine, a alpinski vod Grupe „Mekelburg&quot; konjskom stazom južno 
od Crnog Vrha, kote 1545 i Lisine.</p>
<p>Borbena grupa „Diče&quot;:</p>
<p>2. bataljon 2. brdskog lovačkog puka,polazi sa prostora Prekaja (prednje 
jedinice na visu Kukrik i severno od njega) i prodire u zapadnom pravcu, sa težištem 
preko Graba, Vidova Sela, na visoravan Pod, sve do Visuća i visa Visoka, sa 
zadatkom da odbaci neprijatelja koji se tamo nalazi i da glavnini puka obezbedi 
bok i pozadinu.</p>
<p>Posle toga produžuje se nastupanje, sa težištem polaska od Vidova Sela, 
preko Trnjaka, M. Visoke, Suhobora, da bi se dostigao prostor Silješarski V., 
kota 1420. U isto vreme imao bi alpinski vod, polazeći iz Šubića, da prodire 
ka jugu pravcem Jedovnik, kota 1536.</p>
<p>Ukoliko bi visovi Jedovnik i kota 1536 bili posednuti od jakog neprijatelja, 
onda treba prema njima intervenisati sa Silješarskog V. u pravcu severozapada.</p>
<p>Potom borbena grupa prodire u jugoistočnom pravcu na sedlo Kruškovac (8 km 
severozapadno od Bos. Grahova), a sa alpinskim vodom preko Golog Vrha, i 
Jadovnika. Odatle uspostavljaju vezu sa Borbenom grupom „Makelburg&quot; u 
pravcu šumice severozapadno od Bos. Grahova, kao i prema severoistoku sa 
Borbenom grupom „Brozer&quot;.</p>
<p>Ako bi borbenu grupu zatekla noć na prostoru Jedovnik, Silješarski vrh, 
tada bi se moralo tamo prenoćiti, a nastupanje prema sedlu otpočeti tek 4. 3. 
(pri svitanju dana). Borbeno komandno mesto štaba puka nalaziće se kod Borbene 
grupe „Vagner&quot;, na drumu Drvar — Bosansko Grahovo.</p>
<p>Pregrupisavanje radi izvršenja ovog pokreta treba da bude izvršeno na sledeći 
način:</p>
<p>Borbena grupa „Mekelburg&quot; ostavlja na visu Debelo brdo, koti 1401, na 
Mokronoškim Kolibama, koti 857, jednu četu i preuzima u toku 2. 3. sa jednom 
četom obezbeđenje na visovima Runjevica i Gradina.</p>
<p>Ova grupa prikuplja glavninu bataljona u noći od 1. na 2. 3. u prostoru Šipovljani 
i nastupa 3. 3. sa ovim snagama kao prethodnicom u naređenom pravcu. Četu 
obezbeđenja privlači sebi, čim Borbena grupa „Diče&quot; izbije na 
visoravan Pod.</p>
<p>Borbena grupa „Vagner&quot; prikuplja svoj bataljon u toku noći od 2. na 
3. 3. u prostoru Dražica, Trnjak, sa prednjim jedinicama na visoravni kod kote 
745.</p>
<p>Alpinski vodovi bataljona „Mekelburg&quot; i „Vagner&quot; zame-niće u 
toku 2. 3. četu 1. bataljona na Grabovi Doci, kota 784.</p>
<p>Borbena grupa produžiće nastupanje sa prostora Bosansko Grahovo, sedlo Kruškovac, 
duž druma preko Korita, PeuIje, obezbeđujući se prema Dinarskim planinama.</p>
<p>b) Borbena grupa „Brozer&quot;u njenom sadanjem sastavu,prikuplja se 
glavninom u toku 2. 3. u prostoru Prekaja, sa Borbenom grupom, „Han&quot; u 
prostoru Poljice i priprema se u toku prspodneva 3. 3. na ovim prostorima za 
nastupanje u pravcu juga.</p>
<p>Grupa se pojačava u toku prepodneva 3. 3. sa 3. divizionom brdskog 
artiljerijskog puka i sa oklopnom četom (bez 1 voda), kao i sa 2 voda 
protivavionskih oruđa.</p>
<p>Nastupaju:</p>
<p>na dan 3. 3. posle podne, ili 4. 3. u zoru (zapovest će se dati bežičnim 
putem):</p>
<p>glavnina borbene grupe sa prostora Prekaja u južnom pravcu do južne ivice 
šume između M. Tičevo (12 km seve-rozapadno od Bos. Grahova) i Kuk (1,5 km južno 
od Podića), sa težištem u prostoru M. Tičevo i rezervom u prostoru Ple-ćaš 
(4 km severoistočno od M. Tičeva).</p>
<p>Odatle uspostavlja vezu sa Borbenom grupom „Diče&quot; na Kruškovcu i 
priprema se za produženje prodora u južnom pravcu, preko V. Tičeva na Peulje 
(na drumu Bos. Grahovo — Livno), sa desnim krilom preko visinskog grebena 
Marino brdo, a levim krilom preko visova Visibaba, Vranjoša Greda.</p>
<p>Borbena grupa „Han&quot; (ojačana 1 vodom tenkova i 1 vodom 
protivavionskih oruđa) polazi sa prostora Poljice, po mo-gućstvu 3. 3. posle 
podne, u južnom pravcu radi ovlađiva-nja raskrsnicom drumova kod Rore i visova 
M. Kik i V. Kik (na ovim visovima je težište) i obezbeđenja borbene grupe 
prema jugu, prema planinskom masivu Šator pl. i radi obezbeđenja novog druma, 
koji od Rore vodi ka zapadu u Bos. Grahovo.</p>
<p>Dalji pravac prodora ove borbene grupe je prema jugu, u prostor Popoviči, a 
odatle glavninom — zaokrećući ka zapadu — na prostor Međugorje, potom 
grebenom preko Velikog Brda u prostor Vaganj Dol, Dugi Dol, a sa jednom ojačanom 
četom iz s. Popovići u jugoistočnom pravcu, preko Okruglaša, Bastika u 
prostor oko sela Bran ješci.</p>
<p>Borbena grupa obezbeđuje glavninu divizije, koja nastupa zapadno od nje i 
održava vezu sa najzapadnijom kolonom 369. divizije, koja nastupa na Glamoč, 
drumom istočno od Šator Pl.</p>
<p>Vod tenkova i vod protivavionskih oruđa, pri polasku iz prostora Rore upućuju 
se drumom u Bos. Grahovo, radi pojačanja glavnine puka.</p>
<p>Alpinski vodovi Borbene grupe „Brozer&quot;, pri polasku sa linije druma 
Bos. Grahovo — Rore, upućuju se na planinu Šator.</p>
<p>Borbeno komandno mesto Haba puka: isprva kod rezerve, potom pravcem preko V. 
Tičeva.</p>
<p>c)&nbsp; &nbsp;3. divizion brdskog artiljerijskog puka:</p>
<p>u početku, sa prostora neposredno severno od Runjevice, pomaže nastupanje 
Borbene grupe „Smithuber&quot;, uključivo i Borbenu grupu, „Diče&quot;, i 
tek 3. 3. uveče prelazi u od-sek Borbene grupe „Brozer&quot;, i u prostor s. 
Prekaja, da bi potom — potčinjen ovoj grupi — učestvovao u prodoru do 
druma Rore — Bos. Grahovo. Sa tog prostora će divizion, u skladu sa novim 
zapovestima, potpomagati obadve borbene grupe u njihovom daljem nastupanju ka 
jugu.</p>
<p>d)&nbsp; &nbsp;SS-potpukovnik Šerhaufer, sa izviđačkom četom 1. brdskog 
lovačkog puka i neboračkim bataljonom 2. brd. lov. puka, obezbeđuje u 
Bosanskom Petrovcu ovaj važni saobraćajni čvor i ovu važnu osnovicu 
snabdevanja i odavde obsz-beđuje krstarenjem drumove prema Bihaću do Vrtoče, 
prema Drvaru i prema Ključu.</p>
<p>S vremena na vreme preduzeti izviđanja u Grmeč planinu, serevno od 
Bosanskog Petrovca.</p>
<p>e)&nbsp; &nbsp;SS-major Stratman, sa</p>
<p>2 pukovske patrolne čete, 1 vodom protivavionskih oruđa, brani mostobran u 
Ključu.</p>
<p>f)&nbsp; &nbsp;Divizijska štabna — lovačka — četa i konjički 
eskadron: obrazuju divizijsku rezervu u Drvaru.</p>
<p>3.) Komandne veze:</p>
<p>žično, bežično, pomoću kurira na motociklima i pomoću aviona tipa 
„Roda&quot;, zatim optički, svetlosnim uređajem i signalnim zastavicama 
(naročito skrećem pažnju na signalne zastavice, da bi se veza između kolona 
stalno održavala). Divizijski istureni centar veze:</p>
<p>Prekaja i na drumu Drvar — Bosansko Grahovo, u skladu sa napredovanjem 
radova na opravci i rekonstrukciji.</p>
<p>4.) Divizijska borbeno komandno mesto: Počev od 2. 3. u 14,00 č.:</p>
<p>Rokvići (6 km severno — severoistočno</p>
<p>od Drvara)</p>
<p>počev od 3. 3. ujutru: Drvar,</p>
<p>najzad na drumu Drvar — Bos. Grahovo — Iivno, duž druma.</p>
<p>5.) Angažovanje vodova oklopne čete ostvarivati uvek pod vatrenom zaštitom 
artiljerije i po mogućstvu pod zaštitom obezbeđujućih pešadijskih delova, 
što do sada, na žalost, nije uvek bio slučaj, te su usled toga morali da budu 
propuštani mnogi povoljni taktički momenti i tenkovi bez potrebe bili izloženi 
opasnosti.</p>
<p>6.) Naročito se ukazuje na potrebu koncentrisanog angažova-nja teških oružja 
u bataljonskom sastavu. Gde su protiv-oklopna i lovačka oruđa iz pukovskog 
sastava, zbog komunikacijskih teškoća, pridata jednom bataljonu, komandant 
ovog bataljona mora ovo oružje angažovati u smislu borbenog plana, a ne 
dopustiti da ono sledi bataljon pozadi,, neupotrebljeno.</p>
<p>7.) Još jednom se ukazuje na potrebu da se bezuslovno moraju zahtevati 
svetlosni znaci po širini i dubini, pošto imamo nepotrebne gubitke.</p>
<p>8.) Izveštaji o situaciji[7] moraju se dostavljati što češće, a ista 
tako obratiti pažnju na međusobnu orijentaciju operativno--taktičkih grupa 
pomoću bežičnih izveštaja i kurirskih kon-takata.</p>
<p>9.) Obratiti pažnju na avionske znake raspoznavanja kod uočavanja 
sopstvenih aviona, kako ne bi nastalo nepotrebna ugrožavanje.</p>
<p>10.) Teško oružje Borbene grupe „Brozer&quot; uputiće se 3. 3. iz 
Drvara, u skladu sa nastupanjem Borbene grupe „Diče&quot;,, na visoravan Pod, 
a odatle preko novog druma u Prekaju.</p>
<p>11.) Snabdevanje Borbene grupe „Brazer&quot; i Borbene grupe „Diče&quot; 
hranom i municijom uslediće u toku 3. 3. u prostoru Prekaje.</p>
<p>12.) Prtljažne komore privući 3. 3. do Drvara.</p>
<p>13.) 369. pešadijska divizija dospela je 1. 3. sa desnim krilom do s. Mihajlčići, 
Palalići, a sa centrom do Mliništa (24 km jugozapadno od Mrkonjić-Grada), gde 
je naišla na jak otpor neprijatelja[8].</p>
<p>Borbena grupa „Han&quot; nastojaće stalno da sa njim održava vezu.</p>
<p align="center">Komandant divizije</p>
<p align="center"><strong>A. Fleps</strong></p>
<p align="center">SS-grupni vođa i general-potpukovnik Vafen SS</p>
<p align="left">Razrez dostavljanja:</p>
<p>. . .[9]</p>
<p>1Snimak originala (pisanog na mašini) u AVII, NAV—T-354, r. 145, s. 
3786419—24.</p>
<p>2 i 3Dopisano rukom.</p>
<p>4&nbsp; i 7Vidi dok. br. 13 i 28. Opširnije o borbama SS-divizije „Princ 
Eugen&quot; protiv jedinica NOVJ u martu 1943. vidi tom IV, knj. 10, dok. br. 
171, 175, 176, 181, 189, 193, 198, 203, 206, 212, 215, 218, 221, 227, 231, 234, 
238, 241, 242 i 246.</p>
<p>5U originalu piše: Gefechtsgruppe.</p>
<p>6U originalu piše: Kampfgruppe.</p>
<p>8Nemačka 369. legionarska divizija zauzela je 1. marta 1943. s. Mli-nište i 
produžila nadiranje u pravcu Glamoča. Pred ovim snagama i SS-divizijom 
„Princ Eugen&quot; i domobranskom 3. brdskom brigadom povukli su se u prostor 
s. M. Tičevo i s. Peulje 4. i 8. krajiška NOU brigada, 2. bat. 7. krajiške 
NOU brigade i Prateći bataljon i bolnica 1. bosanskog udarnog korpusa NOVJ (tom 
IV, knj. 11, dok. br. 8—10, 12, 168, 169 i 320).</p>
<p>9Zbog ograničenog prostora izostavljena su imena borbenih grupa i odeljenja 
kojima je ova zapovest dostavljena.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_29.htm"><b>Prethodni dokument</b></a></TD>
<TD><a href="4_12_3_31.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
