<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_9.htm"><b>Prethodni dokument</b></a></TD><TD><a href="4_14_1_11.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 10</strong></p>
<p align="center"><strong>NAREDBA DRAŽE MIHAILOVIĆA OD 15. OKTOBRA 1941.O POSTAVLJENJU PAVLA DURIŠIĆA ZA KOMANDANTA LIMSKO-SANDŽAČKIH ČETNIČKIH ODREDA<sup>1</sup></strong></p>
<p align="center">NAREDBA STR. POV. BR. 177</p>
<p align="center">KOMANDANTA  ČETNIČKIH  ODREDA  JUGOSLOVENSKE VOJSKE</p>
<p>U svojstvu Komandanta Jugoslovenskih trupa u Otadžbini za Komandanta
  svih snaga Četničkih odreda Jugoslovenske vojske za srezove:
  Andrijevački, Beranski,<sup>2</sup> Bjelopoljski i Prijepoljski, Plevaljski i
  Kolašinski sa Banjskom i Buđevskom opštinom.</p>
<p align="center">ODREĐUJEM: </p>
<p>Pešadiskog kapetana I klase Pavla I. Đurišića.</p>
<p>Svi oficiri, podoficiri, kaplari i redovi operativne i rezervne
  vojske koji su mu potrebni za rad staviće mu se na zahtev s mesta na
  raspoloženje, a sve vlasti pozivaju se da mu shodno ratnim zakonima
  Kraljevine Jugoslavije kao pretstavniku redovne Jugoslovenske vojske
  pruže saradnju koju bude tražio.<sup>3</sup></p>
<p align="center">M.P.<sup>4</sup></p>
<p align="center">Komandant</p>
<p align="center">đeneralštabni pukovnik</p>
<p align="center">Drag. M. Mihailović</p>
<p align="center">Pov. br.1</p>
<p align="center">7-I-1942 </p>
<p align="center">KOMANDA ČETNIČKIH ODREDA JUGOSLOVENSKE  VOJSKE </p>
<p align="center">Str. Pov. Br. 177 </p>
<p align="center">oktobra 1941. god.</p>
<p align="center">POLOŽAJ</p>
<p align="center"><sup>5</sup>Primljeno k znanju u akta </p>
<p align="center">Komandant </p>
<p align="center">pešad. kap. I kl </p>
<p align="center">M.P.</p>
<br>
<b class=medtxt><p><sup>1</sup> Original (pisan ćirilicom na šapirografisanom obrascu) u
  Arhivu VII, Ča, k. 1, reg. br. 1/1 (VK-V-1). Na osnovu podataka iz
  Naredbe D. Mihailovića o postavljenju majora Đorđa Lašića za komandanta
  svih četničkih odreda u Crnoj Gori (str. pov. br. 176 od 15. oktobra
  1941) može se, kao datum izdavanja naredbe o postavljenju Pavla
  Đurišića za komandanta Limsko-sandžačkih četničkih odreda, prihvatiti
  15. oktobar 1941 (Arhiv VII, Ča, k. 1, reg. br. 2/1).</p>
<p><sup>2</sup> Berane (sada: Ivangrad).</p>
<p><sup>3</sup> Pavle Đurišić je decembra 1941. sa pratnjom od oko 180 ljudi iz
  Crne Gore otišao u zapadnu Srbiju i sastao se sa D. Mihailovićem. Tada
  je od njega dobio instrukcije za organizaciju četnika u Crnoj Gori radi
  borbe protiv NOP-a (Arhiv VII, Ča, k. 246a, reg. br. 4/3: četničko
  izdanje &#187;Ravna Gora&#171; br. 5 od 5. avgusta 1944). Pored toga, vidi dok.
  br. 4, nap. 10, dok. br. 32 i ovlašćenje da za potrebe četničkih
  jedinica može od naroda uzimati pozajmice u novcu, hrani i opremi
  (Arhiv VII, Ča, k. 1, reg. br. 9/1).</p>
<p><sup>4</sup> Okrugli pečat:  &#187;Komanda četničkih odreda jugoslovenske vojske &#8212; Gorski štab&#171;.</p>
<p><sup>5</sup> Dalji tekst je dopisan mastilom, ćirilicom, na poleđini
  dokumenta, i overen okruglim pečatom: &#187;Gorski štab br. 15&#171; (Komanda
  četničkih odreda Crne Gore). Svi četnički štabovi su do kraja rata
  imali brojčane oznake i tako bili označavani u dokumentima. Dešifrovani
  brojčani nazivi četničkih jedinica i štabova dati su u <a href="4_14_1_219.htm"><b>Registru
  jedinica</b></a>.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_9.htm"><b>Prethodni dokument</b></a></TD><TD><a href="4_14_1_11.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body>