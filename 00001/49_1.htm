<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><b>Prethodni dokument</b></TD>
<TD><a href="49_2.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal"><b>PRILIKE NA SLOVENAČKOM PRIMORJU PRE FORMIRANJA BRIGADE<o:p>
</o:p>
</b></p>
<p class="MsoNormal" align="center" style="text-align:center"><b><span lang="SR-CYR" style="mso-ansi-language:SR-CYR">&nbsp;<o:p>
</o:p>
</span></b></p>
<p class="MsoNormal" align="center" style="text-align:center"><b>Geografski<span style="mso-ansi-language:SR-CYR"> 
</span>polo<span lang="SR-CYR" style="mso-ansi-language:SR-CYR">ž</span>aj<span lang="SR-CYR" style="mso-ansi-language:SR-CYR"><o:p>
</o:p>
</span></b></p>
<p class="MsoNormal" align="center" style="text-align:center"><b><span lang="SR-CYR" style="mso-ansi-language:SR-CYR">&nbsp;<o:p>
</o:p>
</span></b></p>
<p class="MsoNormal">Gradnikova<span style="mso-ansi-language:SR-CYR"> </span>brigada<span style="mso-ansi-language:SR-CYR"> 
</span>je<span style="mso-ansi-language:SR-CYR"> </span>dejstvovala<span style="mso-ansi-language:SR-CYR"> 
</span>uglavnom<span style="mso-ansi-language:SR-CYR"> </span>na<span style="mso-ansi-language:SR-CYR"> 
</span>teritoriji<span style="mso-ansi-language:SR-CYR"> </span>Slovena<span lang="SR-CYR" style="mso-ansi-language:SR-CYR">č</span>kog<span style="mso-ansi-language:
SR-CYR"> </span>primorja<span lang="SR-CYR" style="mso-ansi-language:SR-CYR">.</span><a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a>1</p>
<p class="MsoNormal">Na ovoj teritoriji se gotovo svi veći gradovi nalaze na 
obali Jadranskog mora (Tržič, Trst, Milje, Koper, Izola i Piran) ili duž reke 
Soče (Gorica, Tolmin i Kobarid) koja izvire visoko u Julijskim Alpima, a blizu 
Tržiča uliva se u Jadransko more.</p>
<p class="MsoNormal">Zemljište između mora i Vipavske doline, koja se duž 
reke Vipave pruža opštim pravcem istok — zapad, kraškog je karaktera sa 
malo šuma i mnogo kamenjara, udolina i vrtača. <span lang="DE" style="mso-ansi-language:DE">Stanovništvo 
se bavi pretežno vinogradarstvom. Za dejstvovanje većih partizanskih jedinica 
zemljište je dosta nepovoljno. Ono je isto tako nepovoljno i u Slovenačkoj 
Istri koja ima slične karakteristike.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Vipavska 
dolina je gusto naseljena i bogatija odi svih ostalih delova Slovenačkog 
primorja. Od većih naseljenih mesta u Vipavskoj dolini treba istaći Ajdovščinu 
i Vipavu. Mada talasasto zemljište sa bujnom vegetacijom nudi prilične mogućnosti 
za prikrivanje i dejstvovanje manjih partizanskih jedinica, to se ne bi moglo reći 
i za veće jedinice, kao što su brigade.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Vipavska 
dolina se u zapadnom delu produžava u Goriško sa gradom Goricom, a u istočnom 
delu preko sedla kod) sela Razdrto u Pivku sa Postojnom.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Severno od 
Pivke i Vipavske doline proteže se prilično ispresecano, pošumljeno i 
srednjeplaninsko zemljište (Nanos, Trnovska visoravan, Banjška visoravan, 
Sentviško-gorska visoravan, Idrijsko i Cerkljansko). Preko tog dela Slovenačkog 
primorja teku sa istoka prema zapadu u dubokim klisurama dve reke — Idrijca i 
Bača. Tu je naseljenost dosta slaba (veća mesta su samo Čepovan i Idrija), 
komunikacije su odi manjeg značaja, a zemljište, uglavnom,, pošumljeno, pa su 
se partizanske jedinice duže zadržavale na tim sektorima.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Još severnije 
— na desnoj obali reke Bače i u gornjem delu Soče — zemljište brzo 
prelazi u preko 2000 metara visoke gole i gotovo neprolazne planinske masive 
Julijskih Alpi. Na tom sektoru partizanske jedinice sklanjale su se, pre svega, 
kada je neprijatelj &quot;čistio&quot; teritoriju i za vreme njegovih većih 
ofanzivnih akcija.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Slična 
situacija, u topografskom pogledu, bila je i na desnoj obali Soče, s tom 
razlikom što se od obala Jadranskog mora prema severu prvo pruža Furlanska 
nizija sa najvećim gradom Videmom (Udine) koja postepeno prelazi u brdovitu 
Benešku Sloveniju, a najzad u planinsku oblast Režija. Mada su se partizanske 
jedinice zadržavale i dej-stvovale na jednoj i drugoj strani Soče, ova 
hirovita i planinska reka, naročito u prolećnim mesecima, predstavljala je značajnu 
prirodnu prepreku, jer su se gotovo svi mostovi nalazili pod kontrolom 
neprijatelja.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Glavne 
komunikacije vodile su preko južnog dela Slovenačkog primorja i duž kotlina 
reka. Tu treba, pre svega, istaći železničku prugu Ljubljana — Postojna — 
Sežana — Trst sa železničkim čvorom St. Peter (sada Pivka) — Rijeka, i 
put Ljubljana — Postojna — Razdrto — Ajdovščina — Gorica sa jednim 
pravcem Razdrto — Trst. To je, nesumnjivo, bila najvažnija komunikacija koja 
je vodila preko Slovenačkog primorja i zato su je okupatori — prvo Italijani, 
a kasnije Nemci — najbolje čuvali.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Ostale 
komunikacije koje se pružaju u pravcu zapad — istok (na primer, Tolmin — 
Idrija) bile su od manjeg značaja. Jako obezbeđena bila je i železnička 
pruga koja od Gorice vodi dolinom Soče do Sv. Luci je (sadašnjeg Mosta na Soči), 
a zatim dolinom Bače (takozvanom Baškom grapom) do pograničnog mesta Podbrdo 
i kroz tunel prolazi u Bohinjsku Bistricu, a zatim dolinom Save Bohinjke dalje 
prema Jesenicama.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Od 
komunikacija koje vode prema se veru i čiji je značaj porastao naročito posle 
otvaranja italijanskog fronta i približavanja ostalih frontova teritoriji 
Slovenačkog primorja, treba pomenuti komunikaciju koja iz Gorice vodi dolinom 
Soče preko Tolimina i Kobarida za Trbiž i dalje za Koruško, a pre svega železničku 
prugu i drum iz Videma dolinom reke Talj amenta (Tagliamento) preko Pontebe 
prema severu.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Na ovoj 
teritoriji koja ima oko 4.800 km2, početkom drugog svetskog rata živelo je oko 
600.000 ljudi, od kojih pola Slovenaca, a pola Italijana.<a style="mso-footnote-id:
ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a> 
Najviše Italijana živelo je u samom Trstu (oko 250.000), obalskim gradovima 
(Tr-žiču, Koperu, Izoli i Piranu) i Gorici, dok je ostala teritorija bila 
nastanjena gotovo samim Slovencima.</span><span lang="SR-CYR" style="mso-ansi-language:
SR-CYR"><o:p>
</o:p>
</span><span lang="DE" style="mso-ansi-language:DE"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> <span lang="DE" style="mso-ansi-language:DE">Pod 
    pojmom Slovenačko primorje treba razumeti teritoriju koja se pod 
    italijanskom okupacijom nalazila već pre aprilskog rata 1941. i, sem veeih 
    gradova, bila pretežno naseljena Slovencima. Sastavni delovi Slovenačkog 
    primorja su i Slovenačka Istra (sa gradovima Koper, Izola i Piran), Beneška 
    Slovenija, (zapadno od Soče u njenom srednjem toku) i Režija (planinsko 
    područje severno od Beneške Slovenije).<o:p>
    </o:p>
    </span></p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a><span lang="DE" style="mso-ansi-language:DE"> 
    Tačan broj teško je utvrditi jer su italijanske vlasti, prilikom ranijih 
    popisa, mnoge Slovence prikazivale kao Italijane, a ujedno su, u skladu sa 
    svojom kolonizatorskom politikom,, stimulisale i omogućile hiljadama 
    italijanskih učitelja, činovnika, policajaca, karabinijera itd. 
    naseljavanje u mesta gde su pred prvi svetski rat živeli isključivo 
    Slovenci. Iz prvog italijanskog popisa stanovništva iz 1921. godine može 
    se videti da je tada u Tršćanskoj i Goriškoj pokrajini, koja je 
    obuhvatala i deo Furlanije, živelo 299.000 Italijana, 70.000 Furlana, 
    266.000 Slovenaca i 12.000 Hrvata i pripadnika ostalih jugoslovenskih 
    naroda. (Lavo Cermelj: Plan upravne podele Slovenskog primorja — Arhiv 
    Instituta za istoriju radničkog pokreta u Ljubljani, F. 15).<o:p>
    </o:p>
    </span></p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><b>Prethodni dokument</b></TD>
<TD><a href="49_2.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

