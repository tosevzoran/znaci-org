<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_68.htm"><b>Prethodni dokument</b></a></TD>
<TD><a href="4_12_4_70.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ OBAVEŠTAJNOG ODELJENJA 392. LEGIONARSKE 
DIVIZIJE OD 23. MAJA 1944. KOMANDI 15. BRDSKOG ARMIJSKOG KORPUSA O TOKU I 
POSTIGNUTIM REZULTATIMA U OPERACIJI »MORGENŠTERN«1</strong></p>
<p align="center">392 (hrv.) peš. div.&nbsp;</p>
<p align="center"><span lang="DE">Odelj. I c<o:p>
</o:p>
</span></p>
<p align="center">Div. Gef. <span lang="DE">St., 23. maj 1944. <o:p>
</o:p>
</span></p>
<p align="center"><span lang="DE">K-da XV (bd) AK Prim.: 4. juni 1944.</span></p>
<p align="center"><span lang="DE">Prilozi: <o:p>
</o:p>
</span></p>
<p align="center"><span lang="DE">Br.<o:p>
</o:p>
</span></p>
<p align="center"><span lang="DE">Abt. Ic<o:p>
</o:p>
</span></p>
<p>&nbsp;</p>
<p><span lang="DE"><em>Predm.: </em>Izveštaj Ic o operaciji »Krbavsko polje«.<o:p>
</o:p>
</span></p>
<p><span lang="DE">K-di XV (brd.) AK<o:p>
</o:p>
</span></p>
<p><span lang="DE">Početkom aprila, posle evakuisanja uporišta Vrhovine — 
Crna Vlast,2 11. korpus i Glavni štab Hrvatske računali su, kako proizilazi iz 
saslušanja, sa daljim nastupanjima pravcem Prijeboj i preko Ramljane pravcem 
Bunić. </span>Jake kordunaške snage (I i III)3 prebačene su u Lička Jesenica 
— Babin Potok,<span lang="DE">pošto je partizansko rukovodstvo smatralo da je 
ugrožen i Slunj a odatle i ceo Kordun. Posle žestokih, uz velike gubitke, i 
pored toga bezuspešnih, napada pravcem Vrhovine, 11. korpus (zaplenjena 
zapovest)4 još jednom je prikupio sve snage (dve brigade 85, dve brigade 356, 
III/137, kao i artiljeriju i 2. tč)8 da bi likvidiranjem posade u Duman i 
Ramljane otklonio preteču opasnost od upada u Krbavsko polje. Sam napad je 
uspeo9, ali ni u kom slučaju nije omeo prodiranje naših snaga-10 <o:p>
</o:p>
</span></p>
<p><span lang="DE">Mada je 35. divizija na putu pravca napada za Bunić — 
Korenica pružala još pojedinačni jači otpor, ipak je sabijena u rejon 
Krbavice i uspela je da se izvuče sa III/13, i I/8. u rejon jz. Bunić. Od tog 
vremena nije više bilo moguće tačno pratiti pokrete banditskih snaga. Sa 
velikom verovatnošću, jake snage 35. divizije i Štab pobegli su posle 
prelaska Krbavskog polja severno od Udbine, prema istoku, u Plješivicu. I za Štab 
11. korpusa, koji se 5. 5. nalazio kod Turjanski, može se reći da je krenuo 
istim putem. Iz Plješivice je divizija, posle iznenadnog odlaska naših snaga, 
vršila izviđanje sa 2.<o:p>
</o:p>
</span>brigadom severno, sa 1. južno Krbavica—Bunić prema zapadu 
(prikupljanje naših snaga u rejonu Gospić, na osnovu zaple-njenog naređenja 
Sektora »B« zapad.[ne] Like11, zbog očekivanog napada na Gospić — Perušić 
i sadejstva savezničkog vazduhoplovstva).</p>
<p>III/13, i I/8. bili su takođe potisnuti od jz. Bunić dalje prema jugu, učestvovali 
su u odbrani Vrebac, ali posle toga još im se nije moglo ući u trag12.</p>
<p>Kao opšti utisak može se konstatovati da u stvari Krbavsko polje uopšte neće 
više biti branjeno, jer su snage predviđene za to pre toga razbijene. U više 
slučajeva otpor neprijatelja ukazivao je na postojanje skladišta. Partizani su 
izgleda računali samo sa kratkim zadržavanjem ili prolazom naših snaga. U 
prilog tome naročito govore ponovo pronađeni ispravni kamioni, tenkovi i 
topovi.</p>
<p>Evakuacija uporišta, skrivanje raznih uređaja i preme-štanje bolnica 
usledilo je u trenutku kada su prve jedinice iz Bihaća ušle u Prijeboj.</p>
<p>1.&nbsp;Naseljena mesta i stanovništva</p>
<p>Korenica, Udbina, Bunić i većina ostalih sela Krbavskog polja bili su skoro 
potpuno razoreni. To isto važi za crkve i javne zgrade. Čitave su ostale 
jedino pojedine kuće koje su partizanima služile za bolnice ili za smeštaj 
civilnih vlasti i vojnih ustanova.</p>
<p>Sva naseljena mesta — radi se isključivo o naseljima pravoslavaca — 
prilikom usluga jedinica bila su pusta. Nema sumnje da su partizani civilno 
stanovništvo planski evakuisali. Stoku, žitarice i celokupno pokućstvo poneli 
su sa sobom. Samo uz veliki trud moglo se u naseljima pronaći stolove i stolice 
potrebne za obavljanje službe u jedinicama.13</p>
<p>Da su naselja ranije bila jako naseljena moglo se odmah zapaziti po tome što 
su sva polja bila obrađena i što su zatečena prilična krda goveda i ovaca.1* 
Civilno stanovništvo iz Krbavskog polja pobeglo je u Plješivicu i, prema 
izjavama ustaša, prema jz, čak na Velebit. Oskudica u vodi primorala je 
begunce uglavnom da se vrlo brzo vrate u dolinu i većinom, i iz sopstvenih 
pobuda, izjavljivali su da su se samo bojali od ustaša, ali ne od Nemaca.</p>
<p>2.&nbsp;<em>Ustaše</em></p>
<p>Jako angažovanje ustaških bataljona iz rejona Gospića i Otočca u rejonima 
naseljenim Srbima dovelo je do uništenja čitavih naselja koja su do sada bila 
pošteđena od partizana. Uprkos ponovnim ukazivanjima na reperkusije takvog 
postupka, nije bilo moguće da se stane na put njihovim ujdurmama. Disciplina 
koja je vladala u garnizonima toliko je popustila posle ulaska u srpska mesta da 
je svaki pojedini čovek kolima, konjima ili peške odvlačio ono što je njemu 
izgledalo najvrednije. Skoro svaki čovek je nabacio na sebe jedno seljačko ćebe 
ili jagnje i bataljon, razvučen u dužinu od neko<span lang="DE">liko 
kilometara, pružao je primer balkanskog načina ratovanja. Vatra i oblaci dima 
označavali su put ustaških bataljona.13 Mnogo puta primećene su žene, koje 
su kao članovi porodice ustaša došle u područje borbe da bi se domogle 
plena. Uprkos tome, ne može a da se ne prizna da su se bataljoni uopšte dobro 
držali u borbi. Naročito 19. bataljon pod kap. Mesićem.16 <o:p>
</o:p>
</span></p>
<p><span lang="DE">3.<em>&nbsp;Zapreke <o:p>
</o:p>
</em></span></p>
<p><span lang="DE">Neprijatelj je Krbavsko polje osigurao zaprekama u manjem 
obimu nego što se očekivalo. Polaganje mina engleskog porekla vršeno je na 
dosadašnji način i, prema količini i načinu polaganja, nema nekih novih 
momenata. Veće zapreke od drveta postavljene su jedino na putu od Vrebac za 
Ledenice. Potkopavanje i nasipanje kamenja nisu mogli u većoj meri da uspore 
saobraćaj mot. vozila niti da ga ograniče. Ni u jednom slučaju zapreka nije 
bila osigurana i vatrom. Za vreme borbenih dejstava samo su postavljane pojedinačne 
zapreke. Neprijatelj za to jednostavno nije imao vremena.<o:p>
</o:p>
</span></p>
<p><span lang="DE">4.&nbsp;<em>Uporišta.</em> <o:p>
</o:p>
</span></p>
<p><span lang="DE">Ni u jednom slučaju kao i u ranijim operacijama nije uspelo 
da se likvidiraju stambeni objekti, ustanove, škole, radio-stanice itd. 
Blagovremeno upozorene, ove ustanove su mnogo pre bile premeštene. O 
pojedinostima njihovog sastava i delovanja, samo u retkim slučajevima moglo se 
nešto saznati u samim mestima, pošto je stanovništvo, iz straha od ustaša, 
bez izuzetka pobeglo. Pripadnici operativnih jedinica, pak, nisu mogli o tome ništa 
da kažu.<o:p>
</o:p>
</span></p>
<p><span lang="DE">5.&nbsp;<em>Skladišta</em> <o:p>
</o:p>
</span></p>
<p><span lang="DE">Skladišta svih vrsta, prema podacima iz raznih izvora, većim 
delom su pronađena i sadržaj sklonjen. Nemoguće je opisati pojedina skladišta. 
Najupečatljiviji je bio Laudonov gaj. Ova Laudonova šuma sastoji se od visokih 
borova, dru <o:p>
</o:p>
gi delovi od belogorice sa gustim šibljem, a severni deo od retkog listopadnog 
drveća. Zemljište je peskovito kao u pokrajini Brandenburg. Ove pogodnosti su 
banditi iskoristili. Duž puteva ali i dalje odatle, po čitavoj šumi, raspoređena 
su bezbrojna manja i veća skladišta. Sama skladišta su bila vrlo različita. 
Njihovo maskiranje delimično nepotpuno, a delom takvo da su se mogla pronaći 
samo pomoću specijalnog mi-noistraživača. Često su rupe imale veličinu 1x2 
m. Oruđa su bila neposredno uz sam put potpuno ukopana u zemlju, prostor 
popunjen peskom. Posle su pronađene pravilne podrumske prostorije veličine 
soba za stanovanje, koje su mogle biti izgrađene samo velikim angažovanjem 
radne snage i višene-deljnim radom. One su bile uredno obložene i snabdevene 
poklopcem koji nije propuštao vodu i u njih se moglo ući samo kroz ulaz veličine 
jednog kvadratnog metra. U jednom slučaju više ovakvih podruma bili su 
povezani hodnicima. <o:p>
</o:p>
</span></p>
<p><span lang="DE">Minoistraživač se naročito dobro pokazao u Laudonovom 
gaju. Ipak, treba uzeti u obzir da je baš iz tog razloga bio otkriven mali broj 
skladišta hrane i odeće, dok su municija, naoružanje i aparati bili odmah 
registrovani. Plen u Laudonovom gaju bio je zamašan. Bez obzira na to, sigurno 
je da je to samo jedan deo postojećih rezervi. Sadržaj skladišta potiče većim 
delom od italijanskih kontingenata. Samo američke puške, konzerve, so i mali 
broj delova uniformi, kao i sanitetski materijal, su savezničkog porekla.17 
Pretpostavlja se da je više puta spominjana isporuka naoružanja ili još brižljivije 
sakrivena ili da su saveznici uglavnom doturali naoružanje i uniforme 
italijanskog porekla.<o:p>
</o:p>
</span></p>
<p><span lang="DE">Kamioni koji su za vreme čitave operacije zaplenjeni, sa 
malim izuzetkom, bili su odvučeni na potpuno nepristupačna mesta. Oni se nisu 
mogli videti iz vazduha a tamo gde drveće nije bilo gusto bili su pažljivo 
maskirani granjem. Radilo se skoro isključivo o italijanskim vojnim vozilima, 
koja su samo u izvesnim slučajevima bila sposobna za vožnju ili se mogla 
osposobiti za vožnju jer su nedostajali točkovi i osnovni delovi motora. Za 
odvlačenje ovih olupina u većini slučajeva bilo bi potrebno angažovanje 
tegljača tako da se, sa malim izuzetkom, moralo odustati od njihove dalje 
upotrebe.<o:p>
</o:p>
</span></p>
<p><span lang="DE"><em>Štamparija</em>, za koju je rečeno da je u Korenici, 
pronađena je u jednoj prirodnoj pećini kod Šeganovac (3 si. Ko-renica). Pre 
toga zarobljen je jedan Jevrejin, koji je radio kao slagač u štampariji, ali 
nije mogao da pokaže skrovište.<o:p>
</o:p>
</span></p>
<p><span lang="DE">Jedan seljak koji je u blizini mesta bio uhvaćen i koji je 
banditima pomagao u radu, pokazao je put do pećine. Radi se o jednoj 
automatskoj štamparskoj mašini sa tipkama sa latinskim slovima. Mašina je 
bila potpuno rastavljena, valjci nisu mogli biti pronađeni, izvesni delovi bili 
su razbacani po obronku. Prema izjavi Jevrejina štamparija je štampala novine 
»Vjesnik« i »Srpska riječ« kao i propagandističke brošure. Štampani 
materijal nije pronađen ali boje, srednja štamparska hartija i hartija za 
pakovanje jesu. Delovi štamparije su uništeni. <o:p>
</o:p>
</span></p>
<p><span lang="DE">U istoj pećini pronađena je jedna kasa sa devizama, 
vrednosti od oko 25.000 RM. Devize su se sastojale od jugo-slovenskih i srpskih 
dinara, kuna, italijanskih lira i savezničkog okupacionog novca AMGOT za južnu 
Italiju (lire). Razna sredstva plaćanja potvrđuju očigledno izveštaj da je 
Tito njihovu ravnopravnu važnost na njegovoj teritoriji primao.<o:p>
</o:p>
</span></p>
<p><span lang="DE">6.&nbsp;<em>Služba veze <o:p>
</o:p>
</em></span></p>
<p><span lang="DE">Postojanje široko razgranate i dobro održavane telefonske 
mreže za rejon Krbavsko polje više puta je javljano. Vodovi sa neizoliranom žicom 
stvarno su postojali u velikom broju i na veća udaljenja, npr. 
Korenica—Udbina; Bunić— Udbina. Vod od Plitvički Ljeskovac — Uvalica 
protezao se preko izolatora koja su, bez razlike, bili zabijeni u stabla. 
Telefonske centrale nisu mogle da se pronađu, međutim kod Tuka (3 sz. Bunić) 
zaplenjeni su uređaji za vezu. Bataljon za vezu poskidao je veliki deo 
neizoliranog telefonskog kabla.<o:p>
</o:p>
</span></p>
<p><span lang="DE">7.&nbsp;<em>Propaganda</em> <o:p>
</o:p>
</span></p>
<p><span lang="DE">U većim mestima, ali i između njih, ponovo su postavljeni 
do 4 m dugi panoi. Manji panoi iste izrade pronađeni su na kućama i ogradama. 
Poznate parole na zidovima kuća nisu pokazivale neke specifičnosti u odnosu na 
sadržaj ili ispisivanje. U Korenici, na zgradi opštinskog narodnooslobodilač-kog 
odbora, bile su postavljene jedna pored druge slike Tita i Lenjina. U pojedinim 
slučajevima izgledalo je da se naročita pažnja poklanjala ispisivanju i 
crtanju, pošto su se za to koristili stručnjaci. Gde je vreme dozvoljavalo, 
komunističke parole zamenjivali su propagandni vodovi nacionalnim natpisima.<o:p>
</o:p>
</span></p>
<p><span lang="DE">Potpuno likvidiranje zaliha na teritoriji Krbavskog polja može 
da urodi plodom samo ako rejon bude stalno zaposed-nut od naših jedinica. Onda 
može da uspe da se, pomoću civilnog stanovništva koje se vraća nazad, pronađu 
sva glavna skrovišta. Niže navedeni pregled daje sliku o gubicima 
neprijatelja. Operacijom prouzrokovan poremećaj u obuci, službi<o:p>
</o:p>
</span></p>
<p><span lang="DE">veze, funkcionisanju službe snabdevanja i moralni poraz 
verovatno će uticati da Krbavsko polje neće više poprimati dosadašnji značaj 
glavnog uporišta Glavnog štaba Hrvatske.<o:p>
</o:p>
</span></p>
<p><span lang="DE">Od naročitog značaja je ipak prekid savezničkog dotura 
vazdušnim putem i onemogućavanje izgradnje aerodroma za savezničko i 
banditsko vazduhoplovstvo. Već više od godinu dana razni izvori govore o tome 
da su kod Bjelog Polja i Udbine uređeni aerodromi ili da su u izgradnji. Kod 
Bjelog Polja ceo rejon koji bi došao za to u obzir obiđen je putničkim 
automobilom i ni najmanji nagoveštaj za izgradnju aerodroma nije otkriven. Nisu 
pronađeni ni tragovi o uništenim uređajima. Kod Bjelog Polja postoje pak mogućnosti 
za uzletanje i spuštanje aviona usled ravničastog i šljunkovitog terena, ali 
nisu uopšte preduzeti ikakvi radovi koji bi mogli da se protumače kao 
pripremanje aerodroma.<o:p>
</o:p>
</span></p>
<p><span lang="DE">Nasuprot tome kod Udbine u. z.18 2,5 si., između 726 i 747, 
moglo se stvarno konstatovati početak radova na jednom aerodromu.19 Jasno se 
videlo da je jedna površina od 150 m x 1000 bila označena stubovima debljine 
ruke i 40 cm dužine na rastojanju od 80 m. Uglovi su naročito bili označeni 
sa metar visokim borovim granama pričvršćenim kamenjem. Osim ovih radova, 
nisu se mogli zapaziti ni najmanji znaci o uređenju aerodroma. Neverovatno je 
da je postojao neki iole vazdušni saobraćaj. Nigde nisu bili primećeni 
tragovi od aviona koji su se verovatno spuštali ili podizali. Sveži drveni 
stu-bovi navode na zaključak da je obeležavanje izvršeno tek po-slednjih 
nedelja. Izgleda da su svi izveštaji o uređenju aerodroma bili mnogo preuveličani 
i da su nastali više kao plod mašte nego na osnovu uvida agenata. Da je 
postojala organizacija banditskog vazduhoplovstva, prema pronađenim 
dokumentima, u to nema sumnje. Ali ona je 99% bila samo na papiru. Na kraju se 
može zaključiti da je za značaj Krbavskog polja kao avio-baze na kraju 
potpuno beznačajno da li će se na takozvanim aerodromima nešto poboljšati 
ili ne, pošto se mnogobrojne površine po svojoj prirodi bez daljnjeg mogu 
koristiti kao poletno-sletne staze.<o:p>
</o:p>
</span></p>
<p><span lang="DE"><em>Neprijatelj je izgubio: <o:p>
</o:p>
</em></span></p>
<p><span lang="DE">A. 186 izbrojanih, 250 prema proceni poginulih, 117 
zarobljenih, 13 prebeglih.<o:p>
</o:p>
</span></p>
<p><span lang="DE">B. 485 pušaka<o:p>
</o:p>
</span></p>
<p><span lang="DE">1&nbsp;pt pušku 123 mitr.<o:p>
</o:p>
</span></p>
<p>20postolja za mitr. 14 minobacača</p>
<p>21top</p>
<p>219,5 tone municije 4 tenka 49 kamiona 6 put. automobila</p>
<p>2motorcikla</p>
<p>1tešku prikolicu za kamion</p>
<p>31 seljačka kola</p>
<p>2radio-stanice u automobilu</p>
<p>432 auto-gume 6.800 litara pogonskog goriva</p>
<p>1.000 litara motornog ulja</p>
<p>2 motorne pumpe za benzin</p>
<p>1stok delova za mot. vozila</p>
<p>2pa reflektora</p>
<p>1daljinomer 57 konja</p>
<p>1.035 goveda</p>
<p>2tovarna grla</p>
<p>1 baterijski durbin za osmatranje</p>
<p>1 automatsku štamparsku mašinu</p>
<p>1 kasu za novac (sadržaj: vrednost: 25.000 RM)</p>
<p><span lang="DE">5&nbsp;ormana za telef. priključke<o:p>
</o:p>
</span></p>
<p><span lang="DE">11 telefona<o:p>
</o:p>
</span></p>
<p><span lang="DE">1 oprema za bolnicu (vredna)<o:p>
</o:p>
</span></p>
<p>6kamiona sanit. materijala</p>
<p>6 vreća san. pribora 1 aparat za kiseonik</p>
<p>1sanduk potkivačkog materijala</p>
<p>8 praznih buradi za benzin</p>
<p>2skladišta municije dignuta u vazduh</p>
<p>2 aparature za film</p>
<p>2šivaće mašine</p>
<p>3pisaće mašine 100.000 cigara</p>
<p>15vreća soli 15 centi zobi 13 tona žitarica 20 sanduka ribljih konzervi</p>
<p>1tona mesnih konzervi</p>
<p>7.815 ovaca 22 svinje</p>
<p align="center"><strong>Šojer</strong>20</p>
<p align="center"><span lang="DE">poručnik<o:p>
</o:p>
</span></p>
<p>1Snimak originala (pisanog na mašini) u AVII, NAV-T-314, r. 565, s. 
628—32. U zaglavlju dokumenta nalazi se više kraćih zabeleški i parala 
dopisanih rukom.</p>
<p>2Bliže o dejstvirna na tome području vidi dok. br. 44.</p>
<p><span lang="DE">3Reč je o 1. i 3. brigadi 8. NOU divizije. Bliže o njihovim 
dejstvirna na prostoriji Lička Jesenica — Babin Potok vidi tom V, knj 27, 
dok. br. 24. <o:p>
</o:p>
</span></p>
<p><span lang="DE">4Redakcija nije pronašla tu zaplenjenu zapovest, već 
raspolaže zaplenjenim izveštajem 11. korpusa NOVJ od 19. aprila 1944 (vidi 
AVII, NAV-T-314, r. 1565, s. 166—78). Inače, ta zapovest je objavljena u tomu 
V, knj. 27, kao dok. br. 11. <o:p>
</o:p>
</span></p>
<p><span lang="DE">5To jest 8. NOU divizije. U obezbeđenju napada na uporište 
Duman, koje je branila 34. ustaška bojna, 8. NOU divizija učestvovala je samo 
s 1. NOU brigadom (vidi tom V, knj. 27, dok. br. 11). <o:p>
</o:p>
 Ramljane je 5. maja zauzela 3. brigada (tom V, knj. 27, dok. br. <o:p>
</o:p>
 </span>107).</p>
<p>6To su bile 1. i 2. brigada 35. NOU divizije (tom V, knj. 27, dok. br. 11).</p>
<p>7Bliže o dejstvima 3. brigade 13. NOU divizije vidi tom V, knj. 27, dok. br. 
17.</p>
<p>8Reč je o 2. tenkovskoj četi Tenkovskog bataljona 11. korpusa NOVJ (vidi 
tom V, knj. 27, dok. br. 11).</p>
<p><span lang="DE">9Napad na ustaše u uporištu Duman izvršila je 5. maja 1. 
briga-da 35. NOU divizije i istog dana ga je i zauzela, dok su obezbeđenje 
napada vršile njena 2. brigada i 3. brigada 13. NOU divizije. Treća brigada 8. 
NOU divizije je vodila borbe kod s. Ramljana. </span>Bliže o tome vidi tom V, 
knj. 27, dok. br. 11, 17, 23 i 39.</p>
<p>10Reč je o početku operacije »Morgenštern« (»Morgenstern« — »Jutarnja 
zvezda«, »Zvezda Danica«) 7. maja 1944 (završena 23. maja). Cilj operacije 
bio je da se uništi 35. NOU divizija i izvrši zaposedanje slobodne teritorije 
Like. U operaciji (zvali su je i operacija »Krbavsko polje«) učestvovali su 
delovi 392. legionarske divizije (846. puk, 2. četa 847. puka, 392. izviđački 
bataljon), 373. legionarske divizije (373. izviđački bataljon i 1. i 3. 
bataljon 384. puka) i 4. stajaći djelatni u-staški zdrug, a od 12. maja i 1. 
puk »Brandenburg« i 92. motorizovani grenadirski puk. Opširnije o tome vidi 
dok br. 68 i 74; tom V, knj. 27, dok. br. 31 i 108; AVII, NAV-T-314, r. 563, s. 
115, 236—9, 283, 292, 294, 297 i 678: naređenja i izveštaji K-de 15. BAK-a 
od 5, 10, 11. i 22. maja 1944. godine; Grupa autora, ORNJ, str. 144—6; Franc 
Šraml, n. d., str. 186, 251—2.</p>
<p>11To je zapovest Štaba Sektora »B« zapadne Like od 15. maja 1944 (AVII, 
NAV-T-314, r. 563, s. 641—2). Pored ove zapovesti zaple-njen je i čitav niz 
drugih dokumenata GŠ NOV i POH, 11. korpusa i drugih jedinica (AVII, NAV-T-314, 
r. 563, s. 213—240 i 643—651).</p>
<p>12Posle prodora nemačko-ustaških jedinica u Krbavsko polje, 35. NOU 
divizija, 3. brigada 13. NOU divizije i 1. i 3. brigada 8. NOU divizije 
napustile su taj prostor, izvukle se na padine planine Plješivice i Krbavu (a 
kasnije i na Velebit), i dejstvovale za celo vreme operacije u sledećim 
rajonima, odnosno na pravcima:</p>
<p>jedinice 35. NOU divizije dejstvovale su na pravcima: Pećane — Bunić — 
Čanak — Ramljane, Pećane — Korenica (sada: Titova Korenica) i Bunić — 
Podlapac;</p>
<p>3. brigada 13. NOU divizije na prostoru Vrebac — Srednja Gora, štiteći 
oko 200 ranjenika;</p>
<p>1. i 3. NOU brigada 8. NOU divizije na prostoru Plitvički Ljesko-vac — 
Prijeboj — Korenica i Srednja Gora. Njihov zadatak je bio, između ostalog, da 
obezbede prebacivanje ranjenika na slobodnu teritoriju u rejonu Bihaća, dok je 
Omladinski bataljon iz 1. brigade otišao sa ranjenicima na Velebit, gde su zaštitu 
ranjenika preuzeli 1. bataljon Ličkog NOP odreda i još 5 novoformiranih 
bataljona.</p>
<p>Obezbeđenje ranjenika koji su ostali u Srednjoj Gori, u sađej-stvu sa 3. 
brigadom 13. NOU divizije, vršila je i 3. brigada 19. NOU divizije. Ukupno je 
bilo oko 200 teških i nepokretnih ranjenika i oko 100 pokretnih. Sto sedam 
nepokretnih ranjenika smešteno je na Malo Rujno (Podgorje), a oko 100 pokretnih 
na Velikoj Poljani (Velebit), dok je 95 preostalih teških i nepokretnih 
ranjenika ostalo zabunkeri-sano u Srednjoj Gori, ali su, zbog razvoja situacije, 
tek 20. maja otvorene zemunice i preduzete mere da se prebace na sektor Kremen.</p>
<p>Opširnije o tome vidi tom V, knj. 27, dok. br. 51—55, 61, 63, 65, 74, 78, 
79, 86, 88, 89, 91, 92, 95, 96, 98, 99, 105, 106, 110, 115, 118 j 164.</p>
<p>U vezi ranjenika, Glavni štab NOV i POH neprekidno je bio u vezi s 11. 
korpusom, i izdavao odgovarajuća naređenja. Glavna briga GŠ NOV i POH i 
jedinica 11. korpusa bili su ranjenici i narod. Tako se u depešama GŠ NOV i 
POH od 12. i 13. maja, između ostalog, kaže:</p>
<p>»Javite odmah gdje ste sklonili ranjenike. Ranjenici ni u kom slučaju ne 
smiju pasti u ruke neprijatelju. U slučaju potrebe evakuacije, upotrebite 
nosila i konje ...«</p>
<p>»Javljajte nam sela gdje se nalaze vaše jedinice i ranjenici po imenima naših 
poznatih drugova iz tih sela. Glavninu snaga angažuj-te u borbi za ranjenike, 
koji ne smiju pasti neprijatelju...«</p>
<p>»Momentalno nije moguće prebacivanje ranjenika brodovima zbog aktivnosti 
nepr. na odsjeku XIX div. Pratite budno razvoj situacije kako bi vi mogli doneti 
pravilne odluke u vezi sa ranjenicima. Imajte u vidu Bosnu i Kapelu...« (vidi 
tom V, knj. 27, dok. br. 164, str. 659—60).</p>
<p>13Narod (veći deo) je izbegao na Velebit i sa sobom poveo oko 12.000 do 
15.000 grla stoke (tom V, knj. 27, dok. br. 105).</p>
<p>14 To što je ostalo, Nemci i ustaše su opljačkali (vidi dok. br.68).</p>
<p><span lang="DE">15GŠ NOV i POH uputio je 13. maja Štabu 11. korpusa NOVJ 
sledeću depešu: <o:p>
</o:p>
</span></p>
<p><span lang="DE">»Javite kakva je politička situacija na sektoru gdje 
neprijatelj vrši ofanzivu. Da li neprijatelj pali? Je li narod izbegao«. <o:p>
</o:p>
</span></p>
<p><span lang="DE">Na to je Štab 11. korpusa NOVJ odgovorio 14. maja 1944: <o:p>
</o:p>
</span></p>
<p><span lang="DE">»Neprijatelj je spalio Srednju Goru, Podlapac, Tolić, 
Mekinjar. Teški ranjenici su u Srednjoj Gori u zemunicama. Lakši su prebačeni 
uglavnom na prostor Kamensko — Bijeli Potok... Nameravamo sa ranjenicima 
krenuti preko Plješivice pravcem Kordun...« (tom V, knj. 27, dok. br. 164, 
obj. 112). <o:p>
</o:p>
</span></p>
<p><span lang="DE">16Verovatno: Milan. <o:p>
</o:p>
</span></p>
<p>17<span>O pljački skladišta u Laudonovom gaju i Rrbavici vidi tom V, knj. 
27, dok. br. 92, a o evakuaciji ostalih zemunica Ekonomskog odseka GS NOV i POH 
vidi dok. br. 95 u istoj knjizi <o:p>
</o:p>
</span></p>
<p><span lang="DE">18Ungefahr zum (otprilike, oko). <o:p>
</o:p>
</span></p>
<p><span lang="DE">19Tu se nalazila aero-baza s jednim avionom (tom V, knj. 27, 
dok. br. 164, obj. 83). <o:p>
</o:p>
</span></p>
<p><span lang="DE">20Scheuer. Redakcija nije mogla da ustanovi njegovo ime.</span></p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_68.htm"><b>Prethodni dokument</b></a></TD>
<TD><a href="4_12_4_70.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
