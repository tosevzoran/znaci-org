<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_218.htm"><b>Prethodni dokument</b></a></TD>
<TD><a href="31_220.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><a name="ideološki"><b><span lang="DE" style="font-size:10.0pt;mso-bidi-font-size:11.0pt;mso-ansi-language:
DE">IDEOLOŠKI RAD U MOJOJ ČETI</span></b></a><b><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></b></p>
<p class="MsoNormal" style="margin-top:10.0pt;text-indent:19.0pt;line-height:
91%"><span lang="DE" style="mso-ansi-language:DE">Ne znam odakle, ali u našeg 
pomoćnika komesara 3. čete 4. bataljona Nikole Pilipovića Majaša našla se u 
komesarskoj torbici, pored nekih drugih materijala, i Istorija SKP (b). To je 
bio dragocen materijal, jer je bilo retkost u četi posedovati takav materijal.<o:p>
</o:p>
</span></p>
<p class="MsoNormal" style="margin-top:2.0pt;text-indent:19.0pt;line-height:91%"><span lang="DE" style="mso-ansi-language:DE">Većina 
nas članova KPJ oskudevalo je u teoretskom znanju o revoluciji, zakonima 
kretanja društva i o mnogim drugim oblastima nauke. Mnogi od nas, odlaskom u 
partizane napustili su školske klupe, stado ili ralo. To je generacija kojoj je 
okupator nametnuo surovi rat, latila se oružja, ali je morala i učiti.<o:p>
</o:p>
</span></p>
<p class="MsoNormal" style="margin-top:2.0pt;text-indent:19.0pt;line-height:91%"><span lang="DE" style="mso-ansi-language:DE">Uslovi 
za učenje i rad bili su veoma teški iz više razloga. Vršeni su česti marševi 
i borbe, a nije se raspolagalo partijsko-političkom literaturom. Istoriju SKP 
(b), koju smo imali, nosio je i čuvao Majaš kao kap vode na dlanu. Pa, ipak, 
posle svake borbe interesovali smo se da li je Majaš sačuvao knjigu. Poučeni 
iskustvom, bili smo primorani da čak i na partijskim sastancima upozoravamo 
drugove pušače da ne kidaju listove iz Istorije. Upućivali smo ih da za 
zamotavanje duvana koriste letke koje nam je neprijatelj bacao kao propusnice za 
predaju. Pušači iz čete su ipak popušili poslednju glavu Istorije.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Majaš 
Pilipović je organizovao izučavanje istorije SKP (b) sa članovima KPJ i 
kandidatima, dok su druge materijale pojedini članovi KPJ i SKOJ-a sami izučavali. 
</span><span lang="EN-GB">Postavilo se pitanje vremena za proradu, jer se ono 
nije moglo unapred planirati. Često, kad smo planirali kolektivnu proradu, 
neprijatelj nam je nametnuo borbu. Koristili smo svaki odmor i predah između 
borbi za čitanje i diskusije. Za vreme ofanziva o proradi nije moglo biti ni 
govora.</span></p>
<p class="MsoNormal"><span lang="EN-GB">Prvi naš sastanak kada smo počeli proučavati 
prvu glavu održan je posle jednog dužeg marša bataljona. Dok su se ostali 
borci odmarali, članovi KPJ i kandidati su prorađivali Istoriju. </span><span lang="DE" style="mso-ansi-language:DE">Komesar 
je čitao. Mnogi pojmovi bili su nam nejasni, jer ih prvi put čujemo: 
dekabristi, kadeti, berštajnovci, legalni marksisti... i sve tako bez ikakvih 
objašnjenja. Mislim, nemamo vremena pa zato niko ne traži objašnjenja! Tek 
posle ovog prvog časa iz marksizma videli smo koliko nam nedostaje teoretskog 
znanja.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Po završetku 
časa, kao puškomitraljezac, otišao sam sa svojim pomoćnikom na predstražu. </span><span lang="EN-GB">Smenili 
smo drugove. Moj pomoćnik Pilipović, hrabar i veoma dobar drug, nešto se 
zamislio. </span><span lang="DE" style="mso-ansi-language:DE">Gledao je ispred 
sebe. </span><span lang="EN-GB">Obojica smo ćutali. U jednom momentu Pilipović 
reče:</span></p>
<p class="MsoNormal"><span lang="EN-GB">— Druže Marjanoviću, danas nam Majaš 
čitao Istoriju SKP(b), pa ne znam šta mu to znači SKP(b)?</span></p>
<p class="MsoNormal"><span lang="EN-GB">Meni bi neprijatno, jer ni ja nisam znao 
objasniti tu skraćenicu. </span><span lang="DE" style="mso-ansi-language:DE">Rekoh 
mu da je to tek početak i da ćemo na sledećem sastanku pitati komesara. 
Medutim, na sledećem sastanku Pilipovića nije bilo među nama. Poginuo je pre 
nego što je uspeo da sazna šta ova skraćenica znači.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Brojno stanje 
naše partijske ćelije stalno se menjalo. Iz svake ofanzive iz svake veće 
borbe, izlazilo nas je sve manje komunista. </span><span lang="EN-GB">Ali posle 
svake ofanzive i borbe primani su novi drugovi iz redova kandidata i članova 
SKOJ-a. Ta česta promena članova KPJ u četnoj ćeliji imala je uticaja na naš 
rad. Zbog mladih članova SKJ morali smo se vraćati tamo odakle smo počeli. 
Zbog tog ponavljanja gradiva, a i čestih borbi i marševa do našeg prelaska u 
Srbiju (u drugoj polovini 1944. godine), uspeli smo da proradimo samo tri glave 
Istorije SKP(b). Preostale su ostale da se prorade u slobodnoj domovini.</span></p>
<p class="MsoNormal" style="line-height:91%"><span lang="EN-GB">Pored 
teoretskih, održavali smo i radne sastanke. Posle svake borbe četna ćelija bi 
analizirala kako je četa izvršila borbeni zadatak, kako su se komunisti držali 
u borbi i dr. Ono što će mi ostati u trajnoj uspomeni jeste iskrena i otvorena 
kritika i samokritika čIanova KPJ na tim sastancima. Nije sekretar ćelije imao 
potrebe da iznosi svoja zapažanja i da podstiče na diskusiju. Svaki član KPJ 
je iznosio šta je uradio, jer je imao zaduženje i za nešto odgovarao. 
Komunisti su tako raspravljali da ako četa nije uspela u borbi — za to je 
najmanje kriv komandir. </span><span lang="DE" style="mso-ansi-language:DE">Odgovornost 
ostalih komunista nije mogla ničim biti zanemarena.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Naša brigada je bila u situaciji da se u toku rata često nalazila uz 
Vrhovni štab i CK KPJ. Zato smo bili u mogućnosti da dobijemo nešto više 
partijsko-političke literature nego druge jedinice. Ti materijali uvek su nam 
dobro došli za šire sagledavanje uloge KPJ i druga Tita u narodnoj revoluciji. 
A posebno živa reč izraslih revolucionara mnogo je značila za nas mlade 
komuniste. Kad je god bilo mogućnosti naši rukovodioci bataljona, brigade i 
divizije pričali su nam o ulozi KPJ, ciljevima naše borbe, o tome šta znači 
imati druga Tita na čelu revolucije i Partije, i nizu drugih pitanja. To je za 
nas komuniste bila prava škola, koja nam je otvarala oči i osvetljavala put u 
svetliju budućnost.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Više puta, na našim partijskim sastancima isticana je važnost učvršćivanja 
bratstva i jedinstva našeg naroda kao uslova pobede NOP-a. Mi komunisti smo to 
u praksi i sprovodili. Novim drugovima koji su stupali u naše redove najpre smo 
objašnjavali ciljeve borbe, potrebu učvršćenja bratstva i jedinstva u našim 
redovima, odnos prema narodu i narodnoj imovini i sl. U svim tim pitanjima 
prednjačili su komunisti, bili nosioci političkog rada u četi i na terenu 
kojim smo prolazili.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Svaka četa u našoj brigadi, pa i naša, bila je čvrst vojnički kolektiv, 
u kome je preovladavala svesna disciplina i velika partijska odgovornost svakog 
člana Partije. </span><span lang="EN-GB">Komunisti su radili na političkom i 
kulturnom polju i van jedinice.</span></p>
<p class="MsoNormal" style="line-height:91%"><span lang="EN-GB">Kud god smo 
prolazili pronosili smo čast i slavu proletera. Posebno moram istaći da smo 
mnogo radili sa narodom i omladinom. Zbog takvog našeg uticaja bio je veliki 
priliv omladinaca i omladinki u našu brigadu, čak toliki da ponekad nismo 
mogli sve ni da primimo.</span></p>
<span lang="EN-GB" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-GB;mso-fareast-language:
EN-US;mso-bidi-language:AR-SA">Slavko MARJANOVIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_218.htm"><b>Prethodni dokument</b></a></TD>
<TD><a href="31_220.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

