<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_217.htm"><b>Prethodni dokument</b></a></TD>
<TD><a href="31_219.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="EN-GB" style="font-size:10.0pt;mso-bidi-font-size:11.0pt">PONOVO 
NA DRINI<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a></span><span lang="EN-GB" style="font-size:10.0pt;mso-bidi-font-size:12.0pt"><o:p>
</o:p>
</span></b></p>
<p class="MsoNormal" style="margin-top:10.0pt;text-indent:19.0pt;line-height:
91%"><span lang="EN-GB">Prošlo je više od godinu i po dana otkako smo ovde pod 
borbom forsirali Drinu i pod vrlo teškim uslovima, na njenoj desnoj obali, 
osvajali dominirajući greben Goli vrh i Ifsar. Tada smo izvršili njeno prvo 
forsiranje. Većina ljudi nije znala da pliva, a neukrotiva Drina valjala je 
drvlje i kamenje. Sa desne obale tukli su nas četnici i Italijani. Bili smo 
prethodno iznureni u operacijama na Neretvi. Nismo imali sredstava za prelaz, pa 
ipak, kada smo došli do obale i videli splav koga su na brzu ruku izradili 
borci naše divizije, bili smo iznenađeni. Prelazili smo dugo, na njenu desnu 
obalu, ali smo uspešno obavili taj zadatak.</span></p>
<p class="MsoNormal" style="text-indent:15.0pt;line-height:91%"><span lang="EN-GB">Evo 
nas opet skoro na istom mestu, u istom sastavu prema istom neprijatelju. Prosto 
kao da se ništa nije izmenilo za godinu dana! Naš 4. bataljon štiti prelaz 
divizije preko reke. Postavili smo se prema Ustikolini, zbacili neprijateljske 
snage sa Krstaca, i kasno uveče 5. jula 1944. godine svrstali se na začelje 
brigade za prelaz preko reke. Sa položaja nisu stigli komandir voda Milica 
Ciganović, bolničarka Dragica Cetar i borci Nikola Blanuša, Stevo Keča i 
Obrad Vuković. Kada smo to primetili, poslali smo komandira voda Lazu Vekića i 
borce Pavla Kneževića i Radu Majstorovića Pitara da ih pronađu i krenu za 
nama preko Drine. Niko od njih nije stigao, pa smo bili zabrinuti.<a style="mso-footnote-id:
ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a></span></p>
<p class="MsoNormal" style="text-indent:15.0pt;line-height:91%"><span lang="EN-GB">Noć 
je tamna, a ni vodiča nemamo. Treba doći do Drine i preći je, opet pod borbom 
kao i prošle godine. I tek što smo prešli na njenu desnu obalu i malo se 
odmorili, bataljon je stupio u borbu. Umesto četnika i Italijana, ovoga puta Krčino 
brdo i Kapak branili su Nemci. Davali su žilav otpor. Mi smo, pak, bili rešeni 
da ovladamo nemačkim položajima i po ceni velikih žrtava.</span></p>
<p class="MsoNormal"><span lang="EN-GB">Našem 4. bataljonu pomagali su 1. i 2. 
bataljon. Nemci ipak nisu izdržali. Potisli smo ih iz rovova i naterali na 
Drinu. Kada smo 1943. godine sa mukom odavde potisli Italijane i četnike, nisu 
se zaustavili ni do Pljevalja. Naš 4. bataljon je tada ušao u Čajniče, potom 
stigao do Pljevalja, a da mu se nije niko suprotstavio. Danima je sakupljana 
oprema i naoružanje italijanske vojske po grmovima, jer su u nezadrživom bežanju 
bacali sve što bi ih zamaralo. Ovoga puta, na Krčin brdu smo osvojili ratnu 
zastavu nemačke jedinice. Oko nje i u rovovima ležali su mrtvi i ranjeni 
Fricevi. Njihova ratna zastava bila je dragocen plen boraca 4. bataljona.</span></p>
<p class="MsoNormal"><span lang="EN-GB">Takva se borba dugo pamti! U nemački 
rov prvi je uskočio zamenik komandanta bataljona Sretko Trikić, koga su 
sledili najhrabriji, a zatim i ceo bataljon. </span><span lang="DE" style="mso-ansi-language:
DE">Švabe su se našle u čudu. Verovatno nisu ni pretpostavljale da ćemo tako 
brzo savladati takvu prepreku kao što je Drina i da će naš napad biti tako 
silovit. Kada smo ih potisli iz rovova, bezglavo su bežali prema Drini. Gorelo 
im je pod nogama. Naš nišandžija skinuo je &quot;bredu&quot; sa postolja, 
naslonio cev na rašlju hrasta i rušio one najbliže. Prikovani za zemlju na 
obali Drine, preostale Švabe su se tek pod zaštitom mraka povukle na njenu 
levu obalu.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Put prema 
Ifsaru i dalje za Sandžak bio je otvoren. Još jedna nemačka ratna zastava 
&quot;sahranjena&quot; je u našu komoru! Još jedna nemačka jedinica potučena 
je do nogu!<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Lazo SRDIĆ</span>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:footnote" lang="EN-GB" class="MsoFootnoteReference">[1]</span></a><span lang="DE" style="mso-ansi-language:DE"> 
    Autor članka umro 1966. godine u Beogradu.<o:p>
    </o:p>
    </span></p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:footnote" lang="EN-GB" class="MsoFootnoteReference">[2]</span></a><span lang="DE" style="mso-ansi-language:DE"> 
    Kasnije smo saznali da su, našavši se usamljeni, krenuli za Bosansku 
    krajinu gde su se priključili 10. krajiškoj diviziji.<o:p>
    </o:p>
    </span></p>
  </div>
</div>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_217.htm"><b>Prethodni dokument</b></a></TD>
<TD><a href="31_219.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

