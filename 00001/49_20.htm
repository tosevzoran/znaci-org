<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_19.htm"><b>Prethodni dokument</b></a></TD>
<TD><a href="49_21.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="mso-ansi-language:DE">Oko 
Hotedršice<o:p>
</o:p>
</span></b></p>
<p class="MsoNormal"><span lang="DE" style="mso-ansi-language:DE">&nbsp;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Štab 3. 
operativne zone pripremao je početkom decembra protivofanzivu na domobranske 
kvislinške snage u Dolomitima. Radi toga je Gradnikova brigada dobila 6. 
decembra zadatak da se sa Šentviškogorske visoravni prebaci na sektor Ledine 
— Razpotje i da preko obaveštaj-nih organa prikuplja podatke o situaciji u 
Dolomitima<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a>. 
<sup>i<span class="MsoFootnoteReference"> <a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote">[2]</span></a></span></sup> 
okret na nove položaje trebalo je izvršiti u toku noći 6/7. decembra 1943. Čim 
je brigada stigla na nove položaje organizovala je prikupljanje podataka o 
domobranskim uporištima u Dolomitima. Obaveštajna služba brigade raspolagala 
je podacima da se u Dolomitima, pored ranijih uporišta duž pruge Ljubljana — 
Postojna i Hotedršice, Godoviča i Idrije, nalaze domobranska uporišta i na 
visu Sv. Trije kralji (trig. </span>884) i u selima Rovte, St. Jost, Horjul i 
Koreno. U uporištu Sv. <span lang="DE" style="mso-ansi-language:DE">Trije 
kralji bilo je 80, u Rovtama 250 do 300, u Št. Joštu oko 250, u Horjulu 120 i 
u Korenu oko 60 domobranaca</span><a style="mso-footnote-id:ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a><span lang="DE" style="mso-ansi-language:DE">.<o:p>
</o:p>
</span></p>
<p class="MsoNormal">Domobranska uporišta bila su veoma jako utvrđena, okružena 
žicanim preprekama, a posade odlično naoružane. U Hotedršici je, na primer, 
bilo 80 domobrana naoružano, pored pušaka, i sa 27 puškomitraljeza i 6 
minobacača<a style="mso-footnote-id:ftn4" href="#_ftn4" name="_ftnref4" title><span style="mso-special-character:footnote" class="MsoFootnoteReference">[4]</span></a>. 
Slično je bilo i u ostalim uporištima.</p>
<p class="MsoNormal">Štab 3. operativne zone smatrao je da su borbenost i 
udarna snaga domobranskih jedinica u Dolomitima dosta slaba, pa je naredio štabu 
26. divizije da manjim diverzantskim grupama ruši železničke pruge, pre svega 
prugu Ljubljana — Postojna, onesposobljava puteve oko Idrije, upada u Dolomite 
i razbija domobranske jedinice, likvidira manja neprijateljska uporišta i da vrši 
masovnu mobilizaciju na ovom području<a style="mso-footnote-id:ftn5" href="#_ftn5" name="_ftnref5" title><span style="mso-special-character:footnote" class="MsoFootnoteReference">[5]</span></a>.</p>
<p class="MsoNormal">Gradnikova brigada je već pre ovog naređenja negde oko 
10. decembra — sa sektora Ledine — Razpotje — krenula dublje u Dolomite. 
Idriju je prošla sa istočne strane i produžila u jugoistočnom pravcu sve dok 
nije stigla u rejon sela Medveđe Brdo, između Rovte i Hotedršice. Tu je došlo 
i do prvih borbi koje su bile sve žešće što je brigada dublje prodirala u 
Dolomite. Međutim, kad je stigla u selo Žibrše, istočno od Hotedršice, 
napadnuta je sa svih strana<a style="mso-footnote-id:ftn6" href="#_ftn6" name="_ftnref6" title><span style="mso-special-character:
footnote" class="MsoFootnoteReference">[6]</span></a>. Ali ovi napadi nisu bili 
takvog obima da bi štab brigade odustao od plana za napad na Hotedršicu. Ovo 
je uporište bilo za neprijatelja od velikog značaja, jer se nalazilo na drumu 
Logatec — Idrija, i to je bio jedini drum kojim se nemački garnizon u Idriji 
mogao koristiti za snab-devanje.</p>
<p class="MsoNormal">Štab brigade je odlučio da u napad treba da pođe samo 
jedan bataljon, dok su ostala tri određena za osiguranje. Za napad je bio određen 
3. bataljon, dok je za osiguranje na pravcu Hotedršica — Logatec određen 2, 
a za osiguranje na pravcu Hotedršica — Godovič 4. bataljon. Prvi bataljon 
nalazio se u rezervi blizu Hotedršice.</p>
<p class="MsoNormal">Jedinice 3. bataljona su 12. decembra 1943. noću okružile 
uporište u Hotedršici, a u 23,30 primetio ih je neprijatelj koji je odmah 
otvorio jaku vatru. Bataljon je odgovorio istom merom i pod zaštitom 
mitraljeske vatre uputio bombaše u pravcu kuća. Mada su bombaši uspeli da 
ubace bombe u neke otporne tačke i unište jedan neprijateljski bunker, uporište 
u celini nije likvidirano. Napad na Hotedršicu je prekinut zbog nailaska 
neprijateljskih kolona iz susednih uporišta.</p>
<p class="MsoNormal">Interesantno je istaći šta se događalo kod bataljona 
koji su se nalazili na osiguranju prema susednim uporištima — Logatecu i 
Godoviču. Jedna neprijateljska kolona, jačine stotinak nemačkih vojnika, naišla 
je iz pravca Logateca na položaje 2. bataljona na drumu Logatec — Hotedršica 
pre nego što je u Hotedršici došlo do borbe. Kada je 3. četa 2. bataljona 
koja se nalazila u zasedi primetila neprijateljsku kolonu, pustila je u 
neposrednu blizinu, a zatim otvorila jaku vatru. Podaci o neprijateljskim 
gubicima koji se navode u jednom izveštaju propagandnog odseka brigade (da je 
poginulo oko 60 vojnika) verovatno su preterani, ali su u svakom slučaju morali 
biti osetni, s obzirom na veliku vatrenu moć naše čete. U međuvremenu 
pojavila se i druga neprijateljska kolona, pa je plen ostao na položaju<a style="mso-footnote-id:
ftn7" href="#_ftn7" name="_ftnref7" title><span style="mso-special-character:footnote" class="MsoFootnoteReference">[7]</span></a>.</p>
<p class="MsoNormal">U toku ove noći došlo je do borbe i kod jedinica 4. 
bataljona na drumu Hotedršica — Godovič. Jedna zaseda ovog bataljona 
nalazila se zapadno od sela Sleme<a style="mso-footnote-id:ftn8" href="#_ftn8" name="_ftnref8" title><span style="mso-special-character:footnote" class="MsoFootnoteReference">[8]</span></a>. 
Oko ponoći, iz pravca sela Godovič stigla je jedna neprijateliska patrola od 
13 vojnika. <span lang="DE" style="mso-ansi-language:DE">Naši su je napali. 
Ubijeno je osam Nemaca, a ostali su pobegli. </span>Oko 2.30 pojavila se 
motorizovana koIona sa oko 100 vojnika. Kamioni su se zaustavili ispred položaja 
zasedie i vojnici su peške pošli dalje. <span lang="DE" style="mso-ansi-language:DE">U 
ovoj borbi je poginulo 35 nemačkih vojnika</span><a style="mso-footnote-id:ftn9" href="#_ftn9" name="_ftnref9" title><span style="mso-special-character:footnote" class="MsoFootnoteReference">[9]</span></a><span lang="DE" style="mso-ansi-language:DE">. 
</span>Nemačke jedinice za-posele su izuzetno povoljne položaje na ovom 
sektoru, pa su uspele da spreče jedinice 4. bataljona da pokupe zaple-njeno oružje 
i da nas prisile na povlačenje na suprotnu stranu od one koja je bila predviđena. 
Tako su sve one jedinice koje su se u zasedi nalazile na istočnoj strani druma 
povukle u pravcu sela Zibrše, gde su ostale ceo dan i tek se iduće noći 
vratile u svoju brigadu<a style="mso-footnote-id:ftn10" href="#_ftn10" name="_ftnref10" title><span style="mso-special-character:footnote" class="MsoFootnoteReference">[10]</span></a>.</p>
<p class="MsoNormal">Iako napad na domobransko uporište u Hotedršici nije 
uspeo, ipak je brigada postigla značajan uspeh<a style="mso-footnote-id:ftn11" href="#_ftn11" name="_ftnref11" title><span style="mso-special-character:footnote" class="MsoFootnoteReference">[11]</span></a>, 
zahvaljujući uspesima koje su postigli bataljoni na osiguranju. Da su 2. i 4. 
bataljon posle vatrenog naleta krenuli na juriš uspeh bi bio znatno veći.</p>
<p class="MsoNormal">Međutim, i ovo je bio snažan pods trek za dial ja 
dej-stva. Dva dana kasnije, 14. decembra, zaseda 3. bataljona u kojoj se 
nalazilo dvadeset boraca sa tri puškomitraljeza na drumu Godovič — Crni vrh, 
sačekala je jednu neprijateljsku patrolu od 26 vojnika. Neprijatelj je ovom 
prilikom bio oprezniji i kretao se sa prethodnicom od šest vojnika na čelu. <span lang="DE" style="mso-ansi-language:DE">Čim 
se prethodnica pojavila bila je pokošena. Naša zaseda se povukla bez gubitaka<a style="mso-footnote-id:ftn12" href="#_ftn12" name="_ftnref12" title><span style="mso-special-character:footnote" class="MsoFootnoteReference">[12]</span></a>. 
Nekoliko dana kasnije, 22. decembra, i 2. bataljon je postavio zasedu na drum 
Hotedršica — Godovič. Na nju je naišao neprijateljski transport od 15 kola, 
a u osiguranju je bilo oko 50 vojnika. Cim se ova kolona približila našim položajima 
napadnuta je. Naša vatra je bila poražavajuća. Već posle nekoliko minuta na 
bojištu je ostalo, prema nekim našim izveštajima<a style="mso-footnote-id:
ftn13" href="#_ftn13" name="_ftnref13" title><span style="mso-special-character:footnote" class="MsoFootnoteReference">[13]</span></a>, 
35 do 40 ubijenih i ranjenih neprijateljskih vojnika. Tom prilikom je ubijeno i 
28 konja, a uništena su i jedna putnička kola.<o:p>
</o:p>
&nbsp;<o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Prema sećanju Mihe 
    Orehinija (Arhiv predsedništva SUB NOR Slovenije).</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> Zbornik, tom VI, knjiga 9, 
    dok. br. 24 (zapovest štaba 26. divizije od 6. decembra 1943. štabovima 
    brigada).</p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Zbornik, tom VI, knj. 9, 
    dok. br. 101 (izveštaj obaveštajnog odseka štaba 26. divizije od 21. 
    decembra 1943. obaveštajnom centru 27. divizije NOV i POJ).</p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a> Zbornik, tom VI, knjiga 9, 
    dok. br. 66 (izveštaj propagandnog odseka Gradnikove brigade od 14. 
    decembra 1943. štabu 26. divizije).</p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a> Zbornik, tom VI, knjiga 9, 
    dok. br. 64 (uputstva operativnog odseka 3. operativne zone od 14. decembra 
    1943. štabu 26. divizije NOV i POJ).</p>
  </div>
  <div style="mso-element:footnote" id="ftn6">
    <p class="MsoFootnoteText"><a style="mso-footnote-id:ftn6" href="#_ftnref6" name="_ftn6" title><span style="mso-special-character:
footnote" class="MsoFootnoteReference">[6]</span></a> &quot;Hronika Gradnikove 
    brigade&quot; (Franc Curk Nace, Maribor).</p>
  </div>
  <div style="mso-element:footnote" id="ftn7">
    <p class="MsoFootnoteText"><a style="mso-footnote-id:ftn7" href="#_ftnref7" name="_ftn7" title><span style="mso-special-character:
footnote" class="MsoFootnoteReference">[7]</span></a> Zbornik, tom VI, knjiga 9, 
    dok. br. 66 (izveštaj propagandnog odseka Gradnikove brigade od 14. 
    decembra 1943).</p>
  </div>
  <div style="mso-element:footnote" id="ftn8">
    <p class="MsoFootnoteText"><a style="mso-footnote-id:ftn8" href="#_ftnref8" name="_ftn8" title><span style="mso-special-character:
footnote" class="MsoFootnoteReference">[8]</span></a> Prema sećanju Nade Božič 
    Alenke i Antona Božica.</p>
  </div>
  <div style="mso-element:footnote" id="ftn9">
    <p class="MsoFootnoteText"><a style="mso-footnote-id:ftn9" href="#_ftnref9" name="_ftn9" title><span style="mso-special-character:
footnote" class="MsoFootnoteReference">[9]</span></a> Zbornik, tom) VI, knjiga 
    9, dok. br. 66.</p>
  </div>
  <div style="mso-element:footnote" id="ftn10">
    <p class="MsoFootnoteText"><a style="mso-footnote-id:ftn10" href="#_ftnref10" name="_ftn10" title><span style="mso-special-character:
footnote" class="MsoFootnoteReference">[10]</span></a> <span lang="DE" style="mso-ansi-language:DE">Prema 
    sećanju Nade Božič Alenke i Antona Božica.</span></p>
  </div>
  <div style="mso-element:footnote" id="ftn11">
    <p class="MsoFootnoteText"><a style="mso-footnote-id:ftn11" href="#_ftnref11" name="_ftn11" title><span style="mso-special-character:
footnote" class="MsoFootnoteReference">[11]</span></a> Zapisnik sa sastanka 
    boraca i rukovodilaca Goriške brigade.</p>
  </div>
  <div style="mso-element:footnote" id="ftn12">
    <p class="MsoFootnoteText"><a style="mso-footnote-id:ftn12" href="#_ftnref12" name="_ftn12" title><span style="mso-special-character:
footnote" class="MsoFootnoteReference">[12]</span></a> Zbornik, tom VI, knjiga 
    9, dok. br. 71 (izveštaj propagandnog odseka Gradnikove brigade od 15. 
    decembra 1943).</p>
  </div>
  <div style="mso-element:footnote" id="ftn13">
    <p class="MsoFootnoteText"><a style="mso-footnote-id:ftn13" href="#_ftnref13" name="_ftn13" title><span style="mso-special-character:
footnote" class="MsoFootnoteReference">[13]</span></a> Zbornik, tom VI, knjiga 
    9, dok. ibr. 107 (izveštaj propagandnog odseka Gradnikove brigade od 22. 
    decembra 1943).</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_19.htm"><b>Prethodni dokument</b></a></TD>
<TD><a href="49_21.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

