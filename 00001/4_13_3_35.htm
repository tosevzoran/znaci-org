<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIII - DOKUMENTI KRALJEVINE ITALIJE - KNJIGA 3</b><br>

<CENTER><TABLE border="1"><TR><TD><a href="4_13_3.htm"><b>Sadr&#382;aj</b></a></TD>
<TD><a href="4_13_3_34.htm"><b>Prethodni dokument</b></a></TD>
<TD><a href="4_13_3_36.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p style="text-align: center; padding: 39pt 0pt 6pt;"><span class="font2" style="font-weight: bold;">BR. 
35</span></p>
<p style="text-align: justify; padding: 6pt 2pt 6pt 1pt;"><span class="font2" style="font-weight: bold;">IZVEŠTAJ 
VISE KOMANDE ORUŽANIH SNAGA „SLOVENIJA—DALMACIJA&quot; OD 24. FEBRUARA 
1943. VRHOVNOJ KOMANDI O PREDUZETIM MERAMA DA SE NEMACKIM JEDINICAMA ONEMOGUĆI 
ULAZAK U MOSTAR I O NEOPHODNOSTI DA SE U BORBAMA PROTIV JEDINICA NOVJ UPOTREBE 
ČETNIČKE FORMACIJE'</span></p>
<p style="text-align: justify; padding: 6pt 0pt 0pt 1pt;"><span class="font2">Pisani 
telegram&nbsp;V.P. 10, 24. februar 1943/XXI (15)</span></p>
<p style="text-align: center;"><span class="font2">Od Više k-de or. sn. 
„Slov—Dalmacija&quot; — Operativno VRHOVNOJ KOMANDI</span></p>
<p style="text-align: justify; padding: 0pt 0pt 6pt 1pt;"><span class="font2" style="font-style: italic;">Br. 
3151 protok.</span></p>
<p style="text-align: center; padding: 6pt 0pt;"><span class="font2">Veza 
telegram br. 3029 od 22. t.m.<sup>2</sup></span></p>
<p style="text-align: justify; text-indent: 22pt; padding: 6pt 2pt 0pt 1pt;"><span class="font2" style="font-style: italic;">Prvo.</span><span class="font2"> 
Komanda VI arm. korpusa je javila da je hrvatski ministar Vrančić<sup>3</sup> 
koji je doleteo sa nemačkom misijom u Mostar, održao govor preko radija, 
pozivajući stanovništvo da sačuva mir i puno poverenje, pošto će uskoro doći 
u Mostar ne-mački i hrvatski drugovi kako bi pomogli italijanske prijatelje.</span></p>
<p style="text-align: justify; text-indent: 21pt; padding: 0pt 1pt;"><span class="font2">Odmah 
sam ukazao nemačkoj komandi i hrvatskim vlastima nepotrebnost Vrančićevog 
govora, bilo s obzirom na neposredan odjek kod mesnog stanovništva koje je 
pokazalo živo negodovanje, bilo, pak, zbog ciljeva neprijateljske propagande, 
koja je sigurno uhvatila ovu neobjašnjivu i neopravdanu emisiju.</span></p>
<p style="text-align: justify; text-indent: 21pt; padding: 0pt 1pt;"><span class="font2" style="font-style: italic;">Drugo.</span><span class="font2"> 
Na moj telegram br. 3002 od 22. t.m. (dostavljen toj Vrhovnoj komandi telegramom 
3029 istog dana)<sup>4</sup>, OBSO<sup><a name="footnote5"></a><a href="file:///C:/znaci/4_13/4_13_3_35.htm#bookmark4">5</a></sup>je 
u svome odgovoru:</span></p>
<p style="text-align: justify; text-indent: 21pt; padding: 0pt 1pt;"><span class="font2">A)&nbsp;— 
Istakao da je upotreba četnika u predelu Dinare<sup><a name="footnote6"></a><a href="file:///C:/znaci/4_13/4_13_3_35.htm#bookmark5">6</a></sup> 
za vreme „Vajs 2&quot; bila samo silom tolerisana, jer se smatralo da će ovi 
biti upotrebljeni van granica i na granicama operacijske teritorija i naglasio 
da nemačke trupe koje operišu ka gornjoj Neretvi imaju još uvek naređenje da 
četnike [M.]V.A.C, smatraju kao neprijatelje.</span></p>
<p style="text-align: justify; text-indent: 21pt; padding: 0pt 1pt;"><span class="font2">B)&nbsp;— 
Javio da će naknadno izvestiti o odluci po našem predlogu da se upravljanje 
operacijama poveri komandi VI itali janskog korpusa.</span></p>
<p style="text-align: justify; text-indent: 21pt; padding: 0pt 1pt;"><span class="font2" style="font-style: italic;">Treće.</span><span class="font2"> 
Izveštavam da sam pre prijema ovog odgovora već bio javio nemačkoj komandi da 
je neophodno, u cilju izbega-vanja dodira sa dobrovoljačkim formacijama, čiju 
upotrebu ne mogu da zapostavim s obzirom na situaciju, da nemačko-hrvat-ske 
trupe ne prelaze preko useka Prozor—dolina Rame—gornja Neretva—Konjic u 
pravcu juga.</span></p>
<p style="text-align: justify; text-indent: 21pt; padding: 0pt 1pt 9pt;"><span class="font2" style="font-style: italic;">Četvrto.</span><span class="font2"> 
Nemačka nepomirljivost u pogledu dobrovoljačkih formacija uprkos izuzetne 
situacije, i uprkos ranijih popustljivosti od strane samih Nemaca (u Hrvatskoj 
pod njihovom kontrolom i u operaciji „Vajs 2&quot;); upornost u označavanju 
Mostara (mada se pobunjeničke formacije nalaze u zoni Rama—gornja Neretva) 
kao objekta nemačko-hrvatskih kolona, uprkos poznavanja situacije naših trupa 
koje nastupaju na sever; citirani Vrančićev govor; sve su to podaci koji 
otkrivaju manevar, kako sam već rekao u mome telegramu 2856 od 20. t.m.<sup><a name="footnote7"></a><a href="file:///C:/znaci/4_13/4_13_3_35.htm#bookmark6">7</a></sup>, 
čija je težnja da celu zonu Mostar dovede pod nemački uticaj. Prema tome, za 
svaki slučaj, naredio sam da se VI arm. korpus poštara da još bolje prikupi i 
upravlja četničkim formacijama pomoću naših oficira i naših operišućih 
odreda<sup><a name="footnote8"></a><a href="file:///C:/znaci/4_13/4_13_3_35.htm#bookmark7">8</a></sup>.</span></p>
<p style="padding: 9pt 0pt 0pt 234pt;"><span class="font2">General Roboti</span></p>
<p>&nbsp;</p>
<p style="text-align: justify; text-indent: 21pt; padding: 0pt 1pt 0pt 2pt;"><sup><a href="file:///C:/znaci/4_13/4_13_3_35.htm#footnote1">1</a>&nbsp;</sup><span class="font0" style="font-weight: bold;">&nbsp;Odnosi 
se na četnike pod komandom Petra Baćovića i Baja Stanišića (vidi dok. br. 
15 i 17).</span></p>
<p style="text-align: justify; text-indent: 21pt; padding: 0pt 1pt 0pt 2pt;"><sup><a href="file:///C:/znaci/4_13/4_13_3_35.htm#footnote2">2</a>&nbsp;</sup><span class="font0" style="font-weight: bold;">&nbsp;O.B.S.O 
— Oberbefehlshaber Südost (Vrhovni komandant Jugoistoka).</span></p>
<p style="padding: 0pt 0pt 0pt 23pt;"><sup><a href="file:///C:/znaci/4_13/4_13_3_35.htm#footnote3">3</a>&nbsp;</sup><span class="font0" style="font-weight: bold;"><sup>8</sup>&nbsp;Rudolf 
Liters (Lüters), komandant nemačkih snaga u Hrvatskoj.</span></p>
<p style="padding: 0pt 0pt 0pt 23pt;"><sup><a href="file:///C:/znaci/4_13/4_13_3_35.htm#footnote4">4</a>&nbsp;</sup><span class="font0" style="font-weight: bold;"> 
Odnosi se na ustaško-domobranske snage.</span></p>
<p style="padding: 0pt 0pt 0pt 23pt;"><span class="font0" style="font-weight: bold;"><sup>1</sup>&nbsp;Original 
(pisan na mašini) u AVII, reg. br. 4/2, k. 99.</span></p>
<p style="text-align: justify; text-indent: 20pt; padding: 0pt 0pt 0pt 2pt;"><sup><a href="file:///C:/znaci/4_13/4_13_3_35.htm#footnote5">5</a>&nbsp;</sup><span class="font0" style="font-weight: bold;"> 
Oberbefehlshaber Südost — nemački vrhovni komandant Jugoistoka.</span></p>
<p style="padding: 0pt 0pt 0pt 23pt;"><sup><a href="file:///C:/znaci/4_13/4_13_3_35.htm#footnote6">6</a>&nbsp;</sup><span class="font0" style="font-weight: bold;">* 
Vidi dok. br. 17.</span></p>
<p style="padding: 0pt 0pt 0pt 23pt;"><sup><a href="file:///C:/znaci/4_13/4_13_3_35.htm#footnote7">7</a>&nbsp;</sup><span class="font0" style="font-weight: bold;">&nbsp;Vidi 
tom V, knj. 12, dok br. 174.</span></p>
<p style="padding: 0pt 0pt 0pt 23pt;"><sup><a href="file:///C:/znaci/4_13/4_13_3_35.htm#footnote8">8</a>&nbsp;</sup><span class="font0" style="font-weight: bold;">&nbsp;Vidi 
tom IV, knj. 10, dok. br. 284.</span><br>
<CENTER></p>
<TABLE border="1"><TR><TD><a href="4_13_3.htm"><b>Sadr&#382;aj</b></a></TD>
<TD><a href="4_13_3_34.htm"><b>Prethodni dokument</b></a></TD>
<TD><a href="4_13_3_36.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
