<html>
<head>
<meta http-equiv="Content-Type" content="text/html; charset=utf-8">

<title>Jozo Tomasevich: CETNICI U DRUGOM SVJETSKOM RATU 1941-1945</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jozo Tomasevich: CETNICI U DRUGOM SVJETSKOM RATU 1941-1945</b><br>


<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_71.htm"><b>Prethodni dokument</b></a></TD>
<TD><a href="40_73.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3 style="text-indent:10.0mm"><span lang="HR" style="mso-ansi-language:HR">SLOM 
NJEMAČKO-ČETNIČKE OBRANE U ZAPADNOJ SRBIJI<o:p>
</o:p>
</span></h3>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Titova 
strategija za operacije u Srbiji, kako ju je saopćio 28. augusta 1944. 
komandantu operativne grupe divizija, bila je da se jedan dio njegovih snaga 
treba povezati sa srpskim divizijama NOVJ u jugoistočnoj Srbiji, omogućujući 
tako nekim od ovih srpskih divizija da krenu na sjever prema Dunavu i sastanu se 
s Crvenom armijom, dok bi ostale divizije krenule u centralnu Srbiju da s 
nadolazećom Crvenom armijom surađuju u oslobađanju Beograda.<sup>48</sup> 
Divizije NOVJ koje su ušle u jugozapadnu Srbiju iz Crne Gore krajem augusta i 
one što su trebale ući u zapadnu Srbiju početkom septembra iz Bosne, trebale 
su krenuti prema sjeveru, stavljajući redom pod kontrolu planine na svom putu, 
dok ne dođu do mačvanske ravnice i Save. Tu su se trebale okrenuti prema 
Beogradu, usklađujući svoje djelovanje s ostalim snagama NOVJ i s Crvenom 
armijom. Budući da je Tito očekivao žestoku njemačku obranu doline Zapadne 
Morave, što je bila sekundarna linija komunikacije s Grčkom kroz Ibarsku 
dolinu, mislio je da to područje treba isprva zaobići.<sup>49</sup> S nešto 
malo odstupanja, Titovi su komandanti slijedili ove njegove direktive.<sup>50</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">48 
Ovdje samo nabacujem letimičnu analizu oslobođenja Srbije. Moja glavna briga 
je da pokažem kako su četnici izgubili glavnu bazu svoje snage.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">49 
Oslobodilački rat, </span></i><span lang="DE" style="font-size:7.0pt;mso-ansi-language:DE">II, 
</span><span lang="HR" style="font-size:7.0pt;mso-ansi-language:HR">276-277.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">50 
Tito je jako kritizirao ova skretanja jednim naređenjem od 18. septembra. <i>Vojna 
djela, </i>I, 285.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Iza 
čitave operacije stajao je, naravno, temeljni cilj da se unište četničke 
vojne snage i njihova politička organizacija u Srbiji. Tito je to jasno rekao u 
jednoj naredbi od 5. septembra »Komandantu operativne grupe za ubrzanje pokreta 
(u Srbiji) i likvidaciju četnika«: »Upamtite da je u cjelokupnoj ovoj 
operaciji osnovni zadatak likvidacija četnika D. Mihailovića i nedićevaca, 
kao i njihovog aparata. Spriječite Mihailovića da vrši mobilizaciju i odvodi 
narod sa sobom. Četničke seoske starešine pohapsite, jer su oni glavna uporišta 
Mihailovića u narodu.«<sup>51</sup> Mihailović je 1. septembra pozvao na opću 
mobilizaciju u Srbiji. Koliko se mladih ljudi odazvalo tom pozivu nije poznato; 
zbog nedostatka oružja i ostale opreme mnogi od onih koji su se odazvali 
poslani su kućama ili su otišli kući na svoju vlastitu inicijativu. Jedva da 
je to bio povoljan trenutak za opću mobilizaciju, jer su četničke šanse bile 
krajnje male, a bilo je i vrlo malo vremena da se izvede takav pothvat. Bez 
valjane organizacije i dovoljnih zaliha oružja i municije bila je to jalova 
gesta. Čak ni postojeće četničke snage nisu imale dovoljno oružja i 
municije, a Mihailovićeve molbe Nijemcima u augustu bile su velikim dijelom 
uzaludne; mnoge su njegove jedinice psihološki bile blizu rasulu, stavljene na 
tešku kušnju Titovim proglasom od 17. augusta o općoj amnestiji boraca u četničkim 
redovima i u raznim kvislinškim formacijama u Jugoslaviji, pod uvjetom da priđu 
jedinicama NOV i POJ do 15. septembra.<sup>52</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">51 
</span><span style="font-size:7.0pt">Ibid</span><span lang="HR" style="font-size:7.0pt;
mso-ansi-language:HR">, </span></i><span lang="HR" style="font-size:7.0pt;
mso-ansi-language:HR">str. 273.<span style="letter-spacing:-.45pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">52 
U skladu sa slijedećom Titovom naredbom od 18. septembra, čak se i s onim 
pripadnicima četnićkih i raznih kvislinških snaga, koji su partizanima prešli 
nakon što je rok amnestije istekao, postupalo prilično liberalno. Jedinice 
koje su prešle u cjelini nisu ostale kompaktne, nego su bile rasformirane a 
njihovo ljudstvo porazmještano u postojeće jedinice NOVJ, dok su njihovi 
specijalisti bili »stavljeni na raspolaganje Vrhovnom štabu za formiranje 
tehničkih jedinica«. </span><i><span lang="DE" style="font-size:7.0pt;mso-ansi-language:DE">Ibid, 
</span></i><span lang="HR" style="font-size:7.0pt;mso-ansi-language:HR">str. 
284-285.<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Ukupni 
broj četničkih snaga u Srbiji krajem augusta 1944. (prije Mihailovićevog 
poziva na opću mobilizaciju) može se procijeniti samo približno. </span><span lang="DE" style="mso-ansi-language:DE">Von</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">Weichsova</span><span lang="HR" style="mso-ansi-language:HR"> procjena za 
sredinu augusta, u materijalima koje je kao glavni komandant jugoistočne Evrope 
predao Hitleru 22. augusta, iznosi ukupno oko 25.000 četnika pod oružjem u 
Srbiji, raspodijeljenih kako slijedi: sjeverozapadna Srbija 2.500; jugozapadna 
Srbija 3.000; jugoistočna Srbija 1.500; sjeveroistočna Srbija 5.500 i srednja 
Srbija 12.500.<sup><span style="letter-spacing:-.4pt">53</span></sup><span style="letter-spacing:-.4pt"> 
</span>Budući da su četnici drugom polovinom augusta činili velike napore da 
povećaju svoje snage i 1. septembra pozvali na opću mobilizaciju, logično je 
pretpostaviti (uzimajući u obzir čak i samo djelomičan uspjeh mobilizacije) 
da je u septembru ukupan broj naoružanih četnika u Srbiji iznosio negdje između 
30.000 i 40.000.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">53 
Mikrofilm br. T-311, rola 195, snimak 973. Godinu dana ranije (22. septembra 
1943) Nijemci su broj četnika u Srbiji procijenili na samo 16.500 ljudi. Vidi 
mikrofilm br. T-501, rola 253, snimak 355.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Velika 
koncentracija četničkih snaga u centralnoj Srbiji sredinom augusta uslijedila 
je dijelom kao rezultat pomaka četničkih snaga pod komandom majora Račića i 
kapetana Kalabića iz zapadne Srbije zbog operacija protiv partizana na području 
Toplica-Jablanica na jugu. Kad je postalo jasno da će snage NOVJ iz Crne Gore, 
Sandžaka i Bosne upravo krenuti na jugozapadnu i zapadnu Srbiju, Račićeve i 
Kalabićeve snage raspoređene su natrag u zapadnu Srbiju, gdje su bile pojačane 
dodatnim jedinicama i kasnije poslužile kao glavna četnička obrana Srbije 
protiv nadolazećih jedinica NOVJ.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Kao 
što smo vidjeli, jedna od glavnih organizacionih karakteristika četničkih 
snaga u Srbiji do juna 1944. bio je njihov raspored po cijeloj zemlji u 
relativno malim jedinicama i jedinicama srednje jačine — brigadama i 
korpusima. Korpus se obično sastojao od dvije do pet brigada i varirao je od 
500 do najviše 2.000 ljudi. Prema njemačkim izvorima za dan 31. marta 1944. 
okupirana Srbija bila je pokrivena s ne manje od trideset četiri četnička 
korpusa; k tome je bilo još devet korpusa u Makedoniji i u jugoistočnoj Srbiji 
pod bugarskom okupacijom, tri u Sandžaku i osamnaest u Crnoj Gori, Bosni i 
Hercegovini, Dalmaciji i Hrvatskoj.<sup>54</sup> Ovaj tip vojne organizacije 
imao je stanovite prednosti, ali pokretljivost jedva da je bila jedna od njih. 
To također nije bila ni efikasnost u taktičkoj upotrebi trupa niti striktno 
izvršavanje naređenja četničke Vrhovne komande. A Mihailoviću su ljeti 
1944. bile potrebne obje te stvari.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">54 
Vidi detaljnu kartu koju je pripremio njemački komandant policije i SD </span><i><span lang="DE" style="font-size:7.0pt;mso-ansi-language:DE">(Sicherheitsdienste!) 
</span></i><span lang="HR" style="font-size:7.0pt;mso-ansi-language:HR">za 
Beograd u mikrofilmu br. T-311, rola 286, snimci 316-317.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Nakon 
što su 2. i 5. divizija NOVJ, koje su u proljeće prodrle u Srbiju iz Sandžaka, 
bile potisnute, Mihailović i njegova Vrhovna komanda odlučili su, pomalo 
kasno, da organiziraju višu komandnu kategoriju — grupe korpusa i grupe jurišnih 
korpusa, koje su se sastojale od nekoliko korpusa pod jednim komandantom. 
Najistaknutija i jedina dobro poznata jedinica ovog višeg reda bila je Četvrta 
grupa jurišnih korpusa, formirana u junu 1944, u sastavu od dva korpusa gorske 
garde, Prvog i Drugog ravnogorskog korpusa, Zlatiborskog i Javorskog korpusa - 
drugim riječima, od vodećih četničkih korpusa iz jugozapadne Srbije. 
Jedinice obuhvaćene ovim korpusima sačinjavali su elitni vojnici (neoženjeni 
ljudi) i još su pojačane uključivanjem letećih brigada iz nekih drugih 
korpusa. Četvrta grupa jurišnih korpusa stavljena je pod komandu majora Račića, 
a kapetan Neško Nedić bio je načelnik štaba. Nikola Kalabić kao komandant 
korpusa gorske garde i Predrag Raković kao komandant Drugog ravnogorskog 
korpusa bili su ostali vodeći komandanti u novoj Četvrtoj grupi jurišnih 
korpusa. Prema Mihailovićevom vlastitom svjedočenju, organizirao je grupe 
korpusa i kako bi imao mobilnu i pravu vojsku i da dovede u red ili otpusti 
razne četničke komandante nad kojima očito nije imao potpunu kontrolu.<sup>55</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">55 
The Trial of </span><span lang="HR" style="font-size:7.0pt;mso-ansi-language:HR">Draja 
Mihailović, </span></i><span lang="HR" style="font-size:7.0pt;mso-ansi-language:HR">str. 
245-254; vidi i </span><span style="font-size:7.0pt">Milosevic, </span><span lang="HR" style="font-size:7.0pt;
mso-ansi-language:HR">str. 207-208.<span style="letter-spacing:-.2pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Četvrta 
grupa jurišnih korpusa imala je u punom sastavu između 8.000 i 9.000 ljudi, što 
je u augustu iznosilo otprilike jednu trećinu svih četničkih snaga u Srbiji. 
Njen prvi važni zadatak bio je u operaciji </span><i><span lang="DE" style="mso-ansi-language:DE">Trumpf</span><span lang="DE" style="mso-ansi-language:HR"> 
</span></i><span lang="HR" style="mso-ansi-language:HR">protiv jedinica NOVJ u 
Topličkoj i Jablaničkoj dolini, u julu i augustu, gdje su joj se pridružile 
Keserovićeve trupe (Keserović nije bio zadovoljan ovim rasporedom). Kad su 
partizanske trupe iz Sandžaka i Bosne počele početkom augusta ulaziti u 
Srbiju, Četvrta grupa jurišnih korpusa brzo je pomaknuta više na zapad da ih 
pokuša zaustaviti, a kasnije je služila protiv drugih divizija NOVJ koje su 
prodirale iz Sandžaka i Bosne. Druge grupe korpusa, uključujući i jedan pod 
Keserovićevom komandom, bile su organizirane na isti način kao i Račićeva 
grupa, ali su Mihailovićevi planovi o temeljitoj reorganizaciji njegovih snaga 
bili samo djelomice provedeni; vjerojatno je polovica četničkih snaga u Srbiji 
djelovala kao i uvijek — kao teritorijalna milicija.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">S 
dolaskom tri divizije NOVJ iz Crne Gore početkom augusta, u Srbiji je bilo osam 
divizija NOVJ i stanovit broj partizanskih odreda. Tokom posljednjih dana 
augusta i početkom septembra iz Crne Gore, Sandžaka i Bosne ušlo je još šest 
divizija, a još dvije (11. i 28.) također su krajem septembra i početkom 
oktobra ušle iz Bosne. Uz to su se partizanske snage koje su došle do Save u 
sjeverozapadnoj Srbiji i dalje pojačavale živom silom iz Srijema.<sup>56</sup> 
Pet srpskih divizija koje su rapidno rasle (osobito tokom ljeta) imale su sada 
ukupno oko 15.000 ljudi. Jedanaest divizija koje su pridošle u augustu, 
septembru i oktobru imale su sastav od po 1.000-3.000 ljudi po diviziji. Njihov 
se sastav, međutim, s dobrovoljcima, prelazom iz četničkih jedinica i 
pristupanjem obaveznoj regrutaciji u Srbiji, u nekim slučajevima više nego 
utrostručio za nekoliko tjedana.<sup>57</sup> Što je najvažnije, sve su one 
imale veliku jezgru ljudi prokušanih u bitkama, a vodili su ih u borbi 
provjereni i pouzdani oficiri. Bile su dobro opremljene lakim naoružanjem, a 
donekle su ih nastavili opskrbljivati Saveznici zračnim putem (a nakon spajanja 
sa Crvenom armijom dobili su oružje i municiju također i od njih). Uz to su, 
za razliku od četnika, imale visoki moral, koji se danomice poboljšavao.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">56 
Oslobodilački rat, </span></i><span lang="DE" style="font-size:7.0pt;mso-ansi-language:DE">II, 
</span><span lang="HR" style="font-size:7.0pt;mso-ansi-language:HR">294, 313.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">57 
</span><span style="font-size:7.0pt">Ibid</span><span lang="HR" style="font-size:7.0pt;
mso-ansi-language:HR">, </span></i><span lang="HR" style="font-size:7.0pt;
mso-ansi-language:HR">str. 275, 295, 303, 325.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Tito 
je svojim snagama u Srbiji naredio da nastupaju protiv svake četničke grupe i 
svih njemačkih i srpskih kvislinških snaga koje bi im se ispriječile na putu, 
i<i> </i>da napreduju kako bi što prije uspostavile dodir sa sovjetskim snagama 
i urađivale s njima u oslobađanju Srbije i Beograda. Osim što je imao veliku 
stratešku važnost kao glavno prometno središte u jugoistočnoj Evropi, 
Beograd je za rukovodstvo Narodnooslobodilačkog pokreta imao izvanredno političko 
i sihološko značenje, osobito s obzirom na Srbiju, tako da je bilo dvostruko ažno 
da se sa Crvenom armijom što prije dopre do grada.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Četnička 
Četvrta grupa jurišnih korpusa pod Račićevom komandom napala je 5. septembra 
jedinice NOVJ koje su prodirale iz Sandžaka, s ciljem da »tuče komuniste u 
oblasti Požege i Užica, a potom prikupi snage radi daljeg uništenja crvenih 
na prostoru Srbije.«<sup>58</sup> Početni nasrtaj je bio uspješan i ove 
jedinice su dbačene južno i zapadno od Užica; ali »tri dana kasnije, pošto 
je pregrupisao snage, 1. proleterski korpus je na Jelovoj Gori (sjeverozapadno 
od Užica) toj grupaciji četnika zadao takav udarac da se od njega nikada više 
nije oporavila«<sup>59 </sup>partizani su opet nastavili s napredovanjem na 
sjever i 13. septembra tek što nisu opkolili i zarobili generala Mihailovića i 
četničku Vrhovnu komandu, kao i članove Centralnog nacionalnog komiteta i 
američke vojne misije s pukovnikom </span>McDowellom<span lang="HR" style="mso-ansi-language:HR"> 
na čelu. Mihailovića i njegov najuži krug spasila je jedna jedinica Srpskog 
dobrovoljačkog korpusa, ali bili su primorani da odstupaju kroz sjeverozapadnu 
Srbiju i pređu preko Drine u sjeveroistočnu Bosnu.<sup>60</sup> U tom 
odstupanju Mihailović je imao sa sobom samo oko četiri stotine svojih vojnika.<sup>61</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">58 
Birjuzov i Hamović, ur., str. 112, citat iz direktive br. 6 od 4. septembra 
1944, koju je izdao štab etvrte grupe jurišnih korpusa.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">59 
</span><span style="font-size:7.0pt">Ibid</span><span lang="HR" style="font-size:7.0pt;
mso-ansi-language:HR">, </span></i><span lang="HR" style="font-size:7.0pt;
mso-ansi-language:HR">str. 113.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">60 
Oslobodilački rat, </span></i><span style="font-size:7.0pt">II</span><span lang="HR" style="font-size:7.0pt;
mso-ansi-language:HR">, 274-309; Karapandžić, str. 356-358; </span><i><span style="font-size:7.0pt">The</span><span style="font-size:7.0pt;
mso-ansi-language:HR"> </span><span style="font-size:7.0pt">Trial</span><span lang="HR" style="font-size:7.0pt;mso-ansi-language:HR"> 
of </span><span style="font-size:7.0pt">Draja</span><span lang="HR" style="font-size:7.0pt;
mso-ansi-language:HR"> Mihailović, </span></i><span lang="HR" style="font-size:
7.0pt;mso-ansi-language:HR">str. 258-260, &gt;3-265. Mihailović je na suđenju 
izjavio (str. 259) da mu je prijedlog za pokret u Bosnu dao Račić, koji mu je 
vio da se više ne može održati protiv komunista. Vrlo zbrkan četnički opis 
bitke na Jelovoj Gori može se naći - </span><span style="font-size:7.0pt">Milosevic</span><span lang="HR" style="font-size:7.0pt;mso-ansi-language:HR">, 
str. 211-212.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;letter-spacing:-.45pt;mso-ansi-language:HR">61</span><span lang="HR" style="font-size:7.0pt;mso-ansi-language:HR"> 
Banović i Stepanović, u <i>Politici </i>od 9. augusta 1962. U našem razgovoru 
na </span><span lang="DE" style="font-size:7.0pt;mso-ansi-language:DE">Stanford 
University </span><span lang="HR" style="font-size:7.0pt;mso-ansi-language:HR">19. 
arta 1968. </span><span style="font-size:7.0pt">McDowell</span><span lang="HR" style="font-size:7.0pt;
mso-ansi-language:HR"> je potvrdio ovaj broj koji oni navode.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">U 
to odsudno vrijeme za četnike u Srbiji — nakon poraza u bitci kod Jelove rore 
9. septembra i umalo Mihailovićevog zarobljavanja dva dana kasnije, govor ralja 
Petra preko BBC-a došao je kao strašan udarac svim njihovim nadama.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Kraljev 
poziv svim Srbima, Hrvatima i Slovencima da se ujedine pod komandom maršala 
Tita, bio je upućen također hrvatskim i slovenskim kvislinškim formacijama, 
ali nije bilo sumnje da se uglavnom odnosio na četnike, čiji je glavni 
zapovjednik bio Mihailović koji je visoko cijenio i kralja i dinastiju. Oni 
koji ne poslušaju, upozorio je kralj, bit će žigosani kao izdajice i od 
naroda i od historije. Po četnike je politički i psihološki učinak kraljevog 
govora bio porazan, a u nekim slučajevima i neposredan. Prema jednom izvještaju 
štaba za južnu Srbiju četničkoj Vrhovnoj komandi, datiranoj 13. septembra, 
Petrov govor pridonio je raspadanju brojnih četničkih jedinica u Nišavskoj 
grupi korpusa, a ubrzao je i slom četničkih snaga u istočnoj Srbiji.<sup>62</sup> 
Mihailovićeva reakcija na govor vidi se iz njegovog pisma od 18. novembra 1944. 
Fotiću: »Kralj nam je zadao strahovit udarac. Naročito se on odrazio na 
kolebljive vojničke starešine u izvesnom broju, ali na narod njegov govor 
ostavio je obratno dejstvo. Narod je počeo da gunđa protivu Kralja i 
Dinastije, i protesti su padali na sve strane, i to javno.«<sup>63</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">62 
Mikrofilm br. T-311, rola 189, snimak 1210.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">63 
Knjiga o Draži, </span></i><span style="font-size:7.0pt">II, </span><span lang="HR" style="font-size:7.0pt;
mso-ansi-language:HR">172-173. Više od godinu dana ranije, 20. oktobra 1943. 
Mihailović je u izvještaj izbjegličkoj vladi rekao da u svjetlu postojećeg 
narodnog mišljenja i osjećanja, kralj Petar ne smije dati nikakvu izjavu o 
komunistima i da ih doista ne smije čak ni spominjati. Vidi Jovan Đonović, »Telegrami 
Draže Mihailovića o engleskim misijama u svom štabu i engleskoj politici na 
terenu«, <i>Glasnik SIKD »Njegoš«, </i>juni 1960, str. 34. Fotićeva 
reakcija na govor vidi se iz njegovog pisma od 18. septembra 1944. Jovanu Đonoviću 
u kojem se spominje kralj kao »onaj mladi nesrećnik« i u kojem se kaže da 
kasnije, kad narod u zemlji sazna za pravo stanje, i Draža i Centralni 
nacionalni komitet trebaju zauzeti »drugačiji stav«, te da mu ni mladost ni 
pritisak koji se na njega vrši »neće pomoći kao izgovor«. Pismo je 
pregledala britanska cenzura, Vidi F. O. 371/44326, R16741/850/92. Na zabunu 
koju je kraljev govor izazvao medu srbijanskim seljaštvom živopisno ukazuje i 
sarkastična narodna pjesmica koja je ubrzo poslije toga kružila: »Mi za 
kralja, kralj za Tita/ Šta će biti, Bog te pita«. Vidi Topalović, <i>Kako su 
komunisti dograbili vlast u Jugoslaviji, </i>str. 111.<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Tokom 
druge polovine septembra glavne su četničke jedinice pod komandom majora Račića 
u zapadnoj i sjeverozapadnoj Srbiji pretrpjele daljnje poraze od jedinica NOVJ, 
a isto je vrijedilo za četničke jedinice u ostalim dijelovima Srbije, gdje god 
su se sukobile s njima. Budući da više nije bilo nade u još neku bitniju pomoć 
Nijemaca koji su i sami podnosili uzastopne poraze od Crvene armije i NOVJ, četnici 
nisu imali drugog izbora osim da odstupaju na svim frontovima. Račićeve snage 
borile su se prema sporazumu zajedno s njemačkim snagama pod komandom pukovnika 
</span><span lang="DE" style="mso-ansi-language:DE">von</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">Jungenfelda</span><span lang="HR" style="mso-ansi-language:HR">, 
koji je također zapovijedao i nekim jedinicama Srpskog dobrovoljačkog korpusa 
i Ruskog zaštitnog korpusa. Dva dnevna izvještaja vojnog zapovjednika jugoistočne 
Evrope, generala Felbera, glavnom komandantu jugoistočne Evrope, ukazuju na tu 
kolaboraciju na </span><span lang="DE" style="mso-ansi-language:DE">von</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">Jungenfeldovom</span><span lang="HR" style="mso-ansi-language:HR"> 
području: 26. septembra je »planirani napad s četnicima odgođen za 27. 
septembra«, a 28. septembra su »četničke formacije krenule na područje istočno-jugoistočno 
od Šapca na odmor; navodno će opet biti na raspolaganju grupi </span><span lang="DE" style="mso-ansi-language:DE">Jungenfeld</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">od</span><span lang="HR" style="mso-ansi-language:HR"> 1. oktobra dalje.«<sup>64<o:p>
</o:p>
</sup></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">64 
Mikrofilm br. T-501, rola 257, snimci 157 i 160.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Nijemce 
je osobito zabrinjavala činjenica da bi jedinice NOVJ mogle preći u Srijem, 
gdje bi bili u poziciji da presijeku vitalne komunikacije između Beograda i 
zapada, a bojali su se da bi ono što je izgledalo kao pokret prema Šapcu mogao 
biti dio sovjetsko-jugoslavenskog taktičkog manevra da se izolira životno važno 
prometno i obrambeno središte, Beograd. Čini se da takav zajednički manevar 
nije postojao, ali Nijemci su uz četničku pomoć postavili kao svoj neposredni 
cilj zadržati NOVJ da ne ude na mačvansku ravnicu i ne ugrozi grad Šabac s 
mostom preko Save i neposrednom vezom s područjem Srijema, te komunikacije koje 
vode u Beograd.<sup>65</sup> Ključ za posjedovanje ovog područja predstavljala 
je planina Cer, smještena ravno na jug od Šapca. Nju su branili četnici, a 
26. septembra su je izgubili i zauzeo ju je 12. korpus NOVJ, pa je time put za 
prodor u mačvansku ravnicu i u Šabac bio otvoren.<sup>66</sup> Njemački izvještaj 
od 27. septembra sumirao je akciju i njene posljedice ovako: »Neprijateljski 
12. korpus u napadu prema Šapcu stjerao je Račićeve četničke trupe na mačvansku 
ravnicu. .. Čini se da se i ove četničke jedinice, nakon što je potvrđen 
Mihailovićev prelaz preko Drine, namjeravaju povući u Bosnu. Time se naš 
vlastiti položaj uvelike pogoršava.«<sup>67</sup></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">65 
Mikrofilm br. T-311, rok 194, snimak 105.<span style="letter-spacing:-.55pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:8.0pt;mso-ansi-language:HR">66 
Oslobodilački rat, </span></i><span lang="DE" style="font-size:8.0pt;mso-ansi-language:DE">II, 
</span><span lang="HR" style="font-size:8.0pt;mso-ansi-language:HR">293-295.<span style="letter-spacing:
-.45pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">67 
Mikrofilm br. T-501, rola 257, snimci 158-159.<span style="letter-spacing:-.5pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Nekoliko 
dana poslije ove akcije, 2. oktobra, Račićeva Četvrta grupa jurišnih 
korpusa, ili ono što je od nje ostalo, nalazila se je na području između Šapca 
i Obrenovca, na rijeci Savi. Mihailović je krenuo u istočnu Bosnu, negdje na 
područje Majevice i tamo je postavio svoj štab. Račić je izvijestio Majevički 
korpus da su komunisti zauzeli gradove Valjevo, Loznicu, Lazarevac i Ljig u 
zapadnoj Srbiji, te da su opkolili Šabac.<sup>68</sup> Shvaćajući beznadnost 
četničko-njemačkog položaja u sjeverozapadnoj Srbiji, Račić je odlučio da 
se izvuče iz četničkog sporazuma s </span><span lang="DE" style="mso-ansi-language:DE">von</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">Jungenfeldom</span><span lang="HR" style="mso-ansi-language:HR">. 
Njegove su snage pretrpjele teške gubitke i on je htio ne samo da te ostatke sačuva 
od uništenja, nego i da se stavi u bolji položaj za buduće manevre. Ali 
umjesto da krene u Bosnu i pridruži se Mihailoviću, razlomio je svoje snage u 
male grupe i 3. ili 4. oktobra naredio im je da pođu na jug do doline Zapadne 
Morave i Đetinje, gdje bi se mogle pridružiti ostalim četničkim grupama i čekati 
na daljnji razvoj događaja.<o:p>
</o:p>
</span></p>
<span lang="HR" style="font-size:8.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">68 Mikrofilm br. T-311, rola 189, snimak 984.</span>
<p>
<br>
<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_71.htm"><b>Prethodni dokument</b></a></TD>
<TD><a href="40_73.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

