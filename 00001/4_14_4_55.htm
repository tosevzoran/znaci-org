<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_54.htm"><b>Prethodni dokument</b></a></TD>
<TD><a href="4_14_4_56.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST ŠTABA KOMANDE CRNE GORE I STAROG RASA OD 2. 
SEPTEMBRA 1944. KOMANDANTIMA KOLONA ZA NAPAD NA 3. DIVIZIJU NOVJ KOD KOLŠINA1</strong></p>
<p align="center">ŠTAB</p>
<p align="center">KOMANDE CRNE GORE I STAROG RASA</p>
<p align="center">O. Br. Službeno</p>
<p align="center">NAJSTROŽIJE NA LIČNOST</p>
<p align="center">2. septembra 1944. godine u 21. čas Položaj</p>
<p align="center">ZAPOVEST</p>
<p>(Sekcije: Kolašin—Žabljak 1 : 100.000 — izdanje nemačkog instituta).</p>
<p>Manje komunističke snage drže Berane, Andrijevicu i Kolašin.2</p>
<p>Naše snage iz Sandžaka spojile su se sa snagama oko Moj-kovca.3</p>
<p>U cilju uništenja i proterivanja komunista,—</p>
<p>NAREĐUJEM:</p>
<p>1) Kolona K-dt kap. Miljan Mandić4Sastav: Morački odred.</p>
<p>3. septembra u 1. čas5 polazi najkraćim pravcem preko Sinjajevine ka 
Vratlu, s tim što Vratio zatvara manjom snagom, a jačom snagom dej-stvuje 
preko Lipova u pravcu Vučeva.6</p>
<p>Po izbijanju Kapetana Lalića7 u oblasti Kolašina, ulazite u sastav njegove 
kolone.</p>
<p>2) II kolona K-dt kap. Lalić Aleksa. Sastav: Andrijevička brigada Bataljon 
Šćepanovića.Grupa Nasta Milečića. Grupa Jovana Radonjića.</p>
<p>3. septembra u 1. čas nadire pravcem: Mojkovac — Večerinovac — Škara 
— Katun — Poljski9 — Lučka Gora — Markovo Brdo — Kolašin.</p>
<p>Desno održavati vezu sa kolonom pod I), a levo sa kolonom pod III).</p>
<p>3) III kolona K-dt kap. Arsović Dušan Sastav: 6. puk Bataljon br. 11.11</p>
<p>3. septembra u 1. čas nadire pravcem: Uloševine — Medeno Guvno — 
Vaganica10 — Šiška — Ključ — Šljivovica.</p>
<p>Desno održavati vezu sa kolonom pod II), a levo se o-bezbediti.12</p>
<p>4). Majoru Ružiću naređeno je, da sa celokupnom snagom dej-stvuje preko 
Sinjajevine i zatvori Javorje i Kape Moračke.B</p>
<p>5.&nbsp; — Komandanti kolona održavaće što čvršću vezu među sobom. 
Način održavanja veze: kuririma i signalnim raketlama.</p>
<p>Ključ signalnim raketlama:</p>
<p>—&nbsp; dve razne raketle označavaju mesto gde se nalazi glavnina,</p>
<p>—&nbsp; dve crvene raketle veću opasnost ispaljene u pravcu odakle 
opasnost dolazi,</p>
<p>—&nbsp; prednja odelenja, mesta izbijanja označavaju paljenjem vatre.</p>
<p>6.&nbsp;— Ugovoreni znaci: za:</p>
<p>—&nbsp; 3. septembar: Milan—Marko.</p>
<p>—&nbsp; 4. septembar: Sloboda—Pobeda.</p>
<p>—&nbsp; 5. septembar: Obilić—Karađorđe.</p>
<p>7.&nbsp; — Na slučaj pojave neprijateljskih avijona skrenuti pažnju 
ljudstvu, da ne trči već na dati znak »avioni« sklanjaju se na prikrivenijem 
mestu, a na otvorenom mestu, zaostanu dok opasnost prođe.</p>
<p>8. — Ljudstvu po svaku cenu zabraniti pljačku, već u koliko se ukaže 
potreba za ishranom, ovo vršiti putem rekvizicije preko određenih odelenja i 
postojećih mesnih vlasti.</p>
<p>9. — Ja ću se nalaziti sa štabskom četom na pravcu kolone pod II).</p>
<p align="center">KOMANDANT, POTPUKOVNIK,</p>
<p align="center"><strong>Pav. I. Đurišić</strong></p>
<p align="center">Dostavljeno:</p>
<p align="center">K-tima kolona, pismeno u 21. č. Načelnik štaba, major</p>
<p align="center"><strong>Savo M. Vukadinović</strong></p>
<p align="center">M.P.14</p>
<p>1&nbsp; Original (pisan na mašini, ćirilicom) u Arhivu VII, Ča. k. 131. 
reg. br. 37/3 (CG-V-1124/1).</p>
<p>2&nbsp; Reč je o delovima 3. divizije NOVJ (vidi dok. br. 39, nap. 3).</p>
<p>3&nbsp; Vidi dok. br. 51.</p>
<p>4&nbsp; Tada je bio komandant 1. kolašinske brigade Kolašinskog korpusa.</p>
<p>5&nbsp; Na originalu je »1 čas« dopisan mastilom umesto »4 časa«, kako 
je ranije stajalo. To isto je učinjeno gde god, dalje, piše »1 čas«.</p>
<p>6, 9 i 10 Ta mesta nisu nađena na karti 1:100.000, postoje Vučije i Vagani, 
a katun Poljski je, verovatno, lokalni naziv.</p>
<p>7 Aleksandar Aleksa.</p>
<p>8 Ta brigada je pripadala Komskom korpusu.</p>
<p>11 Odnosi se na nemački bataljon 363. puka 181. pešadijske divizije (vidi 
dok. br. 51).</p>
<p>12 Za izvršenje dobijenog zadatka, komandant 3. kolone je od tri bataljona 
6. puka obrazovao dve napadne kolone: jednu (jačine jednog bataljona) pod 
komandom kapetana Vojislava Bojičića i drugu (jačine dva bataljona) pod 
komandom kapetana Vukašina Bojovića (Arhiv VII, Ča, k. 138, reg. br. 39/3: 
zapovest komandanta 3. kolone od 3. septembra 1944).</p>
<p>13&nbsp; U naređenju Štaba Komande Crne Gore i Starog Rasa od 2. septembra 
1944. majoru Ivanu Ružicu, komandantu Durmitorskog korpusa, između ostalog, piše:</p>
<p>»Odmah po prijemu ovoga naređenja izvršite mobilizaciju ce-lokupnog naoružanog 
ljudstva Šavničkog sreza i postupite u duhu priložene zapovesti...</p>
<p>U zapovesti je naređeno da taj komandant sa svojim snagama zatvori Javorje i 
Kape Moračke. Međutim, to je samo za prvi period operacije — dok se ne 
ispolji naše dejstvo u pravcu Kolašina i Mo-rače, a odmah u ovom momentu taj 
komandant ima inicijativu da sa snagama pređe u napad-«.</p>
<p>Na tom naređenju je crvenom olovkom dopisano: »Primljeno 5/1—1945« (5. 
januara 1945., prim. red.) sa potpisima majora Ivana Ružica i kapetana Petra 
Cukovića (Arhiv VII, Ča, k. 138, reg. br. 36/6).</p>
<p>14&nbsp; Okrugli pečat: »Komanda jugoslovenske vojske u otadžbini — 
Gorski štab«.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_54.htm"><b>Prethodni dokument</b></a></TD>
<TD><a href="4_14_4_56.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
