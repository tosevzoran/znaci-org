<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_18.htm"><b>Prethodni dokument</b></a></TD>
<TD><a href="38_20.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-left:.5pt;text-align:center;
background:white"><b><span lang="SR-CYR" style="mso-ansi-language:SR-CYR">POSLEDICE 
SUKOBA</span></b><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="margin-top:11.75pt;margin-right:.7pt;margin-bottom:
0mm;margin-left:0mm;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
noći izmeću 1. i 2. novembra, po naredbi Vrhovne četničke komande, sve 
njihove jedinice napuštaju zajedničko ratište u blokadi Kraljeva, ali i na 
drugim mestima gde su do tada vodili zajedničku borbu protiv Nemaca. Umesto na 
okupatora, sada sva vojna dejstva četnici usmeravaju na zauzimanju gradova. Žestoke 
borbe počinju da se vode za osvajanje Užica, Čačka, Požege, Gornjeg 
Milanovca, Guče, Kosjerića... U isto vreme jedan broj partizanskih odreda se 
povlači sa fronta kod Kraljeva radi sprečavanja da četnici preuzmu ove 
gradove. Posle nekoliko dana žestokih borbi četnici bivaju poraženi i svi ovi 
gradovi ostaju u rukama partizana. U tim mećusobnim borbama bilo je mrtvih na 
obe strane, kao i zarobljenih. I dok partizani sve zarobljene četnike po razoružanju 
puštaju kućama, četnici za zarobljene partizane organizuju zatvore, koji 
postaju prava mučilišta. U mnogim mestima dolazi do masovnog ubijanja 
zarobljenih partizana, a jedan veći broj se predaje Nemcima u zamenu za 
municiju i naoružanje. Neobuzdani četnički komandanti vršili su masovan 
pokolj i nad partizanskim borcima. Brajići, Kosjerić, Venac u Lisi su prava mučilišta 
i stratišta partizanskih boraca. Pored tih mesta, na čitavoj teritoriji u 
novembru vrše se pojedinčna ubistva; naročito su stradali pozadinski radnici.<sup>75<o:p>
</o:p>
</sup></span></p>
<p class="MsoNormal" style="margin-top:11.75pt;margin-right:.7pt;margin-bottom:
0mm;margin-left:0mm;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">75. Čačanski kraj u NOB - hronologija događaja&quot;, koji se odnose 
na novem-bar, str. 138-180.<o:p>
</o:p>
</span></b></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:1.45pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">O 
ovim zločinima koje su četnici izvršili prema borcima Čačanskog 
partizanskog odreda u novembru kao i decembru 1941. godine autori nisu hteli da 
pišu. Zbog toga, radi istine i rasvetljenja &quot;Zatamnjene prošlosti&quot;, 
osvrćemo se na te žrtve, radi naših građana, da saznaju pravu istinu, a da 
pomognemo autorima da dođu do prave istine, jer više puta rekoše da im je to 
jedini cilj - istina.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:1.45pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Krvavi 
pir nad zarobljenim partizanima počeo je žandarmerijski narednik Filip Ajdačić. 
On je 31. oktobra, pet dana posle sporazuma o zajedničkoj borbi protiv 
okupatora koje su u Brajićima potpisali Tito i Draža Mihailović, zauzevši 
Kosjerić, zarobio 80 partizana. Grupu od 70 boraca je sproveo u Brajiće, gde 
je bio zatvor četničke Vrhovne komande, a njih 10 je osudio na smrt. Njih je 
streljao u Mionskim Ridovima 2. novembra. Posle nekoliko dana, kada su partizani 
ponovo zauzeli Kosjerić, leševi pobijenih su pronađeni. Posebna komisija građana 
sačinila je zapisnik koji svedoči kakav je masakr izvršen nad streljanim. U 
zapisniku piše: &quot;Po telima žrtava bile su vidljive modrice, tela 
izbodena, primećuju se tragovi paljenja kod žena po vratu i dojkama, izbijeni 
zubi, otsečeni nosevi i uši, kosti ruku i nogu prebijane, slomljene vilice, 
izbijene oči...&quot;<sup>76<o:p>
</o:p>
</sup></span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:1.45pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">76. &quot;Užička republika&quot;, knj. 2, Beograd, 1978, str. 154.</span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></b></p>
<p class="MsoNormal" style="margin-left:38.9pt;line-height:13.45pt;mso-line-height-rule:
exactly;background:white"><span lang="SR-CYR" style="mso-ansi-language:SR-CYR">Tu 
su ubijeni:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:.5pt;margin-right:.7pt;margin-bottom:0mm;
margin-left:0mm;margin-bottom:.0001pt;text-align:justify;text-indent:38.9pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Milivoje 
M. Kević, veterinar, borac Užičkog NOP odreda, rodom iz Kosjerića; Jelena - 
Jela Gmizdović tuvić, učiteljica, rodom iz Zemuna, službovala u Sečoj Reci; 
Mileva Kosovac, učiteljica, učesnik NOP-a, rodom iz Otočca, službovala u 
Taoru kod Kosjerića; Prvoslav Gmizdović, sudija, saradnik NOP-a, rodom iz Užica, 
živeo u Kosjeriću; Maksim Marković, zemljoradnik, saradnik NOP-a iz Kosjerića, 
Velimir Joksimović, metalski radnik, borac Valjevskog NOP odreda, rodom iz 
Ljubiša; Dragoljub Lukić, zubotehničar, borac Valjevskog NOP odreda, rodom iz 
Bugojna, živeo u Valjevu, i Dragoljub - Dragi Marković, kamenorezac, borac Užičkog 
NOP odreda iz Kosjerića. Drugog dana, odnosno 3. novembra, u Skakavcima je 
ubijen Jordan Đukanović, rodom iz Kosjerića.<sup>77<o:p>
</o:p>
</sup></span></p>
<p class="MsoNormal" style="margin-top:.5pt;margin-right:.7pt;margin-bottom:0mm;
margin-left:0mm;margin-bottom:.0001pt;text-align:justify;text-indent:38.9pt;
line-height:13.45pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">77. Gojko Škoro, &quot;Istina je u imenima&quot;, Čačak, 2003, str. 
65-67.</span><span lang="DE" style="font-size:10.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:38.9pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Ajdačić 
je ponovio zločin 9. novembra ubivši u Divčića potoku kod Kosjerića još 
osam boraca. To su: Vladeta Rosić, obućar, komesar čete, rodom iz Užica; 
Tanasije - Tasa Milosavljević, učitelj, komandir čete u Račanskom odredu, 
rodom iz Brestovca kod Negotina, živeo u Bajinoj Bašti; Milomir Dimitrijević, 
zemljoradnik, borac Užičkog NOP odreda iz Borotine kod Bajine Bašte; Milomir 
Kovačević, trgovac, borac, rodom iz Čigote kod Kosjeri-ća; Svetozar Savić, 
trgovac, saradnik NOP-a iz Kostojevića; Dobrinko Vukašinović, zemljoradnik, 
borac Užičkog NOP odreda iz Dragosine kod Bajine Bašte, i Milomir Mićović, 
učitelj, borac Užičkog NOP odreda, rodom iz Godovika.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:38.65pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Autori 
u svojim kazivanjima a na strani 358 saopštiše da je ovde streljano samo devet 
osoba, umesto 18!<o:p>
</o:p>
</span></p>
<p class="MsoNormal" style="margin-left:.25pt;text-align:justify;text-indent:
38.65pt;line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
jesen 1941. godine Brajići su bili središte za pravu stravu u mučenju 
zarobljenih partizana. To je bio zatvor Četničke vrhovne komande, kojim je 
rukovodio Ilija Orelj. Sa njim su bili oficiri koji su u tim prvim danima činili 
najveće zločine prema zarobljenicima: Milojko Borovnjak iz Brezne, Milomir 
Maksimović iz Užica, Sreten Čutović iz Pranjana i Milisav Radović iz Ljubića. 
Prve žrtve na ovom stratištu bili su zarobljeni partizani u bolnici u Gornjoj 
Gorevnici, i deo partizana zarobljen u takovskom kraju. Njih ukupno 14 streljano 
je 5. novembra na Drenovom vrhu, u neposrednoj blizini Brajića. Autori na 
stranicama svoje knjige napisaše da su streljana samo osmorica. S obzirom na 
ovu razliku, nužno je videti ko su streljani.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:1.45pt;margin-bottom:.0001pt;text-align:justify;text-indent:24.7pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">To 
su: Blagomir M. Buđevac, zemljoradnik, borac Čačanskog NOP odreda, rodom iz 
Gornje Gorevnice, Milenko S. Jevtović, zezemljoradnik, borac Takovskog 
bataljona, rodom iz Leušića; Stojan Koraksić , učitelj, upravnik bolnice, 
borac Podrinjskog NOP odda. rodom iz Gornje Gorevnice; Dragoslav Krdžić, 
zemljoradnik, predsednik NOO u Gornjoj Gorevnici; Radoljub Krdžić, 
zemljoradnik, sekretar Okružnog komiteta SKOJ-a za Čačak, rođen u Gornjoj 
Gorevnici; Milovan Paunović, zemljoradnik, borac Takovskog bataljona iz Leušića; 
Stanko Petrinič, izgnanik iz Slovenije, borac Čačanskog partizanskog odreda, 
živeo u Gornjoj Gorevnici; Ratko Petrović, stolar, komesar Kolubarskog 
bataljona Valjevskog NOP odreda iz Mionice; Hristivoje Petrović, krojač, 
politički komesar Kosmajskog NOP odreda, rodom iz Katrge, živeo u Beogradu; 
Vukosav Popović, učenik, borac Čačanskog NOP odreda iz Gornje Gorevnice; Živorad 
Popović, učenik, borac Čačanskog NOP odreda, rodom iz Gornje Gorevnice, i 
Sekula Šajinović, zemljoradnik, borac Čačanskog NOP odreda, rodom iz Gornje 
Gorevnice.<sup>78<o:p>
</o:p>
</sup></span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:1.45pt;margin-bottom:.0001pt;text-align:justify;text-indent:24.7pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">78. &quot;Čačanski kraj u NOB - pali borci i žrtve&quot;.<o:p>
</o:p>
</span></b></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Četvrtog 
novembra četnici su na putu od Mionice ka Ravnoj gori presreli jednu grupu 
boraca koja je upućena iz Beograda na slobodnu teritoriju da bi popunila 
sanitetsku službu u partizanskim odredima. Grupa je brojala 33 borca, među 
kojima i 19 žena. Neki su bili ranjenici, a drugi su obezbeđivali grupu na 
putu. Čitavu ovu grupu su sproveli na Ravnu goru, a zatim u Brajiće. Posle 
saslušanja izdvojeno je 14 žena, koje su na Drenovom vrhu streljane. Njihova 
imena su: Ljubinka Atanacković - Dikić, tekstilna radnica - bolničarka, rođena 
u Ritopeku kod Grocke; Olivera Banjak - doktorka Olja, student - borac - bolničarka 
u Posavskom NOP odredu, rođena u Beogradu; Milena Velimirović - Ilić Milena 
Bosanka, učiteljica, rođena u Jahovcu kod Vlasenice, bolničarka u Kosmajskom 
NOP odredu; Lota Ejdus, lekar, rođena u Beogradu, lekar u Kosmajskom NOP 
odredu, živela u Beogradu: Olga - Olava - Jojić, službenica, borac kosmajskog 
NOP odreda; Ljubica Rakić - Korošec, tekstilna radnica iz Beograda, bolničarka 
u Kosmajskom NOP odredu, Draginja - Draga Todorović - Milošević, profesor iz 
Velike Gradiške, bolničarka u Kosmajskom NOP odredu; Zora Čalenić, krojačka 
radnica iz Srbobrana, živela Beogradu, bolničarka Kosmajskog NOP odreda; Beba, 
tekstilna radnica iz Beograda, bolničarka; Boba, učenica gimnazije, bolničarka 
u Kosmajskom NOP odredu; Dara Tadić - Popović, službenik, rođena na Kosovu, 
živela u Beogradu, bolničarka u Posavskom NOP odredu. Sa njima je streljan i 
Dragoljub Dobošarev Ilić, učitelj iz Valjeva, komesar Komande mesta u 
Mionici.<sup>79<o:p>
</o:p>
</sup></span></p>
<p class="MsoNormal" style="text-align:justify;text-indent:10.0mm"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">79. &quot;Čačanski kraj u NOB - pali borci i žrtve&quot;.<o:p>
</o:p>
</span></b></p>
<p class="MsoNormal" style="margin-top:.25pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Na 
ovom stratištu su 9. novembra usmrćeni: Dragiša Radović Kalajdžija, 
limarski radnik iz Berkovca kod Mionice, borac Kolubarskog NOP odreda; Boško 
Stojanović, železničar iz Gorića kod Valjeva, komesar čete u Kolubarskom 
NOP odredu; Milan Stojanović - Brka, potkivač iz Mionice, predsednik NOO u 
Mionici; Miodrag Dragan Stuparević, lekar iz Mionice, saradnik NOP-a; Milutin 
Ćosić, zemljoradnik, član NOO u Mionici, Šerif Husrefović, bravarski radnik 
iz Smederevske Palanke, borac Drugog šumadijskog NOP odreda, i Despot Sekulić, 
opančarski radnik, iz Mionice, član NOO u Mionici.<sup>80<o:p>
</o:p>
</sup></span></p>
<p class="MsoNormal" style="margin-top:.25pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">80. &quot;Čačanski kraj u NOB - pali borci i žrtve&quot;.<o:p>
</o:p>
</span></b></p>
<p class="MsoNormal" style="margin-top:.5pt;margin-right:.7pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Teško 
je opisati načine mučenja kroz koje su prošli zatvorenici u Brajićkom 
zatvoru. Preživeli su svedočili:</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:39.1pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">&quot;Najpre 
su sa svakog na kome je bilo šta od vredne odeće sve skinuli, a zatim su 
tukli,tukli do besvesti, divljački, satanski. U tome se isticao četnički 
oficir Reljić. On je uz svako pitanje tukao motkom. Premlaćene su potom opet 
vraćali u podrum... Zarobljeni kojima je posle saslušanja skinuta skoro sva 
odeća drhtali su u blatnjavom podrumu od novembarske hladnoće i od straha pred 
neizvesnošću. U jednom malom podrumu gde je najpre jedva stalo šest 
zarobljenih &quot;školaca&quot; (đaka i studenata), naknadno je ubačeno još 
sedam. Njih 13 u tom prostoru nisu mogli ni stojeći da se okrenu.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:39.35pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">...Četvrtog 
dana četnici su otvorili podrum i isterali sve napolje. Odnekud se pojavi četnik 
Milisav Radović iz okoline Čačka, doneo je mokre konopce i počeo da vezuje 
zarobljene i isprebijane.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Razmeću 
se meću zarobljenim partizanima četnički oficiri Dušan Topalović i Ilija 
Orelj.&quot;<sup>81<o:p>
</o:p>
</sup></span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">81. Rade Poznanović, Milan Raonić i Milorad Radojičić, &quot;Tragom 
izdaje&quot;. Valjevo, 1987, str. 163.<o:p>
</o:p>
</span></b></p>
<p class="MsoNormal" style="margin-left:.25pt;text-align:justify;text-indent:
39.1pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Krvavi 
tragovi četničkih zlodela ostali su iz tih dana i u Dragačevu, na Vencu u 
selu Lisi, gde se, posle povlačenja sa Kraljeva i poraza na Čačku, sa svojim 
odredom povukao Miloje Mojsilović. Tu je formiran zatvor, koji je, po onome što 
se u njemu činilo nad zarobljenim partizanima, bio poznat u ovom kraju. Ovde su 
vršena neviđena mučenja i grupna i pojedinačna ubistva.<o:p>
</o:p>
</span></p>
<p class="MsoNormal" style="margin-left:.25pt;text-align:justify;text-indent:
39.1pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
borbama izmeću partizana i četnika na području Kaone 18. novembra 1941. četnici 
su uspeli da zarobe grupu od 18 partizana. Odmah po završenoj borbi zarobljene 
partizane su sproveli na Venac u Lisu. Tu je usledila odluka Mojsilovićevog štaba 
da se svi zarobljenici pobiju, što je i učinjeno 19. novembra. Štab Kopaoničkog 
NOP odreda, pošto je kod njih bilo zarobljenih četnika, 19. novembra, po 
kuriru šalje ponudu štabu četničkog odreda u Lisi da izvrši zamena 
zarobljenika. Štab četničkog odreda iz Lise odgovara: &quot;Mi smo vaše 
pobili, vi radite sa našim šta hoćete&quot;.<sup>82<o:p>
</o:p>
</sup></span></p>
<p class="MsoNormal" style="margin-left:.25pt;text-align:justify;text-indent:
39.1pt;line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">82. &quot;Partizanski odredi Kopaonički, Šaljski, Ibarski&quot;, 
Kosovska Mitrovica, 1981, str. 185.<o:p>
</o:p>
</span></b></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:36.7pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Tu 
je život na svirepi način okončan borcima Kopaoničkog NOP odreda. Streljani 
su: Svetozar Andrejević, limar iz Prizrena Ljubo Janković, zemljoradnik iz Jarčujaka 
- Kraljevo; Đorđe Milojević, zemljoradnik iz Kosovske Mitrovice; Ilija 
Borjan, zemljoradnik, B. Polje (Korenica); Ilija Vuković, zemljoradnik iz 
Komorana; Aleksandar Đorđević, ćak, selo Vražgoranac, Krajina; Marko Živković, 
zemljoradnik iz Korenice; Ljubomir Lalatović, zemljoradnik, Kranjci, srez drenički; 
Strahinja Tomašević, zemljoradnik, selo Prilužje - Vučitrn; Boško Živković, 
zemljoradnik, Binići - studenički srez; Blagoje Laković, zemljoradnik iz 
Kosovske Mitrovice; Nikola Pešterac, zemljoradnik iz Vrdila, Kraljevo; Miroslav 
Milovanović, pekar iz Novog Pazara i Mašan Vuletić, poreznik iz Crne Gore.<sup>83<o:p>
</o:p>
</sup></span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:36.7pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">83. &quot;Partizanski odredi Kopaonički, Šaljski, Ibarski&quot;, 
Kosovska Mitrovica, 1981, str. 182.<o:p>
</o:p>
</span></b></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:36.5pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Tragična 
je sudbina Milića Glavinića, opančara iz Gliječe (Ivanjica) i Draga Žarkovića, 
bravara iz Kosovske Mitrovice, koji su prilikom izvo</span><span lang="HR" style="mso-ansi-language:
HR">đ</span><span lang="SR-CYR" style="mso-ansi-language:SR-CYR">enja na 
streljanje uspeli da pobegnu. Glavinića su uspeli sutradan da uhvate i njega je 
streljao Milan Milićević, sin kapetana Milićevića, dok je Drago Žarković 
naknadno uhvaćen u Kaoni, pa pošto je u bekstvu bio ranjen, sproveden je u gučku 
bolnicu, gde ga je kasnije sekirom usmrtio Milan Vukosavljević, zvani Zver.<sup>84<o:p>
</o:p>
</sup></span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:36.5pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">84. &quot;Partizanski odredi Kopaonički, Šaljski, Ibarski&quot;, 
Kosovska Mitrovica, 1981, str. 183.<o:p>
</o:p>
</span></b></p>
<p class="MsoNormal" style="margin-top:.25pt;text-align:justify;text-indent:37.2pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Kako 
su ovi partizani mučeni i kako su nad njima izvršena ubistva, posle rata je 
svedočio Nikola Šuluburić, pre rata opštinski pisar i blagajnik u Lisi, a za 
vreme ovog zločina pisar kod kapetana Milića Milićevića, komandanta mesta u 
Lisi. Svedočio je o samom činu izvršenja kazne: kada je konstatovano da u 
raci ima još živih, Milan Milićević i pop Miodrag - Dragan Šolajić okončavaju 
život preživelim. Čine to tako: &quot;Milan uskače u raku, a za njim pop Šolajić 
i iz pištolja gađaju u glavu. I tako svakog koji je ostao u životu...&quot;<sup>85<o:p>
</o:p>
</sup></span></p>
<p class="MsoNormal" style="margin-top:.25pt;text-align:justify;text-indent:37.2pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">85. &quot;Partizanski odredi Kopaonički, Šaljski, Ibarski&quot;, 
Kosovska Mitrovica, 1981, str. 183.<o:p>
</o:p>
</span></b></p>
<p class="MsoNormal" style="margin-top:.5pt;margin-right:0mm;margin-bottom:0mm;
margin-left:.5pt;margin-bottom:.0001pt;text-align:justify;text-indent:37.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Opisujući 
pojedinosti ovog zločina, Nikola Šuluburić navodi da je bio prisutan kada se 
ubica Milan Milićević vratio posle zločina, opisivao prizor koji je ugledao 
posle pucnja u glavu zarobljenika. Šuluburić mu je, na njegovo traženje, 
doneo rakije, a smirivali su ga i tešili pop Šolajić i otac Milić. Pop je 
govorio: &quot;Nisi učinio nikakav greh što si ubio komunistu, već dobro delo 
za hrišćansku veru, gospoda Boga i kralja&quot;. A otac ga je prekorevao: 
&quot;Šta ti je, šta si se zbog toga uzbudio... Pa ti si vojnik!&quot;<sup>86<o:p>
</o:p>
</sup></span></p>
<b><span lang="SR-CYR" style="font-size:10.0pt;mso-bidi-font-size:12.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:SR-CYR;mso-fareast-language:EN-US;mso-bidi-language:AR-SA">86. 
&quot;Partizanski odredi Kopaonički, Šaljski, Ibarski&quot;, Kosovska 
Mitrovica, 1981, str. 185 - 186.</span></b>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_18.htm"><b>Prethodni dokument</b></a></TD>
<TD><a href="38_20.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

