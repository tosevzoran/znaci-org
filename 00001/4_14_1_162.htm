<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_161.htm"><b>Prethodni dokument</b></a></TD>
<TD><a href="4_14_1_163.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 162</strong></p>
<p align="center"><strong>IZVEŠTAJ MAJORA PETRA BAĆOVIĆA I DOBROSAVA JEVĐEVIĆA 
S KRAJA AVGUSTA 1942. DRAŽI MIHAILO-VIĆU O POLITIČKOJ SITUACIJI U ISTOČNOJ 
BOSNI I HERCEGOVINI1</strong></p>
<p align="center">OPŠTA POLITIČKA SITUACIJA</p>
<p>U vezi sa dolaskom Trklje i Mitranovića u ove krajeve i njihove želje da se 
sastanu sa Đokom ja sam opširnije razgovarao sa Trkljom.2 Esencijalno je iz 
tog razgovora sledeće: Postoji po njihovom mnenju apsolutna potreba da se od 
strane Bosanaca3 održavaju veze sa Nedićevom vladom, jer je zva-nična Srbija 
sigurno zaleđe i azil za bosanske izbeglice i jer se bez nje ne može voditi 
akcija u Bosni. U vezi toga sam konstatovao da oni drugim očima gledaju na Nedićevu 
akciju nego mi. U vezi sa tim oni žele da pokret u Bosni javno ne treba da bude 
identifikovan sa Dražinim pokretom, nego da figurira kao samostalan.4 To 
obrazlažu i tim da je Draža član londonske vlade i kao takav ne može 
pristati na likvidaciju turskog elementa i hrvatskog, ako neće da se zameri 
vladi, a ako po želji vlade sprečava narodne želje, da će mu se autoritet, 
koji mora biti neprikosnoven okrnjiti u narodu. Osim toga primećuju da se na 
pozicije srpskih komandanata postavljaju stranci većinom Crnogorci koji nemaju 
ni poznavanja ni ljubavi za narod gde dolaze i da nemaju snage da zatalasaju ceo 
narod. Osim ove poslednje primedbe u kojoj ima izvesne tač-nosti sve ostalo po 
našem mnenju je rezultat želje da se ta grupa dočepa vlasti i uticaja u Bosni 
i da to koristi u svoje svrhe. Poznajemo odlično prilike u Bosni znamo da u 
ovom kraju ti ljudi nemaju baš nikoga, pa to saopštavamo, kao elemenat, koji 
može da posluži pri oceni šta da se uradi prema njima. Da bi bili tačno 
obavešteni primećujemo samo, da smo i kod nekih bosanskih izbeglica iz naroda 
primetili izvesnu sentimentalnost prema Nediću. Na teritoriji Hercegovine imamo 
nekoliko lica, koja su se direktno stavila u izmećarsku i špijunsku službu 
Italije. To je dr. Obrad Novaković iz Trebi-nja, koji je prešao u Hercegovini 
i otvoreno traži ulazak ufašističku sranku i koga bi trebalo dezavuisati 
preko Londona, zatim kapetan Uljarević5 koji petlja sa ornogorskim zelenaši-ma 
i Marko Popović u Gacku koji je dostavio Radovana6 i drugove. Poteškoća je u 
tom što ih ne možemo javno likvidirati jer bi to izazvalo sukob sa Italijom, a 
oni svojim radom i parama mogu da korumpiraju mnoge oportuniste i slabe 
karaktere. Probaćemo drugim diskretnim sredstvima. Postoje i sitne grupe 
pomirljivih lica prema partizanima, koje gru-pišu nezadovoljnike i nisu za 
integralan obračun sa komunistima, ovi najviše lansiraju vesti da je naš 
pokret u službi okupatora. Da bi presekli sve akcije rešili smo da se obrazuje 
narodni revolucionarni sud koji sačinjava jedan aktivni su-dija a članovi su u 
svakom srezu komandant brigade, komandant sreza, jedan seljak i jedan građanin.7 
Sud je pokretan i sudi za dela izdaje Otadžbine. U svakom srezu ćemo iznenadno 
jedne noći pohapsiti sva sumnjiva lica onda im redovno suditi. U srezu Gacko to 
smo već izvršili. Sud bi morao ili da oslobodi ili da osuđuje na smrtnu 
kaznu. Nezgodno nam je šta da radimo sa manjim krivcima jer na našem 
teritoriju Italija ne dopušta da imamo svoje koncentracione logore, a u 
italijanske nećemo da ih predajemo. Bilo bi odlično kada bi takve mogao da 
Pavle8 prima u svoje logore, pa po tom molimo odmah odgovor. Italijani po malo 
sa rezervom gledaju na našu snagu, pa su počeli da u Hercegovini u čisto 
muslimanskim i katoličkim krajevima da organizuju posebne muslimanske i katoličke 
dobrovoljačke jedinice, boje i naoružavaju sada već u Ljubuškom i Konjicu. 
Pratimo pažljivo ovu novu fazu njihove politike. Inače oni posle slučaja sa 
Radovanom vrlo su podozrivi i ne diraju nas samo od straha od sukoba i straha od 
iznenađenja na frontovima. Za ilustraciju prilika u njihovoj vojsci šaljemo 
vam sledeće saopštenje: Trebalo nam je da u srezu konjičkom izvršimo akciju 
čišćenja u nekim muslimanskim ustaškim selima. Da bi to bilo legalizovano 
kapacitirali smo jednog talijanskog oficira koji je želeo unapređenje, da napiše 
relaciju kako su u tim selima partizani. Mi smo uništili ustaška sela ubili 
pedeset i osam ustaša, a on se je zaderao nožem po ruci, objavio da je ranjen 
u toj akciji, dobio odlikovanje i sprečio sve represalije talijanske i hrvatske 
vojske u tom kraju. Problem hrvatske pravoslavne crkve sve se razbistrava. Sad 
su domete naknadne odredbe po kojima svako ko zamoli može da bude primljen u tu 
veru. Prijavio se je veliki broj Hrvata i muslimana, a namera im je da se 
dokopaju vlasti u crkvenim opštinama i otuđe u korist Hrvatske ogromna imanja 
naše crkve. Sa druge strane ne mogu biti primljeni u tu veru oni Srbi koji su 
ranije zatražili prelaz u katoličanstvo. Pri organizaciji vojske nailazimo na 
velike poteškoće sa komandnim osobljem. Većina komandanata sauno su oficiri a 
nemaju uslova da budu pravi narodni oficiri to jest i moralni i politički 
duhovni vođe naroda u svojoj zoni. Osim toga je i Bajo9 poslao neke svoje 
oficire, koji se pozivaju na to da oni ne mogu da napuste svoje položaje bez 
sporazuma sa njim. No nezavisno od ovih sitnih neprilika hoćemo da 
konstatujemo, da mi na našoj teritoriji 10imamo i najorganizovaniju i 
najbrojniju i najdisciplinovaniju vojsku od svih sa kojima sada raspolaže naša 
akcija. Trupe su pokretne, dobro naoružane i u stanju su što je dokazala i Foča 
izvršiti svaki zadatak. Apsolutno naglašujemo potrebu da se nama koji nosimo 
odgovornost za te trupe ne šalje sa strane komandni elemenat osim delegata 
vrhovne komande, da se ne vrše operacije na našem terenu bez našeg pristanka 
i da jedinicama u operacijama komanduju njihovi stalni komandanti. Dok se završi 
organizacija u Istočnoj Bosni vi možete raspolagati kod nas sa apsolutno 
sigurnih dvanaest hiljada vojnika.11</p>
<p>Hrvatska vojska je u rasulu, najveći deo koketira sa partizanima, a jedan 
manji deo spreman je da pređe nama kad god zatražimo. Nezgodno je iz taktičkih 
razloga što su crnogorske trupe12 u Foči pobile i domobrane, jer u slučaju da 
ih pustimo slobodnih deset idući put će se predati pet stotina a ubijanjem u 
njima stvaramo očajničku hrabrost samoodbrane. Pitanje muslimana vrlo je 
delikatno. Narod neće da čuje za saradnju sa njima i već je formirao uverenje 
u duši da njih mora da nestane. Sa druge strane politička taktika iziskuje 
prividnu saradnju u zonama gde su oni još jaki i gde ih Ne-mci favorizuju. Mi 
tim srpski orijentisanim muslimanima poručujemo da je jedini put da se izmeni 
raspoloženje naroda u tom, da oni sami za svoj račun formiraju muslimanske 
jedinice da se te jedinice upuštaju u borbu sa ustašama muslimanima i 
katolicima, da ih uništavaju i tim daju uverenja svom pravom raspoloženju.13 
Oportunizam i neutralnost ne mogu nikoga da ubede.</p>
<p>Ne stoje nam dobro pozicije kod takozvanih jugoslovenski orijentiranih Hrvata 
u dubrovačkom primorju i Hercegovini. Oni osećaju da je narodno raspoloženje 
ekskluzivno srpsko i orijentiraju se sve više prema partizanima. Pri tom je 
nezgodno za nas što oni Italijane smatraju svojim glavnim neprijateljima pa i 
iz taktičkih razloga ne razumevaju saradnju sa njima. Sam Maček14 preko svojih 
delegata drži se bolje i nekidan su njegovi emisari u Dubrovniku tražili da se 
ne napada Jevđević. Inače i kod njih postoji koncepcija o konfederaciji i 
izmeni stanovništva. Svi Jevreji sa ovog terena orijentirani su komunistički.</p>
<p align="center"><strong>D. Jevđević</strong></p>
<p align="center"><strong>Petar Baćović</strong></p>
<p>1&nbsp; Original (pisan na mašini, ćirilicom) u Arhivu VII, Ča, k. 222, 
reg. br. 56/5 (BH-P-173). Dokumenat je bez datuma, pisan, verovatno, krajem 
avgusta 1942 (posle četničkog napada na Foču 19. avgusta).</p>
<p>2&nbsp; Major Baćović je 20. avgusta 1942. obavestio Dražu Mihailovića da 
se kod njega nalaze Borivoje Mitranović Bora i Lazar Trklja (Arhiv VII, Ča, k. 
280, reg. br. 1/1).</p>
<p>3&nbsp; i 4 Odnosi se na Gorski štab bosanskih četničkih odreda pod 
komandom Stevana Botića. O odnosima između tog štaba i Draže Mihailovića, 
vidi dok. br. 122, 127, 133, 139 i 140.</p>
<p>5&nbsp; Kostadin Kosta.</p>
<p>6&nbsp;Džons (Jones) Roland.</p>
<p>7&nbsp; Komanda operativnih jedinica istočne Bosne i Hercegovine je 6. 
septembra 1942. izdala »Uredbu o osnivanju i poslovanju vojnočetničkog suda«. 
Uredbom su predviđene najoštrije kazne (većinom smrtne) za lica koja aktivno 
rade, pomažu ili simpatišu NOP. Arhiv VII, Ča, k. 171, reg. br. 1,3/3.</p>
<p>8&nbsp; Đurišić.</p>
<p>9 Stanište.</p>
<p>10&nbsp; Tekst u nastavku, do kraja rečenice, major Zaharije Ostojić je, 
olovkom, na originalu podvukao i na margini dopisao: »To je apsolutna laž«.</p>
<p>11&nbsp; Taj podatak je, olovkom, na originalu podvučen, a u produžetku 
dopisano: »Sve tendenciozno i netačno! Pokretno najviše 2.000«.</p>
<p>12&nbsp; Reči »crnogorske trupe« su na originalu podvučene, a ispod njih 
dopisano: »To su činile i hercegovačke«.</p>
<p>13&nbsp; U ime četničke Vrhovne komande, Dribrosav Jevđević je, krajem 
avgusta 1942, u odgovoru na pismo Muslimana izneo stav prema Muslimanima i 
istakao da se (kolektivno raspoloženje Srba (prema njima može izmeniti samo 
ako fanmiTaju muslimanske jedinice i stupe u borbu pro tiv svih onih protiv 
kojih i četnici vade borbu (Arhiv VII, Ča, k. 222, reg. br. 54/5).</p>
<p>14&nbsp;Dr Vladko, vođa HSS.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_161.htm"><b>Prethodni dokument</b></a></TD>
<TD><a href="4_14_1_163.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
