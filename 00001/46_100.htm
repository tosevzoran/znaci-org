<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_99.htm"><b>Prethodni dokument</b></a></TD>
<TD><a href="46_101.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading231" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;mso-pagination:widow-orphan lines-together;page-break-after:avoid;
background:transparent"><a name="bookmark62"><span lang="HR" style="mso-fareast-language:HR" class="Heading2316">Dvije 
pruge na udaru Brigade</span></a></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
avgustu i septembru izvršena su masovna rušenja na glavnoj željezničkoj 
pruzi Zagreb - Beograd i na podravskoj Osijek - Virovitica. Saobraćaj je 
smanjen za 50%. Pomanjkanje eksploziva i specijalnog alata za rušenje, bio je 
jedini i glavni razlog što saobraćaj nije prekinut za više od mjesec dana. S 
obzirom na veliku diverzantsku aktivnost 12. divizije i Diverzantskog bataljona 
1. slavonskog korpusa, dnevne potrebe eksploziva u avgustu 1943. iznosile su 250 
kg, a mjesečne 15 tona. Za 35 dana Diverzantski bataljon digao je u vazduh 22 
željezničke kompozicije s njemačkim, ustaškim i domobranskim trupama. Uništene 
su 23 lokomotive i 101 željeznički vagon. Neprijateljevi gubici iznosili su 
oko 1000 poginulih, a saobraćaj je u kraćim intervalima obustavljen 18 dana. 
Željeznička pruga Banova Jaruga - Suhopolje potpuno je izbačena iz saobraćaja 
tako da do kraja rata nije radila.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a> 
Postignuti su veliki uspjesi, ali su i rezerve eksploziva potpuno iscrpljene, 
tako da je 12. brigada bila primorana da glavnu željezničku prugu ruši priručnim 
sredstvima: pijucima, željeznim polugama i ključevima. Za duži prekid saobraćaja 
na glavnoj željezničkoj pruzi bilo je potrebno oko 50 tona eksploziva. U to 
vrijeme 12. brigada nije imala nijednog kilograma.<sup>621</sup></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Prije 
napada na željezničke stanice: Dragalić kod Okučana, Staro Petrovo Selo, 
Vrbovu i Bili </span><span style="font-size:12.0pt;mso-ansi-language:EN-US" class="Bodytext4">Brig</span><span lang="HR" style="font-size:12.0pt" class="Bodytext4">, 
</span><span lang="HR" style="font-size:12.0pt;mso-fareast-language:
HR" class="Bodytext4">Brigada je izvršila rušenje podravske željezničke 
pruge na odsjeku Podravska Slatina - Mikleuš - Čačinci, i porušila mostove 
na rijeci Vojlovici u ukupnoj dužini od 140 metara. Likvidirana je posada koja 
je obezbjeđivala mostove. Zaplijenjeno je 17 pušaka, uništene su skretnice, 
zapaljena su dva veća magacina i veliko stovarište tehničkog i ogrijevnog 
drveta. Na uporište i željezničku stanicu Dragalić, prema naređenju Štaba 
12. divizije od 8. septembra 1943. napadala je 16. i 18. brigada. U uporištu se 
nalazilo oko 80 ustaša i 9 njemačkih vojnika, naoružanih sa 5 puškomitraljeza, 
1 teškim mitraljezom a ostali puškama.<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:footnote">[2]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Prvi 
bataljon 12. slavonske brigade porušio je 30 m željezničke pruge kod Okučana. 
Neprijatelj nije intervenisao, jer je, vjerovatno, očekivao napad na Okučane. 
Drugi bataljon kod željezničke stanice Rajić nije uspio da rastavi šine, jer 
je neprijatelj iz uporišta otvorio snažnu mitraljesku, pa čak i topovsku 
vatru. Oko 3 sata poslije ponoći naišao je oklopni voz iz Novske, koji je, 
takođe, otvorio jaku mitraljesku vatru na 2. bataljon. Tom prilikom poginula je 
drugarica Danica Stanivuković. Metak ju je pogodio u glavu, i ostala je na 
mjestu mrtva.<a style="mso-footnote-id:ftn3" href="#_ftn3" name="_ftnref3" title><sup><span style="mso-special-character:footnote">[3]</span></sup></a> 
Zbog jake mitraljeske i artiljerijske vatre povlačenje 2. bataljona bilo je otežano.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Treći 
bataljon porušio je prugu kod sela Lađevca. Zbog blizine neprijateljevih 
bunkera koji su obezbjeđivali prugu, rušenje pruge na tom dijelu bilo je isto 
tako otežano. Ali i pored jake mitraljeske vatre, rušenje je nastavljeno. Porušeno 
je 600 m željezničke pruge na oba kolosjeka, uglavnom, priručnim sredstvima i 
uz pomoć naroda. Pored toga porušeno je 50 stubova sa TT-vezama.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Četvrti 
bataljon porušio je 300 m pruge i 10 TT-stubova kod sela Borovca. Bataljon je 
uspio da izvrši zadatak i pored neposredne blizine neprijateljevih bunkera iz 
kojih je otvarana jaka vatra kojom su ranjena 4 borca. U toku rušenja željezničke 
pruge na dijelu Novska - Okučani - Dragalić ukupni gubici Brigade iznosili su 
2 poginula i 9 ranjenih boraca.<a style="mso-footnote-id:ftn4" href="#_ftn4" name="_ftnref4" title><sup><span style="mso-special-character:footnote">[4]</span></sup></a></span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title></a><span class="Footnote0"><i><sup><span lang="HR" style="mso-fareast-language:HR">62</span></sup><span lang="HR" style="mso-fareast-language:HR">°) 
    Arhiv VII, f. NOP-a k. 881 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 8/3, k. 881 </span><span style="mso-ansi-language:
EN-US;mso-fareast-language:DE">reg. </span><span lang="HR" style="mso-fareast-language:HR">br. 
    7/5, k. 470 </span><span style="mso-ansi-language:EN-US;mso-fareast-language:
DE">reg. </span><span lang="HR" style="mso-fareast-language:HR">br. 10/3.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[2]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Arhiv VII, f. NOP-a k. 908 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 6/1.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn3">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn3" href="#_ftnref3" name="_ftn3" title><span class="Footnote0"><i><span style="mso-special-character: footnote; mso-fareast-language: HR" lang="HR">[3]</span></i></span></a><span class="Footnote0"><i><span lang="HR" style="mso-fareast-language:HR"> 
    Danica Stanivuković rođena je sestra komandanta 12. slavonske divizije 
    Milana Sta- nivukovića.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn4">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn4" href="#_ftnref4" name="_ftn4" title><span class="Footnote0"><i><span style="mso-special-character: footnote; mso-fareast-language: HR" lang="HR">[4]</span></i></span></a><span class="Footnote0"><i><span lang="HR" style="mso-fareast-language:HR"> 
    Arhiv VII f. NOP-a k. 842 </span><span lang="DE" style="mso-ansi-language:DE;mso-fareast-language:DE">reg</span><span lang="HR" style="mso-fareast-language:DE">. 
    </span><span lang="HR" style="mso-fareast-language:HR">br. 26/2.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_99.htm"><b>Prethodni dokument</b></a></TD>
<TD><a href="46_101.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

