<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_30.htm"><b>Prethodni dokument</b></a></TD>
<TD><a href="4_12_3_32.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZABELEŠKA NAČELNIKA ZA POZADINU KOMANDANTA 
JUGOISTOKA OD 4. MARTA 1943. O ORGANIZACIJI POLICIJSKE VLASTI NA TERITORIJI 
NDH[1]</strong></p>
<p>NAČELNIK POZADINE[2]</p>
<p>Predmet: Hrvatska&nbsp;</p>
<p>4. mart 1943</p>
<p>Poverljivo</p>
<p>Vođeni su razgovori s jedne strane između firera, general--pukovnika 
Lera[3] i feldmaršala Kajtela[4], kao i razgovori između rajhsfirera SS i načelnika 
OKW po pitanju „kakve su mogućnosti za organizaciju izvršne vlasti na 
teritorij ama Hrvatske koje su oslobodile nemačke jedinice&quot;? U tom smislu 
ge-neral-pukovnik Ler je predložio jedan memorandum o političkoj eksploataciji 
vojnih uspeha u Hrvatskoj, koji se privremeno nalazi kod generala Jodla.[5] 
Osnovna koncepcija memoranduma, prema interpretaciji generala Varlimonta[6], je 
sledeća:</p>
<p>Radi unutrašnjeg jačanja hrvatske države i umirivanja očišćenih 
teritorija, potrebno je uspostaviti nemačku „upravu&quot; odozdo do gore. U 
tom smislu, rajhsfirer SS je dao svoju sa-glasnost da će u Hrvatsku uputiti 
nemačku žandarmeriju i policiju, koja treba u pozadini fronta da formira uporišta.[7] 
Na osnovu ovakve policijske izvršne vlasti, docnije bi se postepeno formirala 
upravna izvršna vlast. Rajhsfirer SS smatra da ove snage treba da predstavljaju 
snage koje prate Vermaht na određenoj teritoriji, a u sklopu ugovora koji su 
skopljeni sa hrvatskom državom u odnosu na operacijska područja. Biće 
potrebno da se uspostavi sklad između vojnih komandi i anga-žovanja pomenutih 
snaga sa ciljem da se vojne snage oslobode a da se, na drugoj strani, 
policijskim akcijama ne poremete mere koje preduzimaju [vojne] jedinice. Prvi 
nacrt koji je bio predmet diskusije kod rajhsfirera SS (Komandni ured) je u 
pripremi. U projektu se nije govorilo o drugoj fazi, to jest o fazi kada 
jedinice budu napustile tu teritoriju.</p>
<p>Feldmaršal je danas po podne, u vezi pitanja njegovog razgovora sa 
rajhsfirerom SS, izneo sledeće:</p>
<p>Rajhsfirer SS će upotrebiti žandarmeriju i policiju sa na-merom da u 
saradnji sa hrvatskom upravom (predsednici op-ština, odbornici) organizuje žandarmerijske 
stanice, jačine 5—8 ljudi, koje će držati u svojim rukama izvršnu 
vlast.[8] Ove policijske stanice vrbovaće ljude u okviru stanovništva, pošto 
po mišljenju rajhsfirera SS u Hrvatskoj ne postoji policija, a ustaše 
predstavljaju razbojničku bandu. „Narodni zborovi na trgovima&quot;, kako se 
feldmaršal izrazio, treba da predstavljaju prvu meru u uspostavljanju opšteg 
smirivanja. Nakon toga, postepeno će se vlast preneti na hrvatske gradonačelnike. 
Komandant SS-policije[9] koji će biti tamo postavljen, radiće prema 
direktivama rajhsfirera SS, koji sam lično neće istupati, i, kao što je 
diskutovano, vojne uprave će u tom smislu predstavljati paravan.</p>
<p>Primedbe načelnika za pozadinu:</p>
<p>1.) Treba izdati direktivu u kojoj će se precizirati prostorija koja treba 
da predstavlja pozadinsku operativnu zonu i koja mora biti vojnički razgraničena. 
Za ovu teritoriju, kao organ za vezu sa višim SS i policijskim vođom treba da 
bude određen general fon Glez-Horstenau.</p>
<p>Ovaj organ će istovremeno predstavljati vojnu sponu sa hrvatskom državom.</p>
<p>2.) Projekt koji će regulisati pitanje komandovanja treba da predvidi 
zadatke jedne takve, zakamuflirane policijske izvršne vlasti na toj teritoriji.</p>
<p>Dostavljeno:</p>
<p align="right">. . .[10]</p>
<p>Načelniku Qu. Qu. (Uprava) Qu. (V)</p>
<p>1Snimak originala (pisanog na mašini) u AVII, NAV—T-77, r. 788, s. 
5517500—1.</p>
<p>2U originalu piše: „Chef Qu&quot;.</p>
<p>3Aleksander (Alexander Lohr)</p>
<p>4Vilhelm (Wilhelm Keitel)</p>
<p>5Alfred</p>
<p>6Valter (Walter Warlimont)</p>
<p>7 i 8Nemačka okupaciona uprava u NDH upotpunjena je 21. aprila 1943. 
organizovanjem nemačke policije i pol cijske uprave sa SS-briga-denfirerom 
Konstantinom Kamerhoferom. On je na toj teritoriji formirao pet policijskih 
oblasti, koje je podelio na 18 policijskih okruga i u njima 110 žandarmerjskih 
komandi i 450 žandarmerijskih stanica (AVII, NAV—T-77, r. 788, s. 
5517478—89; T-501, r. 268, s. 39—40; H. I. Neufeldt, I. Huck, G. Tessin 
„Zur Geschichte der Ordnungspolizei 1936—1945&quot; als Manuskript gedruckt, 
Koblenz, 1957, Teil Georg Tessin, str. 73—76; Antun Miletić, Prilog proučavanju 
eksploatacije prirodnog i privrednog potencijala Bosne i Hercegovine od strane 
Trećeg Rajna, AVNOJ i narodnooslobod lačka borba u Bosni i Hercegovini 
(1942—1943) Rad, Beograd, 1974, str. 254—278).&nbsp;&nbsp;&nbsp;&nbsp;&nbsp; 
&nbsp;</p>
<p>9Na tu dužnost u NDH je postavljen Konstantin Kamerhofer.</p>
<p>10Potpis nečitak.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_30.htm"><b>Prethodni dokument</b></a></TD>
<TD><a href="4_12_3_32.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
