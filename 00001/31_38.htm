<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_37.htm"><b>Prethodni dokument</b></a></TD>
<TD><a href="31_39.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="EN-GB" style="font-size:10.0pt;mso-bidi-font-size:11.0pt">BILO 
JE I LAŽNIH DOMAĆINA</span><span lang="EN-GB" style="font-size:10.0pt;mso-bidi-font-size:12.0pt"><o:p>
</o:p>
</span></b></p>
<p class="MsoNormal" style="margin-top:10.0pt;text-indent:18.0pt;line-height:
91%"><span lang="DE" style="mso-ansi-language:DE">Januarska je noć 1943. 
godine. Novu godinu dočekujemo pred bunkerima neprijateljskog uporišta Teslić, 
a slavimo je u oslobođenom gradu.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">Bataljon 
je dobio zadatak da krene ka selu<b> </b>Komušini,<b> </b>jedva desetak 
kilometara južno do Teslića.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="EN-GB">Čelo 
kolone ulazi u za sada nama nepoznato selo. </span><span lang="DE" style="mso-ansi-language:DE">Bliži 
se ponoć. </span><span lang="EN-GB">Selo spava. Umorni smo i prozebli. Skoro se 
jedva mičemo. Selo Komušina još je daleko. To ocenjujemo i po karti. A sneg i 
noć nam otežavaju kretanje i orijentaciju. Moramo potražiti vodiča. 
Iznenadila nas je i činjenica da nas niko nije dočekao na ulazu u selo, jer po 
dosadašnjem iskustvu, pogotovu noću, zaustavili bi nas četnici, ustaše ili 
bilo kakva milicija i pitala: &quot;Ko ide?&quot; Nekada bismo se i pogađali ko 
je ko, a po pravilu, s one strane ispalio bi se i po koji metak ili rafal i sve 
bi bežalo. </span><span lang="DE" style="mso-ansi-language:DE">Mi bismo oprezno 
produžili prema mestu zadatka. Interesantno, toga ovde nije bilo.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">Iz 
1. čete, koja je išla na čelu kolone, zajedno sa štabom bataljona, upućena 
je jedna patrola u obližnju kuću da potraži vodiča. I dok je patrola kucala 
na vrata, sa suprotne strane škripala su druga vrata, kroz koja je neko bežao 
u pomrčinu. Borci, koji su stajali u koloni, povikali su: &quot;Stoj!&quot;. 
Uhvatili su jednog golišavog čoveka, koji je molio, kukao i objašnjavao.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">— 
Pa nemojte me, molim vas, ja sam domaćin... eto, trgao sam se iz sna, pa ne 
znam ni ko ste, ni šta ste. Bojimo se da nije kakav neprijatelj, đavo mu dušu 
izvadio ...<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">— 
Ne boj se, druže — reče Milan (Bosnić), komandant bataljona. — Što si se 
toliko uplašio? Ta vidiš da smo partizani! Ko bi drugi noću ovuda prolazio.<o:p>
</o:p>
</span></p>
<p class="MsoNormal"><span lang="EN-GB">Golišavi domaćin tresao se, verovatno 
manje<b> </b>od zime a<b> </b>više od straha, zamuckivao i vrteo se tu pred 
nama.<b> </b></span><span lang="DE" style="mso-ansi-language:DE">Izgledalo<b> </b>je 
da vreba priliku za bežanje. Pitamo ga da li je daleko Komušlna.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Daleko, daleko bogami — odgovara domaćin. — To vam je pasje mesto, 
pa nije baš uperno da u nj zalazite noćaske. </span><span lang="EN-GB">Ima 
njia pljeva i mrav.</span></p>
<p class="MsoNormal"><span lang="EN-GB">Mi malo razmislimo i odluka brzo pade:</span></p>
<p class="MsoNormal" style="line-height:91%"><span lang="EN-GB">— Isturite 
patrolu — reče komandant komandirima, koji su izašli na čelo kolone. — 
Neka se vojska odmara. Narediću kada će otpočeti pokret!</span></p>
<p class="MsoNormal" style="line-height:91%"><span lang="EN-GB">Sa domaćinom 
ulazimo u kuću, koja je velika. </span><span lang="DE" style="mso-ansi-language:
DE">Ulazimo u sobu. </span><span lang="EN-GB">Od prevelike topline para izlazi 
kroz vrata kao iz kakvog kotla. Zagušljivo je, ali toplo, i ozebao čovek se 
odmah prijatao oseća. Na čitavoj jednoj strani dugačke sobetine, kao sardine 
naslagani članovi porodice. </span><span lang="DE" style="mso-ansi-language:DE">Ima 
ih oko dvadesetak. Sve to leži na podu bez ikakve prostirke, izuzev nekih 
starih i olinjalih vunenih biljaca.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Zapažamo da su prve tri-četiri &quot;toge&quot; prazne. Pitamo domaćina 
da li je ko ležao tamo.<o:p>
</o:p>
</span></p>
<p class="MsoNormal" style="text-indent:17.0pt"><span lang="DE" style="mso-ansi-language:
DE">— Pa, ovaj ... pomozi mi kazati, ja i baba.<o:p>
</o:p>
</span></p>
<p class="MsoNormal" style="text-indent:17.0pt;line-height:91%"><span lang="EN-GB">— 
Dobro, ti i baba — kaže Milan — to je vas dvoje. Ali tamo ima više praznih 
mesta.</span></p>
<p class="MsoNormal" style="text-indent:17.0pt"><span lang="EN-GB">— Pa šta 
da vam kažem, uplašila se čeljad i razbežala se.</span></p>
<p class="MsoNormal" style="text-indent:17.0pt;line-height:91%"><span lang="DE" style="mso-ansi-language:DE">— 
Ma slušaj ti, druže, nemoj da vrdaš. Daj mi tvoju pušku i ovih četnika koji 
su pobegli, jer pravo da ti kažem, nemam vremena da se tu mnogo s tobom 
nadmudrujem — reče Milan povišenim tonom.<o:p>
</o:p>
</span></p>
<p class="MsoNormal" style="text-indent:17.0pt;line-height:91%"><span lang="DE" style="mso-ansi-language:DE">— 
O bože pomozi, kakva puška, kakvi bakrači. Došlo je vreme da se jadnom isanu 
ništa ne veruje, pa eto ti. Bog je moj, sa mnom, odakle mi puška — ponavljao 
je goluždravi čovek.<o:p>
</o:p>
</span></p>
<p class="MsoNormal" style="margin-top:1.0pt;line-height:91%"><span lang="EN-GB">I 
dok se komandant i domaćin prepiru, kuriri donesoše tri puške s tavana, a iz 
&quot;loga&quot; povadiše nekoliko pari vojničkih cipela, uniformi i druge 
opreme.</span></p>
<p class="MsoNormal" style="margin-top:1.0pt"><span lang="EN-GB">Kad baba to 
vide, priđe k nama i skrsti ruke:</span></p>
<p class="MsoNormal" style="text-indent:17.0pt;line-height:91%"><span lang="DE" style="mso-ansi-language:DE">— 
E nedelje mi svete, greota je griješiti dušu. </span><span lang="EN-GB">Mora 
se reći pravo, jer je to i bogu drago. Niti je on domaćin, niti su moja čeljad 
utekla. Eto vam ga, bog vam, duša vam, pa radite i od mene i od njega šta vam 
zakon veli...</span></p>
<p class="MsoNormal" style="text-indent:17.0pt;line-height:91%"><span lang="EN-GB">— 
Hvala ti domaćice. Tako i treba. Samo, to si mogla reći odmah, da ne gubimo 
vreme... Idi ti spavaj a mi ćemo se raskusurati sa ovim — odgovori joj Milan.</span></p>
<p class="MsoNormal" style="line-height:91%"><span lang="EN-GB">Četnik razrogačio 
oči, češka se po bujno izrasloj bradi za koju je maločas rekao da su mu ustaše 
ubile brata pa je zato pustio toliku da mu izraste. To je, inače, bio suviše 
otrcan trik, kome se niko nije ni smejao.</span></p>
<p class="MsoNormal" style="line-height:91%"><span lang="EN-GB">Kurir Bauk,<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a> 
krupan i koštunjav skojevac, svezao je četniku ruke parčetom žice i dao mu 
stolicu da sedne.</span></p>
<p class="MsoNormal" style="line-height:91%"><span lang="EN-GB">Posedali smo i 
mi. </span><span lang="DE" style="mso-ansi-language:DE">Kuriri su legli. Milan, 
Kočo<a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a> 
i ja razgovarali smo naizmenično sa četnikom o svemu. Bio je ćutljiv i vrlo 
škrt u odgovorima na postavljena pitanja. A ko bi znao da li se radilo o 
njegovoj čvrstini ili nepoznavanju stvari. Najverovatnije da je ovo drugo.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Umor nas je sve više savladavao. Za sat — dva trebalo je da svane i da 
krenemo. Ne mislimo da spavamo, tek toliko da se malo odmorimo, pregledamo kartu 
i, zora je tu. Četnika smo pustili da sedi vezanih ruku i da razmišlja. I mi 
smo se ućutali, i svako od nas ko zna o čemu je razmišljao.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Jednog momenta osetio sam strašnu hladnoću. Trgao sam se iz sna. Prozor 
pored mene bio je širom otvoren. Već je svitalo. Petlovi su pevali bez 
prestanka. Pogledah desno od mene da vidim četnika. </span><span lang="EN-GB">Kad 
imam šta i videti. Stolica pomaknuta, prazna.</span></p>
<p class="MsoNormal" style="line-height:91%"><span lang="EN-GB">U sobi sve spava 
čvrstim snom. Pogledah kroz prozor. </span><span lang="DE" style="mso-ansi-language:
DE">Dole u snegu trag. Dođoh k sebi i bi mi sve jasno. Jer, pošto sam dobro 
ozebao, značilo je da je četnik davno otvorio prozor i pobegao.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Probudio sam drugove. Bilo je već vreme za pokret. </span><span lang="EN-GB">I 
oni su se iznenadili. Bili smo veoma neoprezni, pa je razumljivo zašto je četnik 
uspeo da pobegne. </span><span lang="DE" style="mso-ansi-language:DE">A da je 
bio još i kakav zlikovac, mogao nas je pobiti!<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">U selu kod banje Vrućice, u blizini Teslića, pred kraj januara, posle uspešne 
borbe sa Nemcima, naš bataljon se odmarao. Pored jednog malog kućerka, 
naslonjen na ogradu stajao je nepoznat čovek, posmatrajući nas vrlo upadno. 
Prišao sam mu, pružio mu ruku i grohotom se nasmejao.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Ti li si onaj domaćin s dugom bradom, što mu<b> </b>ono<b> </b>ustaše 
ubiše brata, sveca li ti tvoga!?<o:p>
</o:p>
</span></p>
<p class="MsoNormal" style="text-indent:17.0pt;line-height:91%"><span lang="DE" style="mso-ansi-language:DE">— 
Ja lično, duše mi, druže komesaru — odgovori naš begunac, stežući mi 
ruku kao kakvom starom i dobrom poznaniku.<o:p>
</o:p>
</span></p>
<p class="MsoNormal" style="text-indent:17.0pt"><span lang="EN-GB">Dugo smo o 
svemu razgovarali.</span></p>
<p class="MsoNormal" style="text-indent:17.0pt;line-height:91%"><span lang="EN-GB">— 
Nego, znate šta bih ja vama na kraju rekao — ozbiljno me upozori moj 
&quot;stari&quot; poznanik. — Mnogo ste, brate, slobodni! Nemate straha ni od 
čega. Nije to uvijek dobro. Čuvajte se! Šteta da takvi mladići stradaju. 
Evo, recimo, ono kad vi mene uhvatiste i svezaste, ja sam mislio sve je gotovo. 
A vi udariste u politiku: pa druže ovo, pa druže ono, pa tvoje mjesto nije u 
četnicima, pa ti si siroma čovek, malu djecu imaš itd. A ja, bogami, dobih 
snagu, usiguri se. Kad vi, zaspaste odjednom kao janjci, ja sam vas gledo i nešto 
se mislio: Bože moj, da vam je neko drugi umjesto mene što bi vas vašim 
bombama sve potamanio. Tada sam se odmah odvezao i, onako go kroz prozor, pa kući. 
Zbog toga, velim, drugovi moji, čuvajte se! Dok privučem malo drva i sameljem 
nešto žita ovoj djeci, odo i ja u odred. 'Oću, djece mi moje. Pa ko i ne bi 
kada ste vi takvi — reče na kraju lažni domaćin.</span></p>
<span lang="EN-GB" style="font-size:12.0pt;mso-bidi-font-size:8.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
EN-GB;mso-fareast-language:EN-US;mso-bidi-language:AR-SA">Ljubiša ĆURGUS</span>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:footnote" lang="EN-GB" class="MsoFootnoteReference">[1]</span></a><span lang="EN-GB"> 
    Bauk Mihailo, poginuo 1944. godine</span></p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:footnote" lang="EN-GB" class="MsoFootnoteReference">[2]</span></a><span lang="EN-GB"> 
    Kočo Jončić</span></p>
  </div>
</div>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_37.htm"><b>Prethodni dokument</b></a></TD>
<TD><a href="31_39.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

