<html>
<head>
<meta http-equiv="Content-Type" content="text/html; charset=utf-8">

<title>Jozo Tomasevich: CETNICI U DRUGOM SVJETSKOM RATU 1941-1945</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jozo Tomasevich: CETNICI U DRUGOM SVJETSKOM RATU 1941-1945</b><br>


<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_5.htm"><b>Prethodni dokument</b></a></TD>
<TD><a href="40_7.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3 style="text-indent:10.0mm"><span lang="HR" style="mso-ansi-language:HR">EKONOMSKI 
I SOCIJALNI PROBLEMI 1918-1939.</span></h3>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Usporedo 
s poremećenom domaćom političkom situacijom, jugoslavenska je država u 
razdoblju između dva rata imala mnoge teškoće socijalne i ekonomske naravi. 
Neke je od njih dijelila s drugim zemljama balkanskog područja, neke su bile 
samo jugoslavenske. Sažeto rečeno, ti su problemi bili slijedeći:<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">1) 
opći porast stanovništva, ali i velike razlike u stopi rasta između pojedinih 
južnoslavenskih naroda i vjerskih grupa;<span style="letter-spacing:-.7pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">2) 
ekonomska nerazvijenost zajedno s uglavnom seoskom ekonomijom, koja je u sve 
manjoj mjeri bila sposobna da izdržava rastuće stanovništvo;<span style="letter-spacing:-.35pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">3) 
kompleksni odnosi s drugim zemljama, odnosi u kojima su politički i ekonomski 
interesi često bili u suprotnosti;<span style="letter-spacing:-.45pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">4) 
rašireni strani interesi u industriji i rudarstvu; i<span style="letter-spacing:-.35pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">5) 
rastuća tendencija prema etatizmu, što je imalo neposredno političko i 
ekonomsko značenje.<span style="letter-spacing:
-.45pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">U 
godinama od 1921. do 1939. stanovništvo Jugoslavije naraslo je od 12,149.000 do 
procijenjenih 15,703.000. To je bila jedna od najvećih stopa rasta u tadašnjoj 
Evropi, iako je zapravo opadala: od prosječnih 14,8 promila godišnje u 
razdoblju 1921 —25. do prosjeka od 11,7 promila u razdoblju 1936-39. Padala je 
i stopa nataliteta i stopa mortaliteta. Ova potonja djelomice zbog smanjene 
visoke stope smrtnosti dojenčadi (u razdoblju 1936-39. ona još uvijek iznosi 
prosječnih 141 na tisuću živih porođaja). Očekivano trajanje života je 
1931. procijenjeno na 46,5 godina za muškarce i 49,5 godina za žene.<sup>16<o:p>
</o:p>
</sup></span></p>
<p class="MsoNormal" style="text-indent:10.0mm;mso-pagination:widow-orphan"><span style="font-size:7.0pt">16 
Tomasevich, <i>Peasants </i></span><i><span lang="HR" style="font-size:7.0pt;mso-ansi-language:HR">..., 
</span></i><span lang="HR" style="font-size:7.0pt;mso-ansi-language:HR">str. 
287-307.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Jedan 
od vodećih jugoslavenskih demografa izračunao je da se stanovništvo obuhvaćeno 
današnjom Jugoslavijom približno udvostručilo između 1880. i 1957. Na današnjem 
teritoriju Slovenije stanovništvo je poraslo 1,4 puta; u Hrvatskoj 1,6 puta; u 
Srbiji 2,2 puta; u Makedoniji i Crnoj Gori 2,3 puta, a u Bosni i Hercegovini 2,5 
puta.<sup>17</sup> Općenito je rast bio najbrži u siromašnim i zaostalim 
predjelima, a neravnoteža u stopama rasta stanovništva samo je pojačavala 
napetost koja je već postojala medu raznim nacionalnim i vjerskim grupama. 
Posebno važna bila je znatno veća razlika u stopi rasta srpskog (pravoslavnog) 
prema hrvatskom (rimokatoličkom) stanovništvu.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">17 
Macura, str. 7-8<span style="letter-spacing:-.3pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Bilo 
je nešto migracija stanovništva, osobito u godinama neposredno iza prvog 
svjetskog rata, kad su ljudi iz planinskih područja, uglavnom Srbi i Crnogorci, 
selili u Vojvodinu, Srijem, Slavoniju, Makedoniju i na Kosovo, da preuzmu zemlju 
dobivenu agrarnom reformom. Ta je kolonizacija imala politički aspekt utoliko, 
što se njome namjeravalo ojačati srpski element u koloniziranim područjima. 
Stalna je bila i emigracija turskog elementa iz Makedonije u Tursku. Relativno 
je bila velika i migracija stanovništva, prvenstveno mladih ljudi, sa sela u 
gradove i veća mjesta, u potrazi za radom i obrazovanjem.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Kretanje 
sa sela u gradove već je dugo postojalo kao tendencija. Ali dok je relativni 
broj zaposlenih u poljoprivredi i šumarstvu ponešto padao, njihov je apsolutni 
broj uporno rastao zajedno sa stanovništvom. Učinak tog porasta može se 
dramatično pokazati na seljaštvu. Pretpostavimo, kao općenito prihvaćenu 
normu u jugoslavenskim uvjetima seljačkog obrađivanja zemlje, poljoprivredno 
stanovništvo od 80 osoba na 100 hektara obradive zemlje (koja je ovdje 
definirana tako da uključuje oranice, vrtove, voćnjake i vinograde, ali isključuje 
livade i pašnjake) ili oko pet hektara na prosječnu seljačku obitelj. 
Jugoslavija je 1921. već imala 135 poljoprivrednih stanovnika na 100 hektara 
obradivog zemljišta, te je tako bila poljoprivredno najnapučenija zemlja istočne 
i jugoistočne Evrope. Iako su u slijedećih deset godina povećane obradive 
površine, njihovo povećanje nije držalo korak s rastom poljoprivrednog 
stanovništva, pa se 1931. broj stanovnika na 100 hektara popeo na 140, a 1938. 
dosegao je procjenu od 144, ili u skladu s gornjim standardom, »višak« 
poljoprivrednog stanovništva od 44,4 posto.<sup>18</sup> K tome se između dva 
rata pogoršao omjer između broja poljoprivrednog stanovništva i broja stoke, 
što je imalo nepovoljne posljedice za žetvene prinose i prehranu seljaka. I 
konačno, kako je u dvadesetim godinama prekomorska emigracija bila uvelike 
ograničena, a zbog krize u tridesetim godinama postala praktično nemoguća, i 
kako su mogućnosti za zapošljavanje izvan poljoprivrede rasle vrlo polako, 
velika većina nabujalog seoskog stanovništva morala je ostati na selu, gdje je 
sa svojim razočaranjima (pogoršanim političkim ugnjetavanjem, niskim 
prihodom, nepovoljnim uvjetima razmjene poljoprivrednih i industrijskih 
proizvoda, pretjerano visokim kamatama i porezima) postala potencijalno 
eksplozivna snaga.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span style="font-size:7.0pt">18 
Tomasevich, <i>Peasants </i></span><i><span lang="HR" style="font-size:7.0pt;mso-ansi-language:HR">..., 
</span></i><span lang="HR" style="font-size:7.0pt;mso-ansi-language:HR">str. 
322, 324. </span><span lang="DE" style="font-size:7.0pt;mso-ansi-language:DE">Moore</span><span lang="HR" style="font-size:7.0pt;mso-ansi-language:HR">, 
str. 63-64, smatra da je tokom tridesetih godina postotak prekobrojnog pučanstva 
u poljoprivredi Jugoslavije, ako se računa na osnovi normi drugačijih od naših, 
iznosio 61,5%.<span style="letter-spacing:-.3pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Sredinom 
tridesetih godina općenito se shvatilo da se rješenje, ili bar znatnije ublaženje 
poljoprivredne prenapučenosti ne može naći u samoj poljoprivredi, u što su 
ranije vjerovale naročito seljačke stranke, već da to zahtijeva obimne i 
dugoročne napore industrijalizacije. Na žalost, uvjeti za takav napor jedva da 
su mogli biti lošiji. Dohodak po glavi stanovnika bio je u Jugoslaviji 
tridesetih godina skoro najniži u Evropi; za 1938. procijenjen je na 3.100 
dinara, ili približno 70 dolara. Iz te osnovne činjenice izrastao je dobro 
poznati začarani krug nerazvijenosti. Niski dohodak značio je slabu potrošnju 
i malu štednju; male uštede značile su male investicije; male investicije značile 
su niski dohodak, i tako dalje, bez nade u promjenu, ako se stvari prepuste 
svojem toku. Niski dohodak po glavi stanovnika bio je u Jugoslaviji prije svega 
posljedica slabe produktivnosti koju su uzrokovala dva faktora: oskudni prirodni 
izvori i malobrojna proizvodna sredstva u usporedbi s brojem stanovništva, i 
niska produktivnost rada.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">I 
kvantitativni i kvalitativni pokazatelji odražavaju stanje ekonomske 
nerazvijenosti. U 1931. godini, na primjer, 76,5 posto stanovništva živjelo je 
od poljoprivrede, a samo 11 posto od industrije, rudarstva i zanatstva. Između 
1926. i 1939. (po cijenama iz 1938) od poljoprivrede je dolazilo 46 posto 
nacionalnog dohotka, 18,9 posto od industrije, a 35,1 posto od ostalih 
aktivnosti.<sup>19<o:p>
</o:p>
</sup></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">19 
Stajić, <i>»Realni nacionalni dohodak Jugoslavije u periodima, 1926-1939. i 
1947 -1956.« </i>str. 19.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Nadalje, 
poljoprivredna proizvodnja je bila većinom na razini golog opstanka. Oko 80 
posto obradive zemlje bilo je zasijano žitaricama (najviše kukuruzom), koje su 
uglavnom služile za neposrednu ljudsku ishranu. Svega 14 posto ukupne potrošnje 
bjelančevina potjecalo je od životinjskih prehrambenih prerađevina. Uzgoj 
stoke obavljao se na veoma primitivan način. Radni učinak životinjske vučne 
snage bio je nedovoljan u mnogim područjima. Neposredno prije izbijanja drugog 
svjetskog rata u Jugoslaviji je bilo svega oko 2.300 traktora, uglavnom u 
Vojvodini, gdje je poljoprivredna tehnologija bila na mnogo višoj razini nego 
drugdje. Južno od Dunava i Save još su se uvijek mnogo upotrebljavali drveni 
plugovi. Umjetna se gnojiva gotovo nisu upotrebljavala, a pesticidi su se rabili 
samo u vinogradarstvu, tek ponegdje i u voćarstvu.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Organizacija 
unutrašnje trgovine bila je slabo razvijena. Nacionalno tržište novca i 
kapitala nije postojalo, a financijske institucije zemlje bile su općenito 
primitivne. Kapital društvene potrošnje bio je nedovoljno razvijen. Prosječno 
trajanje života bilo je, kao što smo vidjeli, nisko, dječja smrtnost visoka, 
a visoke su bile i stope smrtnosti od tuberkuloze, malarije i bolesti prouzročenih 
lošom ishranom. Od, svih osoba iznad deset godina starosti 1921. godine, 51,5 
posto bilo je nepismeno; visoki dodatni postotak bio je polupismen. Razlika u 
pismenosti između pojedinih područja bila je napadna: od 8,8 posto nepismenih 
u Sloveniji do 83,8 posto u Makedoniji.<sup>20<o:p>
</o:p>
</sup></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">20 
Tomasevich, </span><i><span style="font-size:7.0pt">Peasants </span></i><span lang="HR" style="font-size:
7.0pt;mso-ansi-language:HR">..., str. 198.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Nije 
iznenađujuće da se i ekonomska razvijenost u mnogome razlikovala od područja 
do područja, dijelom zbog razlika u prirodnom bogatstvu, ali i zbog različite 
povijesne pozadine, te različitog prirasta stanovništva. Kako za meduratni 
period nemamo podataka o dohotku i proizvodnom bogatstvu stanovnika po područjima, 
moramo se zadovoljiti podacima iz 1953. (Tablica 2).<sup>21</sup></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">&nbsp;<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">TABLICA 
2</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">RASPODJELA 
STANOVNIŠTVA, DOHODAK PO STANOVNIKU I PROIZVEDENO BOGATSTVO</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">PO 
STANOVNIKU PO NARODNIM REPUBLIKAMA I ZA JUGOSLAVIJU, 1953.</span><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="DE" style="font-size:1.0pt;mso-ansi-language:DE">&nbsp;<o:p>
</o:p>
</span></p>
<table border="0" cellspacing="0" cellpadding="0" style="margin-left:2.0pt;
 border-collapse:collapse;mso-table-layout-alt:fixed;mso-padding-alt:0mm 2.0pt 0mm 2.0pt">
  <tr>
    <td width="177" valign="top" style="width:132.7pt;border:none;border-top:solid windowtext .75pt;
  background:white;padding:0mm 2.0pt 0mm 2.0pt">
      <p class="MsoNormal" style="mso-pagination:widow-orphan">&nbsp;<span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="40" valign="top" style="width:29.75pt;border:none;border-top:solid windowtext .75pt;
  background:white;padding:0mm 2.0pt 0mm 2.0pt">
      <p class="MsoNormal" style="mso-pagination:widow-orphan">&nbsp;<span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="94" valign="top" style="width:70.55pt;border:none;border-top:solid windowtext .75pt;
  background:white;padding:0mm 2.0pt 0mm 2.0pt">
      <p class="MsoNormal" style="mso-pagination:widow-orphan">&nbsp;<span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="78" valign="top" style="width:58.8pt;border:none;border-top:solid windowtext .75pt;
  background:white;padding:0mm 2.0pt 0mm 2.0pt">
      <p class="MsoNormal" style="mso-pagination:widow-orphan"><span lang="HR" style="font-size:8.0pt;mso-ansi-language:HR">Dohodak</span></p>
    </td>
    <td width="87" valign="top" style="width:65.05pt;border:none;border-top:solid windowtext .75pt;
  background:white;padding:0mm 2.0pt 0mm 2.0pt">
      <p class="MsoNormal" style="mso-pagination:widow-orphan"><span lang="HR" style="font-size:8.0pt;mso-ansi-language:HR">Proizvedeno</span></p>
    </td>
  </tr>
  <tr>
    <td width="177" valign="top" style="width:132.7pt;background:white;padding:0mm 2.0pt 0mm 2.0pt">
      <p class="MsoNormal" style="mso-pagination:widow-orphan">&nbsp;<o:p>
      </o:p>
      </p>
    </td>
    <td width="40" valign="top" style="width:29.75pt;background:white;padding:0mm 2.0pt 0mm 2.0pt">
      <p class="MsoNormal" style="mso-pagination:widow-orphan">&nbsp;<o:p>
      </o:p>
      </p>
    </td>
    <td width="94" valign="top" style="width:70.55pt;background:white;padding:0mm 2.0pt 0mm 2.0pt">
      <p class="MsoNormal" style="mso-pagination:widow-orphan"><span lang="HR" style="font-size:8.0pt;mso-ansi-language:HR">Stanovništvo</span></p>
    </td>
    <td width="78" valign="top" style="width:58.8pt;background:white;padding:0mm 2.0pt 0mm 2.0pt">
      <p class="MsoNormal" style="mso-pagination:widow-orphan"><span lang="HR" style="font-size:8.0pt;mso-ansi-language:HR">po 
      stanovniku</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="87" valign="top" style="width:65.05pt;background:white;padding:0mm 2.0pt 0mm 2.0pt">
      <p class="MsoNormal" style="mso-pagination:widow-orphan"><span lang="HR" style="font-size:8.0pt;mso-ansi-language:HR">bogatstva 
      po</span><span lang="DE" style="mso-ansi-language:DE"><o:p>
      </o:p>
      </span></p>
    </td>
  </tr>
  <tr>
    <td width="177" valign="top" style="width:132.7pt;background:white;padding:0mm 2.0pt 0mm 2.0pt">
      <p class="MsoNormal" style="mso-pagination:widow-orphan"><span lang="HR" style="font-size:8.0pt;mso-ansi-language:HR">Područje</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="40" valign="top" style="width:29.75pt;background:white;padding:0mm 2.0pt 0mm 2.0pt">
      <p class="MsoNormal" style="mso-pagination:widow-orphan">&nbsp;<span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="94" valign="top" style="width:70.55pt;background:white;padding:0mm 2.0pt 0mm 2.0pt">
      <p class="MsoNormal" style="mso-pagination:widow-orphan"><span lang="HR" style="font-size:8.0pt;mso-ansi-language:HR">(31. 
      marta 1953)</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="78" valign="top" style="width:58.8pt;background:white;padding:0mm 2.0pt 0mm 2.0pt">
      <p class="MsoNormal" style="mso-pagination:widow-orphan"><span lang="HR" style="font-size:8.0pt;mso-ansi-language:HR">(1953) 
      % od</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="87" valign="top" style="width:65.05pt;background:white;padding:0mm 2.0pt 0mm 2.0pt">
      <p class="MsoNormal" style="mso-pagination:widow-orphan"><span lang="HR" style="font-size:8.0pt;mso-ansi-language:HR">stanovniku</span><span lang="DE" style="mso-ansi-language:DE"><o:p>
      </o:p>
      </span></p>
    </td>
  </tr>
  <tr>
    <td width="177" valign="top" style="width:132.7pt;border:none;border-bottom:solid windowtext .75pt;
  background:white;padding:0mm 2.0pt 0mm 2.0pt">
      <p class="MsoNormal" style="mso-pagination:widow-orphan">&nbsp;<span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="40" valign="top" style="width:29.75pt;border:none;border-bottom:solid windowtext .75pt;
  background:white;padding:0mm 2.0pt 0mm 2.0pt">
      <p class="MsoNormal" style="mso-pagination:widow-orphan">&nbsp;<span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="94" valign="top" style="width:70.55pt;border:none;border-bottom:solid windowtext .75pt;
  background:white;padding:0mm 2.0pt 0mm 2.0pt">
      <p class="MsoNormal" style="mso-pagination:widow-orphan"><span lang="HR" style="font-size:8.0pt;mso-ansi-language:HR">u 
      postocima</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="78" valign="top" style="width:58.8pt;border:none;border-bottom:solid windowtext .75pt;
  background:white;padding:0mm 2.0pt 0mm 2.0pt">
      <p class="MsoNormal" style="mso-pagination:widow-orphan"><span lang="HR" style="font-size:8.0pt;mso-ansi-language:HR">nacionalnog 
      prosjeka</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="87" valign="top" style="width:65.05pt;border:none;border-bottom:solid windowtext .75pt;
  background:white;padding:0mm 2.0pt 0mm 2.0pt">
      <p class="MsoNormal" style="mso-pagination:widow-orphan"><span lang="HR" style="font-size:8.0pt;mso-ansi-language:HR">(krajem 
      1953) %</span><span lang="DE" style="mso-ansi-language:DE"><o:p>
      </o:p>
      </span></p>
      <p class="MsoNormal" style="mso-pagination:widow-orphan"><span lang="HR" style="font-size:8.0pt;mso-ansi-language:HR">od 
      nacionalnog</span><span lang="DE" style="mso-ansi-language:DE"><o:p>
      </o:p>
      </span></p>
      <p class="MsoNormal" style="mso-pagination:widow-orphan"><span lang="HR" style="font-size:8.0pt;mso-ansi-language:HR">prosjeka</span><span lang="DE" style="mso-ansi-language:DE"><o:p>
      </o:p>
      </span></p>
    </td>
  </tr>
  <tr>
    <td width="177" valign="top" style="width:132.7pt;border:none;mso-border-top-alt:
  solid windowtext .75pt;background:white;padding:0mm 2.0pt 0mm 2.0pt">
      <p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">FNR 
      Jugoslavija</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="40" valign="top" style="width:29.75pt;border:none;mso-border-top-alt:
  solid windowtext .75pt;background:white;padding:0mm 2.0pt 0mm 2.0pt">
      <p class="MsoNormal" style="text-indent:10.0mm;mso-pagination:widow-orphan">&nbsp;<span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="94" valign="top" style="width:70.55pt;border:none;mso-border-top-alt:
  solid windowtext .75pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">100,0%</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="78" valign="top" style="width:58.8pt;border:none;mso-border-top-alt:
  solid windowtext .75pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">100,0%</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="87" valign="top" style="width:65.05pt;border:none;mso-border-top-alt:
  solid windowtext .75pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">100,0%</span><span lang="DE" style="mso-ansi-language:DE"><o:p>
      </o:p>
      </span></p>
    </td>
  </tr>
  <tr>
    <td width="177" valign="top" style="width:132.7pt;background:white;padding:0mm 2.0pt 0mm 2.0pt">
      <p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">NR 
      Srbija</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="40" valign="top" style="width:29.75pt;background:white;padding:0mm 2.0pt 0mm 2.0pt">
      <p class="MsoNormal" style="text-indent:10.0mm;mso-pagination:widow-orphan">&nbsp;<span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="94" valign="top" style="width:70.55pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">41,3</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="78" valign="top" style="width:58.8pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">90</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="87" valign="top" style="width:65.05pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">85</span><span lang="DE" style="mso-ansi-language:DE"><o:p>
      </o:p>
      </span></p>
    </td>
  </tr>
  <tr>
    <td width="177" valign="top" style="width:132.7pt;background:white;padding:0mm 2.0pt 0mm 2.0pt">
      <p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">uža 
      Srbija</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="40" valign="top" style="width:29.75pt;background:white;padding:0mm 2.0pt 0mm 2.0pt">
      <p class="MsoNormal" style="text-indent:10.0mm;mso-pagination:widow-orphan">&nbsp;<span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="94" valign="top" style="width:70.55pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">26,4</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="78" valign="top" style="width:58.8pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><b><span lang="HR" style="mso-ansi-language:HR">—</span></b><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="87" valign="top" style="width:65.05pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">80</span><span lang="DE" style="mso-ansi-language:DE"><o:p>
      </o:p>
      </span></p>
    </td>
  </tr>
  <tr>
    <td width="177" valign="top" style="width:132.7pt;background:white;padding:0mm 2.0pt 0mm 2.0pt">
      <p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">AP 
      Vojvodina</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="40" valign="top" style="width:29.75pt;background:white;padding:0mm 2.0pt 0mm 2.0pt">
      <p class="MsoNormal" style="text-indent:10.0mm;mso-pagination:widow-orphan">&nbsp;<span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="94" valign="top" style="width:70.55pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">10,1</span></p>
    </td>
    <td width="78" valign="top" style="width:58.8pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><b><span lang="HR" style="mso-ansi-language:HR">—</span></b></p>
    </td>
    <td width="87" valign="top" style="width:65.05pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">117</span></p>
    </td>
  </tr>
  <tr>
    <td width="177" valign="top" style="width:132.7pt;background:white;padding:0mm 2.0pt 0mm 2.0pt">
      <p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">AP 
      Kosovo i Metohija</span></p>
    </td>
    <td width="40" valign="top" style="width:29.75pt;background:white;padding:0mm 2.0pt 0mm 2.0pt">
      <p class="MsoNormal" style="text-indent:10.0mm;mso-pagination:widow-orphan">&nbsp;<o:p>
      </o:p>
      </p>
    </td>
    <td width="94" valign="top" style="width:70.55pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">4,8</span></p>
    </td>
    <td width="78" valign="top" style="width:58.8pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><b><span lang="HR" style="mso-ansi-language:HR">—</span></b></p>
    </td>
    <td width="87" valign="top" style="width:65.05pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">45</span></p>
    </td>
  </tr>
  <tr>
    <td width="177" valign="top" style="width:132.7pt;background:white;padding:0mm 2.0pt 0mm 2.0pt">
      <p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">NR 
      Hrvatska</span></p>
    </td>
    <td width="40" valign="top" style="width:29.75pt;background:white;padding:0mm 2.0pt 0mm 2.0pt">
      <p class="MsoNormal" style="text-indent:10.0mm;mso-pagination:widow-orphan">&nbsp;<o:p>
      </o:p>
      </p>
    </td>
    <td width="94" valign="top" style="width:70.55pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">23,1</span></p>
    </td>
    <td width="78" valign="top" style="width:58.8pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">113</span></p>
    </td>
    <td width="87" valign="top" style="width:65.05pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">126</span></p>
    </td>
  </tr>
  <tr>
    <td width="177" valign="top" style="width:132.7pt;background:white;padding:0mm 2.0pt 0mm 2.0pt">
      <p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">NR 
      Slovenija</span></p>
    </td>
    <td width="40" valign="top" style="width:29.75pt;background:white;padding:0mm 2.0pt 0mm 2.0pt">
      <p class="MsoNormal" style="text-indent:10.0mm;mso-pagination:widow-orphan">&nbsp;<o:p>
      </o:p>
      </p>
    </td>
    <td width="94" valign="top" style="width:70.55pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">8,6</span></p>
    </td>
    <td width="78" valign="top" style="width:58.8pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">188</span></p>
    </td>
    <td width="87" valign="top" style="width:65.05pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">185</span></p>
    </td>
  </tr>
  <tr>
    <td width="177" valign="top" style="width:132.7pt;background:white;padding:0mm 2.0pt 0mm 2.0pt">
      <p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">NR 
      Bosna i Hercegovina</span></p>
    </td>
    <td width="40" valign="top" style="width:29.75pt;background:white;padding:0mm 2.0pt 0mm 2.0pt">
      <p class="MsoNormal" style="text-indent:10.0mm;mso-pagination:widow-orphan">&nbsp;<o:p>
      </o:p>
      </p>
    </td>
    <td width="94" valign="top" style="width:70.55pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">16,8</span></p>
    </td>
    <td width="78" valign="top" style="width:58.8pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">80</span></p>
    </td>
    <td width="87" valign="top" style="width:65.05pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">80</span></p>
    </td>
  </tr>
  <tr>
    <td width="177" valign="top" style="width:132.7pt;background:white;padding:0mm 2.0pt 0mm 2.0pt">
      <p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">NR 
      Makedonija</span></p>
    </td>
    <td width="40" valign="top" style="width:29.75pt;background:white;padding:0mm 2.0pt 0mm 2.0pt">
      <p class="MsoNormal" style="text-indent:10.0mm;mso-pagination:widow-orphan">&nbsp;<o:p>
      </o:p>
      </p>
    </td>
    <td width="94" valign="top" style="width:70.55pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">7,7</span></p>
    </td>
    <td width="78" valign="top" style="width:58.8pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">71</span></p>
    </td>
    <td width="87" valign="top" style="width:65.05pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">62</span></p>
    </td>
  </tr>
  <tr>
    <td width="177" valign="top" style="width:132.7pt;background:white;padding:0mm 2.0pt 0mm 2.0pt">
      <p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">NR 
      Crna Gora</span></p>
    </td>
    <td width="40" valign="top" style="width:29.75pt;background:white;padding:0mm 2.0pt 0mm 2.0pt">
      <p class="MsoNormal" style="text-indent:10.0mm;mso-pagination:widow-orphan">&nbsp;<o:p>
      </o:p>
      </p>
    </td>
    <td width="94" valign="top" style="width:70.55pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">2,5</span></p>
    </td>
    <td width="78" valign="top" style="width:58.8pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">61</span></p>
    </td>
    <td width="87" valign="top" style="width:65.05pt;background:white;padding:0mm 2.0pt 0mm 2.0pt">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">74</span></p>
    </td>
  </tr>
</table>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR"><span style="mso-spacerun:
yes">&nbsp;</span>Izvori: Za broj stanovnika, <i>Statistički godišnjak </i></span><i><span style="font-size:7.0pt">FN 
</span><span lang="HR" style="font-size:7.0pt;
mso-ansi-language:HR">RJ, 1956, </span></i><span lang="HR" style="font-size:7.0pt;
mso-ansi-language:HR">Beograd, 1956, str. 51. Za dohodak po stanovniku, <i>Narodni 
dohodak 1952-1956, </i>Statistički bilten br. 115, Beograd, 1958, str. 10. 
Jugoslavenski pojam nacionalnog dohotka razlikuje se od onog u upotrebi u 
zapadnim zemljama po tome što ne uključuje vrijednost onog što marksisti 
nazivaju ekonomski neproduktivnim djelatnostima, kao npr. državne službe; ta 
činjenica ne utječe znatnije na gornje brojeve. Za proizvedeno bogatstvo po 
stanovniku, Ivo Vinski, <i>Procjena fiaciona/nog bogatstva po područjima 
Jugoslavije, </i>Zagreb 1959, str. 33.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">21 
Ove brojke treba uzeti samo kao pokazatelje redova veličine za 1953. jer je 
proizvedeno bogatstvo u različitim krajevima pretrpjelo različitu štetu u 
drugom svjetskom ratu. Investicijska aktivnost između 1946. i 1953. pokazuje 
velike razlike u raznim područjima, a relativne cijene su 1953. u znatnoj mjeri 
odstupale od meduratne strukture cijena. Podaci iz 1953, međutim, daju prilično 
pouzdanu sliku o regionalnim razlikama u nivou meduratnog ekonomskog razvoja.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Kao 
što pokazuje tablica, nivo dohotka po stanovniku u Sloveniji bio je skoro 
dvostruko veći od prosjeka: u Crnoj Gori, Makedoniji i Bosni i Hercegovini bio 
je znatno ispod nacionalnog prosjeka. Na žalost, nisu mi bili pristupačni 
podaci o dohotku po stanovniku za sastavne dijelove Narodne Republike Srbije, 
ali podaci o proizvodnom bogatstvu po stanovniku pokazuju neravnomjernost 
ekonomskog razvitka: uža Srbija bila je za dvadeset poena ispod nacionalnog 
prosjeka, Autonomna Pokrajina Vojvodina sedamnaest poena iznad nacionalnog 
prosjeka, a Albancima nastanjena Autonomna Pokrajina Kosovo i Metohija (danas 
Kosovo) koja ima najveću stopu prirasta stanovništva u zemlji, bila je ispod 
polovine prosjeka.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Jugoslaviji 
je između dva rata jako nedostajao poduzetnički talent. Tko je imao kapitala 
težio je investiranju u trgovinu ili u gradska zemljišta i nekretnine, što je 
zahtijevalo malo poduzetničkih ili menedžerskih sposobnosti. Dugoročne 
investicije u industriju privlačile su tek nekolicinu, dobrim dijelom zbog male 
potražnje industrijskih proizvoda. (Iznimku je činila tekstilna industrija sa 
svojim niskim omjerom između uloženog i zarađenog kapitala, ali i značajnim 
domaćim tržištem). Nedostatak ušteda i domaćeg poduzetničkog talenta doveo 
je do širokog uvoza stranog kapitala i menedžerskog osoblja, kao i do široke 
državne ekonomske aktivnosti. Država je nastojala potaknuti ekonomski rast ne 
samo takvim klasičnim mjerama kao što su zaštitne carine i porezne olakšice, 
već i stvaranjem državnih industrijskih poduzeća, investiranjem u saobraćaj, 
javne radove, školstvo i narodno zdravlje, što je posredno poticalo razvoj 
privatnih poduzeća.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Usprkos 
naporima države ekonomski rast bio je tako trom da je jedva premašivao brz 
porast stanovništva.<sup>22</sup> Nalet svjetske ekonomske krize zahvatio je 
sve grane jugoslavenske privrede, ali se osobito osjetio u poljoprivredi i 
bankarskom sistemu, i to u takvoj mjeri da je oporavak trajao još dugo nakon što 
je najniža točka krize bila prevladana u mnogim drugim zemljama. Nagli 
oporavak koji se zbio poslije 1936. bio je ponajviše rezultat poboljšanih 
ekonomskih uvjeta u inozemstvu, pri čemu su vojne pripreme raznih evropskih 
zemalja, a naročito Njemačke, imale velikog udjela.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">22 
Stajić procjenjuje da je između 1926. i 1939. dohodak po glavi stanovništva 
kao cjeline (u cijenama iz 1938) rastao po stopi od 0,73% godišnje (»Realni 
nacionalni dohodak« str. 21-26). Vinski procjenjuje godišnji rast za period 
1920-1939. (u cijenama iz 1953.) na 1,70% (»National </span><span style="font-size:7.0pt">Product 
and Fixed Assets«, </span><span lang="HR" style="font-size:7.0pt;mso-ansi-language:
HR">str. 206-211). Razlika proizlazi iz upotrebe različitih osnovnih godina i 
drugačijih relativnih cijena. Kao što smo vidjeli, stanovništvo je raslo u 
prosjeku za 1,48% godišnje u razdoblju 1921-1925. i za 1,17% godišnje u 
razdoblju 1936-1939.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">Čitaoca 
koji želi precizniju informaciju možemo uputiti na »Pregled istorije SKJ« 
(Beograd 1963), u kojem se opširnije analiziraju dugotrajne teoretske polemike 
unutar KPJ u odnosu na nacionalno pitanje u Jugoslaviji. Tek godine 1935. KPJ je 
jasno definirala svoju politiku prema nacionalnom problemu.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">(Izdavač)</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Unutar 
sukoba i odnosa snaga međuratne Evrope, položaj Jugoslavije bio je vrlo 
nesiguran. Zemlja je od samog osnivanja bila izložena revanšističkim i 
ekspanzionističkim pritiscima Italije, Bugarske i Mađarske. S dolaskom nacista 
na vlast, dodatnu prijetnju predstavljao je njemački ekonomski i politički 
pritisak. Svaka je od tih stranih država bila u bliskom dodiru s jednom ili više 
ekstremističkih političkih grupa u Jugoslaviji, koje su bile spremne i voljne 
prihvatiti stranu podršku kako bi porazile svoje domaće neprijatelje. Stara 
VMRO postala je oruđe i Bugarske i Italije. Hrvatskom ustaškom terorističkom 
organizacijom poslužila se Italija, Mađarska i Njemačka, albanskom manjinom 
Albanija i nakon 1939. Italija. Uz to je Komunistička partija Jugoslavije u međuratnom 
razdoblju bila oruđe Sovjetskog Saveza i Kominterne. Partija je od 1923. do 
1935. zagovarala ne samo zbacivanje režima, već i razlamanje jugoslavenske države 
u separatne nacionalne komunističke republike.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Glavna 
diplomatska savezništva Jugoslavije bila su od početka s Francuskom, a u 
okviru Male antante sa Cehoslovačkom i Rumunjskom, dakle s francuskim sistemom 
poslijeratnih saveza. S Turskom, Rumunjskom i Grčkom stvorila je Jugoslavija 
1934. Balkanski savez. Od pet savezničkih zemalja samo je Cehoslovačka imala 
snažne ekonomske veze s Jugoslavijom. Grčka, Rumunjska i Turska, i same svojom 
ekonomskom strukturom slične Jugoslaviji, bile su više takmaci no saveznici. 
Sto je još gore, najjače ekonomske veze Jugoslavija je imala sa zemljama s 
kojima su je vezivale male i nikakve političke simpatije — s Italijom, 
Austrijom i Njemačkom. Taj problem dramatično osvjetljuje Tablica 3.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Usporedno 
s opadanjem francuskog utjecaja i s evropskim usponom nacističke Njemačke, 
Jugoslavija je oko 1935. pod vodstvom kneza Pavla i predsjednika vlade Milana 
Stojadinovića počela voditi vanjsku politiku koja je formalno bila neutralna, 
ali je postepeno prema silama Osovine postala dosta prijateljska. Teškoće u 
koje su zemlju bacile ekonomske sankcije Lige naroda protiv Italije, nakon 
invazije Etiopije, učinile su neizbježnom jaču ekonomsku orijentaciju prema 
Njemačkoj, a s tim i uže političke veze. Priključenjem Austrije Reichu i 
slamanjem Čehoslovačke, Jugoslavija je konačno ekonomski izručena na milost 
i nemilost Njemačkoj. Kao i u drugim slučajevima, Nijemci su i ovu ekonomsku 
prednost koristili da pripreme tlo za političko i/ili vojno osvajanje.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">TABLICA 
3 JUGOSLAVENSKI IZVOZ I UVOZ PO ZEMLJAMA, 1931-35. (U POSTOCIMA)</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="DE" style="font-size:1.0pt;mso-ansi-language:DE">&nbsp;<o:p>
</o:p>
</span></p>
<table border="0" cellspacing="0" cellpadding="0" style="margin-left:2.0pt;
 border-collapse:collapse;mso-table-layout-alt:fixed;mso-padding-alt:0mm 2.0pt 0mm 2.0pt">
  <tr style="height:18.7pt;mso-height-rule:exactly">
    <td width="225" valign="top" style="width:168.95pt;border-top:none;border-left:
  solid windowtext .75pt;border-bottom:solid windowtext .75pt;border-right:
  none;background:white;padding:0mm 2.0pt 0mm 2.0pt;height:18.7pt;mso-height-rule:
  exactly">
      <p class="MsoNormal" align="center" style="text-align:center;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">Zemlja</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="193" valign="top" style="width:144.5pt;border:none;border-bottom:solid windowtext .75pt;
  background:white;padding:0mm 2.0pt 0mm 2.0pt;height:18.7pt;mso-height-rule:
  exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">Izvoz</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="62" valign="top" style="width:46.8pt;border:none;border-bottom:solid windowtext .75pt;
  background:white;padding:0mm 2.0pt 0mm 2.0pt;height:18.7pt;mso-height-rule:
  exactly">
      <p class="MsoNormal" align="right" style="text-align:right;mso-pagination:widow-orphan"><span lang="HR" style="font-size:8.0pt;mso-ansi-language:HR">Uvoz</span><span lang="DE" style="mso-ansi-language:DE"><o:p>
      </o:p>
      </span></p>
    </td>
  </tr>
  <tr style="height:17.05pt;mso-height-rule:exactly">
    <td width="225" valign="top" style="width:168.95pt;border:none;border-left:solid windowtext .75pt;
  mso-border-top-alt:solid windowtext .75pt;background:white;padding:0mm 2.0pt 0mm 2.0pt;
  height:17.05pt;mso-height-rule:exactly">
      <p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">Francuska</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="193" valign="top" style="width:144.5pt;border:none;mso-border-top-alt:
  solid windowtext .75pt;background:white;padding:0mm 2.0pt 0mm 2.0pt;
  height:17.05pt;mso-height-rule:exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">2,4%</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="62" valign="top" style="width:46.8pt;border:none;mso-border-top-alt:
  solid windowtext .75pt;background:white;padding:0mm 2.0pt 0mm 2.0pt;
  height:17.05pt;mso-height-rule:exactly">
      <p class="MsoNormal" align="right" style="text-align:right;mso-pagination:widow-orphan"><span lang="HR" style="font-size:8.0pt;mso-ansi-language:HR">4,5%</span><span lang="DE" style="mso-ansi-language:DE"><o:p>
      </o:p>
      </span></p>
    </td>
  </tr>
  <tr style="height:10.1pt;mso-height-rule:exactly">
    <td width="225" valign="top" style="width:168.95pt;border:none;border-left:solid windowtext .75pt;
  background:white;padding:0mm 2.0pt 0mm 2.0pt;height:10.1pt;mso-height-rule:
  exactly">
      <p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">Velika 
      Britanija</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="193" valign="top" style="width:144.5pt;background:white;padding:0mm 2.0pt 0mm 2.0pt;
  height:10.1pt;mso-height-rule:exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">3,3</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="62" valign="top" style="width:46.8pt;background:white;padding:0mm 2.0pt 0mm 2.0pt;
  height:10.1pt;mso-height-rule:exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">8,6</span><span lang="DE" style="mso-ansi-language:DE"><o:p>
      </o:p>
      </span></p>
    </td>
  </tr>
  <tr style="height:9.85pt;mso-height-rule:exactly">
    <td width="225" valign="top" style="width:168.95pt;border:none;border-left:solid windowtext .75pt;
  background:white;padding:0mm 2.0pt 0mm 2.0pt;height:9.85pt;mso-height-rule:
  exactly">
      <p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">Sjedinjene 
      Države</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="193" valign="top" style="width:144.5pt;background:white;padding:0mm 2.0pt 0mm 2.0pt;
  height:9.85pt;mso-height-rule:exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">2,7</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="62" valign="top" style="width:46.8pt;background:white;padding:0mm 2.0pt 0mm 2.0pt;
  height:9.85pt;mso-height-rule:exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">5,3</span><span lang="DE" style="mso-ansi-language:DE"><o:p>
      </o:p>
      </span></p>
    </td>
  </tr>
  <tr style="height:8.9pt;mso-height-rule:exactly">
    <td width="225" valign="top" style="width:168.95pt;border:none;border-left:solid windowtext .75pt;
  background:white;padding:0mm 2.0pt 0mm 2.0pt;height:8.9pt;mso-height-rule:
  exactly">
      <p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">Cehoslovačka</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="193" valign="top" style="width:144.5pt;background:white;padding:0mm 2.0pt 0mm 2.0pt;
  height:8.9pt;mso-height-rule:exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">12,8</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="62" valign="top" style="width:46.8pt;background:white;padding:0mm 2.0pt 0mm 2.0pt;
  height:8.9pt;mso-height-rule:exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">14,3</span><span lang="DE" style="mso-ansi-language:DE"><o:p>
      </o:p>
      </span></p>
    </td>
  </tr>
  <tr style="height:10.1pt;mso-height-rule:exactly">
    <td width="225" valign="top" style="width:168.95pt;border:none;border-left:solid windowtext .75pt;
  background:white;padding:0mm 2.0pt 0mm 2.0pt;height:10.1pt;mso-height-rule:
  exactly">
      <p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">Austrija</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="193" valign="top" style="width:144.5pt;background:white;padding:0mm 2.0pt 0mm 2.0pt;
  height:10.1pt;mso-height-rule:exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">17,9</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="62" valign="top" style="width:46.8pt;background:white;padding:0mm 2.0pt 0mm 2.0pt;
  height:10.1pt;mso-height-rule:exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">13,8</span><span lang="DE" style="mso-ansi-language:DE"><o:p>
      </o:p>
      </span></p>
    </td>
  </tr>
  <tr style="height:9.6pt;mso-height-rule:exactly">
    <td width="225" valign="top" style="width:168.95pt;border:none;border-left:solid windowtext .75pt;
  background:white;padding:0mm 2.0pt 0mm 2.0pt;height:9.6pt;mso-height-rule:
  exactly">
      <p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">Njemačka</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="193" valign="top" style="width:144.5pt;background:white;padding:0mm 2.0pt 0mm 2.0pt;
  height:9.6pt;mso-height-rule:exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">14,1</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="62" valign="top" style="width:46.8pt;background:white;padding:0mm 2.0pt 0mm 2.0pt;
  height:9.6pt;mso-height-rule:exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">16,0</span><span lang="DE" style="mso-ansi-language:DE"><o:p>
      </o:p>
      </span></p>
    </td>
  </tr>
  <tr style="height:9.6pt;mso-height-rule:exactly">
    <td width="225" valign="top" style="width:168.95pt;border:none;border-left:solid windowtext .75pt;
  background:white;padding:0mm 2.0pt 0mm 2.0pt;height:9.6pt;mso-height-rule:
  exactly">
      <p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">Italija</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="193" valign="top" style="width:144.5pt;background:white;padding:0mm 2.0pt 0mm 2.0pt;
  height:9.6pt;mso-height-rule:exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">21,4</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="62" valign="top" style="width:46.8pt;background:white;padding:0mm 2.0pt 0mm 2.0pt;
  height:9.6pt;mso-height-rule:exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">12,9</span><span lang="DE" style="mso-ansi-language:DE"><o:p>
      </o:p>
      </span></p>
    </td>
  </tr>
  <tr style="height:9.35pt;mso-height-rule:exactly">
    <td width="225" valign="top" style="width:168.95pt;border:none;border-left:solid windowtext .75pt;
  background:white;padding:0mm 2.0pt 0mm 2.0pt;height:9.35pt;mso-height-rule:
  exactly">
      <p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">Grčka</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="193" valign="top" style="width:144.5pt;background:white;padding:0mm 2.0pt 0mm 2.0pt;
  height:9.35pt;mso-height-rule:exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">4,2</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="62" valign="top" style="width:46.8pt;background:white;padding:0mm 2.0pt 0mm 2.0pt;
  height:9.35pt;mso-height-rule:exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">1,3</span><span lang="DE" style="mso-ansi-language:DE"><o:p>
      </o:p>
      </span></p>
    </td>
  </tr>
  <tr style="height:9.85pt;mso-height-rule:exactly">
    <td width="225" valign="top" style="width:168.95pt;border:none;border-left:solid windowtext .75pt;
  background:white;padding:0mm 2.0pt 0mm 2.0pt;height:9.85pt;mso-height-rule:
  exactly">
      <p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">Rumunjska</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="193" valign="top" style="width:144.5pt;background:white;padding:0mm 2.0pt 0mm 2.0pt;
  height:9.85pt;mso-height-rule:exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">0,6</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="62" valign="top" style="width:46.8pt;background:white;padding:0mm 2.0pt 0mm 2.0pt;
  height:9.85pt;mso-height-rule:exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">2,2</span><span lang="DE" style="mso-ansi-language:DE"><o:p>
      </o:p>
      </span></p>
    </td>
  </tr>
  <tr style="height:9.35pt;mso-height-rule:exactly">
    <td width="225" valign="top" style="width:168.95pt;border:none;border-left:solid windowtext .75pt;
  background:white;padding:0mm 2.0pt 0mm 2.0pt;height:9.35pt;mso-height-rule:
  exactly">
      <p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">Turska</span><span lang="DE" style="mso-ansi-language:DE"><o:p>
      </o:p>
      </span></p>
    </td>
    <td width="193" valign="top" style="width:144.5pt;background:white;padding:0mm 2.0pt 0mm 2.0pt;
  height:9.35pt;mso-height-rule:exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">0,1</span></p>
    </td>
    <td width="62" valign="top" style="width:46.8pt;background:white;padding:0mm 2.0pt 0mm 2.0pt;
  height:9.35pt;mso-height-rule:exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">0,1</span></p>
    </td>
  </tr>
  <tr style="height:10.8pt;mso-height-rule:exactly">
    <td width="225" valign="top" style="width:168.95pt;border:none;border-left:solid windowtext .75pt;
  background:white;padding:0mm 2.0pt 0mm 2.0pt;height:10.8pt;mso-height-rule:
  exactly">
      <p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR"><span style="mso-spacerun: yes">&nbsp;</span>Sovjetski 
      Savez</span></p>
    </td>
    <td width="193" valign="top" style="width:144.5pt;background:white;padding:0mm 2.0pt 0mm 2.0pt;
  height:10.8pt;mso-height-rule:exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">0,0</span></p>
    </td>
    <td width="62" valign="top" style="width:46.8pt;background:white;padding:0mm 2.0pt 0mm 2.0pt;
  height:10.8pt;mso-height-rule:exactly">
      <p class="MsoNormal" align="right" style="text-align:right;text-indent:10.0mm;
  mso-pagination:widow-orphan"><span lang="HR" style="font-size:8.0pt;mso-ansi-language:
  HR">0,1</span></p>
    </td>
  </tr>
</table>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR"><span style="mso-spacerun:
yes">&nbsp;</span>Izvor: Jugoslavija, Ministarstvo financija, Carinski odio, </span><i><span style="font-size:7.0pt">Statistique 
du commerce exterieur, </span></i><span lang="HR" style="font-size:7.0pt;mso-ansi-language:HR">Beograd, 
godišnjaci 1931-35. Jugoslavenski se izvoz sastojao uglavnom od poljoprivrednih 
proizvoda i sirovina, kao drvo i obojeni metali; uvozile su se uglavnom 
tekstilne sirovine, strojevi, alati, kemikalije, farmaceutski proizvodi, te 
goriva, uključujući koks. Za više podataka </span><span style="font-size:7.0pt">vidi 
Jozo Tomasevich, »Foreign Economic Relations, </span><span lang="HR" style="font-size:7.0pt;mso-ansi-language:HR">1918-1941«, 
u </span><span style="font-size:7.0pt">Robert J. Kernered, <i>Yugoslavia </i>(Berkley 
and Los Angeles, </span><span lang="HR" style="font-size:7.0pt;mso-ansi-language:HR">1949), 
str. 169-214.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Većinu 
velikih poduzeća u međuratnoj Jugoslaviji - tvornice, rudnike, banke, 
osiguravajuća društva — posjedovali su, kontrolirali i njima upravljali 
stranci. Prije 1918, dok je više od polovine jugoslavenskog teritorija bilo u 
Austro-ugarskom carstvu, austrijski i mađarski investitori vladali su svim 
granama privrede u tim krajevima. Većina je njihovih investicija nakon prvog 
svjetskog rata »nacionalizirana«, ali je nacionalizacija bila samo formalna i 
strani vlasnici nastavili su kontrolirati ta, sada nominalno jugoslavenska 
poduzeća. Pošto se sredinom dvadesetih godina valuta </span><span lang="DE" style="mso-ansi-language:DE">de</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">facto</span><span lang="HR" style="mso-ansi-language:HR"> stabilizirala i 
financije sredile, počeo je strani kapital ulaziti u pojačanoj mjeri, i 
posredno i neposredno, putem komercijalnih banaka u stranom vlasništvu. Da 
ohrabri tu tendenciju, država je poduzećima u stranom vlasništvu omogućila 
porezne olakšice, slobodan uvoz strojeva, transfer profita i slično.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Krajem 
1937. postotak stranog vlasništva u ukupnom dioničkom kapitalu svih 
jugoslavenskih poduzeća bio je slijedeći: električna energija 83%; kemikalije 
i petrolej 69,9%; rudarstvo 69,2%; osiguranje 38%; cement, boksit i staklo 37%; 
metalurgija 32,7%; drvena grada 28,8%; rafinerije šećera 24%; tekstil 22,7%; 
hoteli 21%; mlinovi 19%; bankarstvo 9%. Uzmu li se kao osnova dionički kapital 
i strani krediti, tada su jednu četvrtinu svih stranih investicija posjedovali 
Francuzi. Britanski interes držao je 17,4%, slijede ga Sjedinjene Američke Države 
sa 15%; Njemačka (uključujući austrijski i čehoslovački udio) 11,1%; 
Italija 9,5%; Belgija 7,4%; Švicarska 5,9%, te još neki manji vlasnici.<sup>23</sup> 
K tome je mnoga poduzeća, čiji je dionički kapital bio pretežno 
jugoslavenski, u stvari efikasno kontrolirao strani kapital, i to zahvaljujući 
ugovorima s velikim inozemnim kupcima ili stranim kratkoročnim kreditima, ili 
sudjelovanju tih poduzeća u međunarodnim kartelima. U svim poduzećima koje su 
kontrolirali stranci, oni su držali i ključne pozicije; držali su obično i 
niže menedžerske položaje i visoko kvalificirana mjesta u proizvodnji. 
Usprkos visokoj cijeni uvezenog kapitala i osoblja, profit je obično bio vrlo 
visok i to zbog carinske zaštite, kartelizacije industrije, a osobito zbog 
niskih nadnica, koje su proizlazile iz činjenice da je Jugoslavija imala veliki 
višak nekvalificirane radne snage, a bez efikasnih sindikata.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">23 
Prema Rozenbergu i Košticu, str. 94-231. Podaci su iskazani prema faktično 
zastupljenim dioničarima na skupštinama. Vidi također </span><span style="font-size:7.0pt">Tomasevich, 
»Foreign Economic Relations«, </span><span lang="HR" style="font-size:7.0pt;
mso-ansi-language:HR">str. 185-195.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Između 
1922. i 1931. Jugoslavija je koristila više stranih zajmova da pokrije budžetski 
deficit, financira izgradnju željeznica, stabilizira valutu i slično. Nakon 
1931, zbog sloma međunarodnog kretanja kapitala, strani zajmovi Jugoslaviji 
bili su mnogo manji i namijenjeni isključivo za gradnju željeznica, mostova i 
sličnih objekata društvene potrošnje.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Krajem 
tridesetih godina jugoslavensko se javno mišljenje odlučno okrenulo protiv 
stranih investicija u zemlji. Ljudi su s negodovanjem primali izvještaje o 
visokim profitima i specijalnim privilegijama stranih poduzeća i postajali su 
sve sumnjičaviji prema stranom utjecaju na domaći politički život. Optuživali 
su Francuze i Britance da pomažu politički status </span>quo (to <span lang="HR" style="mso-ansi-language:HR">jest, 
prevlast srpskog vladajućeg sloja). Sa sve većom zabrinutošću gledalo se na 
Nijemce, osobito nakon što su preuzeli kontrolu nad velikim poduzećima što su 
ih ranije držale Austrija i Čehoslovačka. Ipak, nema sumnje da je u međuratnom 
periodu strani kapital imao veliku ulogu u ekonomskom razvoju Jugoslavije, ali 
je i cijena te pomoći bila vrlo visoka.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Općenito 
uzevši, niske privatne uštede i nedostatak poduzetničkog talenta u 
Jugoslaviji krivi su ne samo za opsežne strane investicije, uvoz menedžerskog 
osoblja i visoko kvalificirane radne snage, nego također i za ulogu države kao 
investitora i upravljača u mnogim sektorima privrede koji bi u razvijenim 
kapitalističkim zemljama bili prepušteni privatnoj inicijativi. Samo država 
sa svojom snagom oporezivanja, mogla je kao dužnik dati potrebnu garanciju i 
sigurnost za velike dugoročne zajmove za financiranje gradnje željeznica, riječne 
plovidbe, telegrafske i telefonske mreže. Samo centralne i lokalne vlasti mogle 
su upotrebljavati poreske prihode za financiranje škola, komunalnih usluga, i</span><!--[if gte vml 1]><v:line
 id="_x0000_s1026" style='position:absolute;z-index:1;
 mso-position-horizontal-relative:margin;mso-position-vertical-relative:text'
 from="-6.25pt,-23.75pt" to="-6.25pt,571.45pt" o:allowincell="f"
 strokeweight=".5pt">
 <w:wrap anchorx="margin"/>
</v:line><![endif]-->
<span style="mso-ansi-language:
HR"><span style="mso-spacerun: yes">&nbsp;</span><span lang="HR">lokalnog saobraćaja. 
Što više, nužnost da država u korist stranih vjerovnika založi neke 
relativno sigurne i obimne porezne prihode, dovela je do državnog vlasništva i 
monopola u proizvodnji nekih roba široke potrošnje, posebno duhana, cigaretnog 
papira, šibica i soli.<o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Na 
prosvjetnom i kulturnom polju država je ustanovila i financirala sve škole 
(osim nekih koje su pripadale vjerskim zajednicama), sva priznata kazališta, 
opere, muzeje, galerije i neke izdavačke kuće. Većinu postrojenja za 
proizvodnju oružja, municije i ratnih brodova, posjedovala je država. 
Centralne i lokalne vlasti također su u svojim rukama imale i dio državnog 
bankarstva, koje se i nadopunjavalo i natjecalo s privatnim bankama. 
Sekvestracijom i nacionalizacijom nakon prvog svjetskog rata, jugoslavenska je 
država postala vlasnik nekih industrijskih poduzeća, među kojima su bili 
rudnici ugljena, postrojenja za preradu drva, rudnici i topionice željeza, 
tvornice šećera i državna poljoprivredna dobra.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">S 
prodorom bilateralizma u međunarodnu trgovinu i pojavom velikih blokiranih 
salda u kliringu s inozemstvom, posebno s Njemačkom, vlada je odlučila 
investirati u nova postrojenja za proizvodnju čelika, bakra i aluminija. 
Strojevi za te objekte kupovani su uglavnom u Njemačkoj na račun tih 
zamrznutih potraživanja, a unutarnje financiranje uređeno je pomoću državnih 
banaka. Nijemci su smišljeno favorizirali ekspanziju postrojenja za proizvodnju 
strateških materijala, znajući da će ih u slučaju rata moći dobiti pod 
svoju kontrolu.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Razvoj 
postrojenja za proizvodnju nekih strateških materijala i samog naoružanja, 
nedvojbeno je poslužio kao stimulans ekonomskom razvitku Jugoslavije. Međutim, 
činjenica da je jugoslavenski vojni budžet između dva rata iznosio oko 30 
posto svih rashoda centralne vlade (5 do 7 posto nacionalnog dohotka), ostavlja 
malo mjesta sumnji da su opsežni troškovi za nacionalnu obranu bili jedan od 
uzroka koji su sprečavali i razvoj poljoprivrede i razvoj ekonomije u cjelini.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Kao 
rezultat svih tih procesa, država je, poslije poljoprivrede, bila najvažniji 
poslodavac. Zbog toga, pitanje namještenja u državnoj službi postalo je jedan 
od osnovnih problema za sve političke stranke. Činjenica da su ta namještenja 
kontrolirale velikosrpske vladajuće grupe, pojačavala je teškoće koje su 
izvirale iz nacionalne i vjerske podvojenosti u državi i mučile i ogorčavale 
jugoslavenske narode.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Gledani 
izdaleka, problemi Jugoslavije između dva rata bili su nastavak i varijacija 
situacije koja je tu postojala sve od dolaska Južnih Slavena na Balkan - to 
sjecište vjerskih, kulturnih, političkih, vojnih i ekonomskih imperijalizama. 
Južnoslavenski narodi i novostvorena Jugoslavija imali su nesreću da stoje s 
obje strane linije koja je u ova ili ona vremena razdvajala Bizantsko i Zapadno 
rimsko carstvo, istočnu pravoslavnu i rimokatoličku crkvu, ćirilsko i 
latinsko pismo, bizantsku i zapadnoevropsku civilizaciju, islam i kršćanstvo, 
te prostore s pretežno despotskom i one s pretežno demokratskom vladavinom. Uz 
to je Balkan u novijim stoljećima bio područje na kojem su se u svojim 
imperijalističkim težnjama sukobljavale velike evropske sile, upotrebljavajući 
komade tog teritorija za izravnavanje svojih računa.<o:p>
</o:p>
</span></p>
<span lang="HR" style="font-size:10.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">Pod takvim vanjskim utjecajima, južnoslavenski narodi lavirali su između 
različitih svjetova, pokušavajući s više ili manje uspjeha sintetizirati sve 
te pritiske i ostvariti vlastiti način života. Kada je 1939. izbio rat između 
zapadnih demokracija i Osovine, ti su pritisci još jednom dostigli svoj 
vrhunac. Jugoslaviju i Balkan još jednom je zahvatio vrtlog.</span>
<p>
<br>
<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_5.htm"><b>Prethodni dokument</b></a></TD>
<TD><a href="40_7.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

