<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_11.htm"><b>Prethodni dokument</b></a></TD>
<TD><a href="38_13.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:13.45pt;text-align:center;
line-height:13.45pt;mso-line-height-rule:exactly;background:white"><b><span lang="SR-CYR" style="mso-ansi-language:SR-CYR">NASTOJANJA 
RUKOVODSTVA NOP-a ZA ZAJEDNIČKU BORBU PROTIV OKUPATORA</span></b><span lang="SR-CYR" style="mso-ansi-language:
SR-CYR"><o:p>
</o:p>
</span></p>
<p class="MsoNormal" style="margin-top:13.7pt;margin-right:.5pt;margin-bottom:
0mm;margin-left:0mm;margin-bottom:.0001pt;text-align:justify;text-indent:31.2pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Komunisti 
su i po svaku cenu nastojali da četnike usmere za borbu protiv okupatora. Ovo 
će posebno doći do izražaja od 1. okgobra 1941. kada je Čačak oslobođen, 
bez obzira što je Draža Mihailović ignorisao stvarnog oslobodioca - 
partizane. Ipak, brzo je - a o tome ne previše pišu Davidović i Timotijević 
- već 2. okgobra obrazovana Komanda mesta, zajednička, a po nekim izvorima dve 
- partizanska i četnička. U svakom slučaju, u početku je bia zajednička. Na 
čelu partizanske bio je Milenko Nikšić, a četničke kapetan Bogdan Marjanović. 
Istog dana obnarodovao je saopštenje građanstvu, u kome se ističe da 
&quot;niko nema pravo da lšava slobode bez pismenog odobrenja&quot; ove komande 
i da je obrazovan preki sud, pa će &quot;svi slučajevi samovolje... biti 
istrebljeni iz korena&quot;.<o:p>
</o:p>
</span></p>
<p class="MsoNormal" style="margin-left:1.2pt;text-align:justify;text-indent:
31.45pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Zajednička 
Komanda mesta obrazovala je Komisiju za borbu protiv pete kolone, na čijem se 
čelu našao Milan - Bata Janković u ime partizana, a zamenik mu je bio 
predstavnik četnika Žika Bujičić. Sastav je bio paritetan. Ova komisija 
imala je status vojnog suda. Ali, ubrzo je došlo do nesporazuma, jer su četnici 
šitili saradnike okupatora, pa su partizani obrazovali Odeljenje za borbu 
protiv pete kolone, zatim i miliciju.<o:p>
</o:p>
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:1.45pt;margin-bottom:.0001pt;text-align:justify;text-indent:31.2pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Naredbom 
od 3. oktobra urećeni su odnosi u gradu i srezovima ljubićkom i trnavskom, 
kojom se naglašava potreba poštovanja &quot;lične i imovinske 
sigurnosti&quot;.<o:p>
</o:p>
</span></p>
<p class="MsoNormal" style="margin-left:.7pt;text-align:justify;text-indent:38.9pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Zajednička 
Komanda mesta je, posle priprema, 5. oktobra, imenovala Gradski (u početku 
nazivan - Radni) narodnooslobodilački odbor, sastavljen od po 10 predstavnika 
partizana i četnika. Za predsednika je imenovan predstavnik partizana Dušan 
Milosavljević, a za potpredsednika predstavnik četnika Dikan Popović; po 
nekim izvorima oni su bili kopredsednici. Ovaj odbor delovao je na platformi 
&quot;Sve za front - sve za pobedu!&quot; Bio je to legalan organ vlasti, u kome 
su se - za razliku od četničkih komandanata i komandira - četnički odbornici 
krajnje korektno ponašali.<o:p>
</o:p>
</span></p>
<span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">Obrazovani su i neki drugi organi, na 
insistiranje komunista - svi na paritetnoj osnovi, sve u težnji da se jača 
front borbe protiv okupatora. Četničke glavešine su se i u takvim prilikama, 
u tim organima (samo ne u Gradskom narodnooslobodilačkom odboru) ponašale kao 
neiskreni saveznici. Ovo će se posebno uočiti posle 3. novembra, ali u 
&quot;Zatamnjenoj prošlosti&quot; Gorana Davidovića i Miloša Timotijevića to 
se ne vidi. Oni, jednostavno, sve pripadnike partizanskog pokreta proglašavaju 
za komuniste, i to zlikovce, mada se zna da je u partizanskim redovima bilo 
veoma malo članova KPJ, a mnogo - iskrenih antifašista i boraca za slobodu.</span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_11.htm"><b>Prethodni dokument</b></a></TD>
<TD><a href="38_13.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

