<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_121.htm"><b>Prethodni dokument</b></a></TD>
<TD><a href="46_123.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading231" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;mso-pagination:widow-orphan lines-together;page-break-after:avoid;
background:transparent"><a name="bookmark80"><span lang="HR" style="mso-fareast-language:HR" class="Heading232">Povlačenje  
kao taktička prednost</span></a></p> 
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">&nbsp;<o:p>
</o:p> 
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Na  
maršu prema Prnjavoru, 3. bataljon je noću stigao u sela Šibovsku i Štivor.<a style="mso-footnote-id: 
ftn1" href="#_ftn1" name="_ftnref1" title><sup><span style="mso-special-character:
footnote">[1]</span></sup></a> U povlačenju zaustavio se na Palačkovačkom  
brdu gdje je od Štaba Brigade dobio naređenje da produži za Prnjavor i da u  
toku 4. januara organizuje odbranu Prnjavora. Zbog umora i iscrpljenosti boraca,  
Bataljon je u Prnjavor stigao tek oko 10 sati. Na brzinu je organizovao odbranu  
istočno od Prnjavora na liniji: kota 165 - ciglana - kota 196 - Balinovci.</span><span lang="HR" style="font-size: 
12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Oko  
15 sati 4. januara Bataljon se sukobio s prednjim dijelovima njemačke 187.  
divizije, otvorio plotunsku vatru i primorao neprijatelja da privremeno zastane.  
Međutim, druga kolona njemačke operativne grupe, koja se kretala preko  
Miladinovićevog brda </span><span lang="HR" style="font-size:12.0pt" class="Bodytext30">(</span><span style="font-size:12.0pt;mso-ansi-language:EN-US" class="Bodytext30">trig</span><span lang="HR" style="font-size:12.0pt" class="Bodytext30">.  
</span><span lang="HR" style="font-size:12.0pt;mso-fareast-language:
HR" class="Bodytext30">176), ušla je u Prnjavor bez borbe. Odbrana na liniji  
sjeveroistočno od Prnjavora postala je izlišna.</span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">U  
toku petnaestosatne borbe na Miškovačkom brdu, 3. bataljon je imao 23 borca  
izbačena iz stroja, od čega 4 poginula i 19 ranjenih.</span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Prodorom  
neprijatelja preko Miladinovićevog brda i ulaskom u Prnjavor bez borbe, presječena  
je odstupnica 1. i 2. bataljonu koji su se u rejonu Palačkovačko brdo našli u  
okruženju. Od 10 do 15 sati, neprijateljeva kolona, koja se kretala od Smrtića,  
uporno je napadala na položaje u rejonu Palačkovačkog brda. Borci 1. i 2.  
bataljona uporno su odbijali neprijateljeve napade, braneći svoje položaje, ne  
znajući da je neprijatelj bez borbe ušao u Prnjavor. Poslije 15 sati, Štab  
Brigade organizovao je proboj u pravcu zapadno od Prnjavora. U toku proboja  
poginuo je osamnaestogodišnji zamjenik komandanta bataljona Stojan Milinović  
Abisinac iz Markovca kod Daruvara.<sup>39</sup> Poslije izvršenog proboja,  
bataljoni su organizovali odbranu na liniji masiv Crnog vrha - Ljubič. I do  
mraka vođene su borbe sa kozacima koji su organizovali gonjenje. Sutradan, 5.  
januara 1944. oko 6 sati 1. bataljon posjeo je položaj za odbranu na liniji:  
Gradina (kota 234) i Galjinovci (kota 173). Drugi bataljon obezbjeđivao je  
brigadnu ambulantu i nosio teške ranjenike. Treći bataljon posjeo je položaj  
iznad sela Vijačana na planini Ljubič </span><span lang="HR" style="font-size:12.0pt" class="Bodytext30">(</span><span style="font-size:12.0pt;mso-ansi-language:EN-US" class="Bodytext30">trig</span><span lang="HR" style="font-size:12.0pt" class="Bodytext30">.  
</span><span lang="HR" style="font-size:12.0pt;mso-fareast-language:
HR" class="Bodytext30">543) sa zadatkom da štiti pokretnu bolnicu i stanovništvo  
koje se povlačilo iz Prnjavora.<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:footnote">[2]</span></sup></a>  
Bataljon je u toku dana vodio borbu sa kozacima a poslije pada mraka produžio  
marš pravcem: Mraviće - Gavranovići - Karač. Četvrti bataljon koji se  
nalazio u rejonu Maćino brdo, Hrvaćani i Lišnja, nije vodio do 5. januara  
borbu sa neprijateljem. Njega je Štab Brigade uputio u pravcu Gornje Šnjegotine  
da obezbjedi povlačenje Brigade preko planina Uzlomca i Borje i da je osigura  
od iznenadnih napada njemačkih jedinica i četničkih zasjeda.</span><span lang="HR" style="font-size:12.0pt"><o:p> 
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[1]</span></sup></i></span></a><span class="Footnote0"><i><span lang="HR" style="mso-fareast-language:HR"> 
    U Sibovskoj i Štivoru živjeli su Italijani. Oni su se tu naselili krajem  
    XIX vijeka. U starim italijanskim hronikama iz 1875. godine piše da su  
    italijansku pokrajinu Trendu zadesile velike poplave i epidemije, koje su  
    primorale mnoge porodice da se raseljavaju i dosele u naše krajeve, oko  
    Prnjavora u Centralnoj Bosni i Pakraca u Slavoniji.</span></i></span><i><span lang="HR"><o:p> 
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><span class="Footnote0"><i><span lang="HR" style="mso-fareast-language:HR">U  
    toku proboja Stojan Milinović bio je ranjen. Priskočila mu je 16-togodišnja  
    Mara Borčić, bolničarka iz Pivnica, u namjeri da ga izvuče. Iznenada iza  
    leđa napala ih je grupa kozaka i izrešetala mecima.</span></i></span><i><span lang="HR"><o:p> 
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title><span class="Footnote6pt"><i><span style="mso-special-character: footnote; font-size: 6.0pt; mso-bidi-font-size: 12.0pt; mso-fareast-language: HR" lang="HR">[2]</span></i></span></a><span class="Footnote0"><i><span lang="HR" style="mso-fareast-language:HR"> 
    i<sub>z</sub> Prnjavora se povlačilo stanovništvo, omladinski i  
    vojno-politički kursevi, zaštitni bataljon, Komanda prnjavorskog područja  
    i Prnjavorski partizanski odred. Zatim, Okružni komitet Prnjavora sa  
    sekretarom Ilijom Kostićem, Sreski narodni odbor i 5 opš- tinskih narodnih  
    odbora sa 70 ljudi. Arhiv IRP Sarajevo, mikrofilm 6/600 i Monografija 14.  
    srednjobosanske brigade, strana 98.</span></i></span><i><span lang="HR"><o:p> 
    &nbsp;
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_121.htm"><b>Prethodni dokument</b></a></TD>
<TD><a href="46_123.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

