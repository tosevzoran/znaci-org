<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_123.htm"><b>Prethodni dokument</b></a></TD>
<TD><a href="31_125.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">OD 
KURIRA ODOH ZA KOMESARA ČETE</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:9.0pt;text-indent:10.0pt;line-height:91%"><span lang="DE" style="mso-ansi-language:DE">Dani 
kada sam preživljavao svoje prve korake rukovodioca, ostali su mi u trajnom sjećanju. 
Koncem jula 1943. godine, u jednom selu ispod južnih padina Jahorine, komesar 
brigade Simo Tadić, saopšti mi da dođem kod njega na razgovor. Ne reče kakav 
će to biti razgovor, nego mi samo odredi vrijeme kad treba da se javim. Malo se 
iznenadih ovoj vijesti postadoh radoznao.<o:p>
</o:p>
</span></p>
<p class="MsoNormal" style="margin-top:1.0pt;text-indent:9.0pt;line-height:91%"><span lang="DE" style="mso-ansi-language:DE">U 
određeno vrijeme spremam se da pođem kod komesara: čistim cipele i odijelo, 
namještam titovku, pritežem opasač i tako &quot;vojnički&quot; dotjeran 
dolazim do prostorije gdje je smješten uži dio štaba. Zakucam na vrata, 
ulazim i pozdravljam. Pored komesara, tu su i njegov zamjenik Đuro Lončarević 
i zamjenik komandanta Vlado Bajić. Komesar mi ponudi da sjednem. Po izrazu onih 
prisutnih zaključujem da se rješava neko pitanje o meni. Kad sjedoh komesar 
pređe na stvar saopštivši mi odluku štaba brigade da sam postavljen za 
komesara 1. čete u 2. bataljonu. Zatim je slijedilo objašnjenje te odluke.<o:p>
</o:p>
</span></p>
<p class="MsoNormal" style="margin-top:2.0pt"><span lang="EN-GB">Ja sjedim i slušam, 
zaprepašćeno, jer me takva odluka iznenadila. Prvi put čujem da se o meni 
govori veoma pohvalno, time sam posebno dirnut. Da tu nisu bili rukovodioci iz 
štaba brigade, mislio bih da se neko šali na moj račun. Kad me je zamjenik 
komandanta upitao šta mislim o mojoj novoj dužnosti, ja se prethodno zahvalih 
na povjerenju i mišljenju drugova iz štaba o meni, a zatim iskreno priznadoh 
da tako što nisam očekivao, rekavši da nisam sposoban za dužnost koja mi se 
dodjeljuje. Kao razlog naveo sam da sam polupismeni seljak, sa stažom u KPJ od 
nepunu godinu dana i da politički nisam uzdignut za takvu dužnost. Poimenično 
sam naveo neke drugove koji bi toj dužnosti mogli bolje odgovoriti. Oni mi kroz 
smijeh odgovoriše da se odluka ne može mijenjati, da su moja strahovanja 
neosnovana, i na kraju mi sa puno topline čestitaše i poželješe uspjeh na 
novoj dužnosti. </span><span lang="DE" style="mso-ansi-language:
DE">Ja se pomirih sa odlukom i izađoh iz prostorije.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Dolazim među drugove kurire, oni su već obaviješteni o mojoj novoj dužnosti 
i čestitaju mi. Teško mi pada pomisao da se moram rastati od drugova sa kojima 
sam do tada proveo najteže dane NOR. Već sutradan treba da se javim na novu dužnost, 
ali na moju molbu komesar mi odobri da ostanem još jedan dan među drugovima. 
Za ova dva dana krojim plan kako da nastupim na novoj dužnosti. Tražim sebi 
uzor nekog od mojih pretpostavljenih. Savjetujem se i sa drugovima kuririma, 
mada bih volio pripitati za savjet nekog iz štaba brigade, ali me sramota.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Neki drugovi me hrabre, govoreći da to nije tako teško kako ja mislim, a 
neki me i zadirkuju, govoreći kako bi ja želio da odmah nastupim kao kakav 
iskusan rukovodilac. Valja se, kako oni rekoše, namučiti da bi se steklo 
rukovodeće iskustvo, jer se samo tako kadrovi kod nas uzdižu. Ja odgovaram da 
sve to razumijem, ali da je to za mene, kao komunistu bez ikakvog rukovodilačkog 
iskustva — teško, tim više što je bivši komesar ove čete bio autoritet za 
sve i kao dobar rukovodilac uzdigao se na veću dužnost.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Dok tako razgovaram sa drugovima kuririma, prilazi mi Vlado Bajić. Vidim da 
želi doznati moja intimna osjećanja. </span><span lang="EN-GB">Ja mu se 
povjerih i iznesoh što me tišti. On me drugarski hrabri, savjetuje i uči kako 
da se postavim kao rukovodilac. Ovaj razgovor povrati mi povjerenje i uli neko 
pouzdanje. Već pokušavam da se saživljavam sa novom ulogom. Mada sam prije 
nepunu godinu dana došao za kurira u štab brigade iz 3. bataljona, bilo mi je 
drago što odlazim u 2. batalion i to baš u četu kojom je komandovao naš 
komandant brigade. U taj sam bataljon rado odlazio zbog topline i drugarske pažnje 
na koju sam nailazio u njegovom štabu.</span></p>
<p class="MsoNormal" style="line-height:91%"><span lang="EN-GB">Rastanak sa 
drugovima kuririma bio je topao i srdačan. I kuvar Jaglica se na svoj način za 
to pobrinuo. Kako je 2. bataljon, na putu za položaj, prolazio pored štaba 
brigade vojnički dotjeran izlazim na put i sačekujem ga. Nailazi štab 
bataljona. Spreman da pozdravim i saopštim razlog svog dolaska, komandant me 
preduhitri, misleći, valjda, da mu nosim neko naređenje reče</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Zdravo 
mali! Šta ima novo? Sigurno nosiš neku poštu za mene? Ja, zbunjen, odgovorih 
da nemam nikakvu poštu koja bi se odnosila na borbeno dejstvo bataljona, ali da 
imam neko pismo koje se na mene odnosi. Drug Pećanac otvara koverat, brzo 
pregleda sadržaj napisa i kao uvijek, pun vedrine i pažnje prema ljudima, 
prilazi mi, pruža ruku i požele puno uspjeha na novoj dužnosti. Skupa pođosmo 
na čelu kolone. On mi priča o mojoj četi, njenim borcima i starješinama. 
Istovremeno na mom licu primjećuje zabrinutost i vidim da nastoji provjeriti 
svoje utiske o mojim osjećanjima. </span><span lang="EN-GB">U šali me pita 
kako se osjećam? </span><span lang="DE" style="mso-ansi-language:DE">Ja mu 
ukratko iznosim svoje raspoloženje. </span><span lang="EN-GB">Na račun mog 
skepticizma on se nasmija, potapša me po ramenu i reče:</span></p>
<p class="MsoNormal" style="line-height:91%"><span lang="EN-GB">— Valjda štab 
brigade nije za komesara čete odredio nekog za koga nije siguran da će na toj 
dužnosti odgovoriti. </span><span lang="DE" style="mso-ansi-language:DE">Ne plaši 
se! </span><span lang="EN-GB">Tu smo — pomoći ćemo ako bude trebalo.</span></p>
<p class="MsoNormal" style="line-height:91%"><span lang="EN-GB">U tom momentu 
pristigoše i ostali članovi štaba. Prvi put vidim komesara bataljona Stevu 
Balabana, sa kojim se pozdravih, jer je i on nedavno došao u ovaj bataljon. 
Razgovaram<span style="mso-spacerun: yes">&nbsp; </span>s njim i zaključujem da 
on provjerava moje političko znanje za rukovodeće iskustvo. Svoja osjećanja 
njemu ne ispoljavam, nego se držim pomalo odvažno. Nailazi i moj komandir čete 
Reljić, crnomanjast, visok momak, pravi gorštak, koji odaje utisak smirena i 
odlučna čovjeka. Drug Pećanac me upoznaje sa mojim komandirom.</span></p>
<p class="MsoNormal" style="line-height:91%"><span lang="EN-GB">Komandir i ja 
odmah smo primili naređenje o posjedanju položaja i zatvaranju pravca dejstva 
neprijateljskih snaga od Trnova, prema zapadnim padinama Jahorine. </span><span lang="DE" style="mso-ansi-language:DE">Prvi 
put da na ovom nivou čujem borbeno naređenje. Počinjem da se saživljavam sa 
komesarskom dužnošću, mada mislim na svoje drugove kurire i donekle im 
zavidim na njihovoj &quot;bezbrižnosti&quot;.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Na putu za četu, sa komandirom se pobliže upoznajem i jedan drugom kratko 
prepričavamo svoje biografije. Prelazimo na stanje u četi. On mi daje kraće 
ocjene stanja čete, komandira i delegata vodova. Priča mi i o uspjehu čete po 
istočnoj Bosni. </span><span lang="EN-GB">Svoja osjećanja prikrivam od 
komandira i s njim izgovaram kao sa ravnim. Zaključujem, da se i on prema meni 
odnosi sa potrebnim uvažavanjem. To mi pomalo godi. Kradimice pregledam odjeću 
na sebi i upoređujem sa komandirovom. Valja priznati, naočitiji momak od mene, 
pa mu i odjeća stoji bolje. Ja se neprimjetno &quot;dotjerujem&quot; da bih bar 
približno izgledao kao moj komandir, samo je i moja odjeća oskudnija od 
njegove, pa mi se želja ne ispunjava.</span></p>
<p class="MsoNormal" style="text-indent:19.0pt;line-height:91%"><span lang="EN-GB">Nakon 
pola sata stigosmo u četu, tamo gdje treba da otpočne moja &quot;rukovodeća&quot; 
karijera i da se ispolje kvaliteti moje ličnosti. Četu zatičemo ispod jedne 
kose, na čijem su vrhu borbena obezbjeđenja. Komandir šalje kurira po 
komandire i delegate vodova. Tu su i naši zamjenici, Knežević Jovo i Mandić 
Svetozar. Upoznajemo se na položaju. Neke od tih drugova već sam poznavao. 
Pristigoše i komandiri vodova: Vignjević Nikola, Tadić Mile i Babić Milan, 
poznati borci u bataljonu. Komandir čete daje kratka dopunska naređenja 
komandirima vodova, a ovi odlaze u svoje vodove i daju zadatke desetinama.</span></p>
<p class="MsoNormal" style="text-indent:18.0pt;line-height:91%"><span lang="EN-GB">Dan 
vedar i topao, kakav samo može biti u ovo doba godine. Neprijateljska avijacija 
je vrlo aktivna i borci kreću prikriveno na vatrene položaje. Manji 
neprijateljski ispadi iz pravca Trnova su odbijeni. Komandir i ja sa svojim 
zamjenicima dogovaramo se kada da sazovemo četnu konferenciju, da se ja upoznam 
sa četom, a borci sa novim komesarom. Oni predlažu da to bude najkasnije 
sutra, ukoliko borbena situacija dozvoljava.</span></p>
<p class="MsoNormal" style="text-indent:18.0pt;line-height:91%"><span lang="EN-GB">Predložio 
sam da ne žurimo, pravdajući to mogućnostima eventualnog neprijateljskog 
napada iz Trnova i dejstva avijacije. Poslije diskusije usvojismo njihov 
prijedlog. Osnovni razlog za moj &quot;oportuni&quot; stav prema konferenciji 
bio je zbog toga što sam strahovao da se pojavim pred ljudima u čijoj sredini 
se prvi put nalazim.</span></p>
<p class="MsoNormal" style="text-indent:18.0pt;line-height:91%"><span lang="EN-GB">Za 
temu mog nastupa pred četom savjetujem se sa komandirom. On mi daje neke 
sugestije, koje saslušah ali ne prihvatih kao najbolje, pa krijući od članova 
komande čete, uzimam moj konspekt koji sam napravio još u štabu brigade. 
Pregledavam ga, dopunjujem novim mislima, brišem mnoge stvari koje mi se ne sviđaju 
i tako nekoliko puta. </span><span lang="DE" style="mso-ansi-language:
DE">To je moj prvi konspekt koji sam napravio. Preturam po mojoj komesarskoj 
torbici, koju sam skinuo sa mrtvog Švabe u rejonu Govze i izvlačim prvu glavu 
istorije SKP(b), koju sam po polasku u četu &quot;zaboravio&quot; vratiti mome 
sekretaru partijske ćelije Ajnšpileru, misleći da ću bar u njoj naći ono što 
mi treba, ali bez uspjeha. Ponovo se vraćam svojoj prvoj verziji konspekta.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Osvanuo je novi dan, konac jula 1943. godine. </span><span lang="EN-GB">Vreme 
vedro i sunčano kao i prethodnog dana. Četna konferencija zakazana je za 
popodnevne časove. Upravo kad je konferencija trebalo da se održi, istureni 
dijelovi bataljona sudarili su se sa neprijateljskim snagama, koje su podilazile 
našim položajima. Četu smo odmah vratili na položaje. Bio sam zadovoljan što 
se vrijeme konferencije odlaže, kako zbog moje sramežljivosti da se pojavim 
pred borcima, tako i zbog toga što sam &quot;predvidio&quot; mogućnost 
eventualnog neprijateljskog dejstva. I dalje pregledam moj konspekt, sam se 
preslišavam i tekst napamet učim.</span></p>
<p class="MsoNormal" style="line-height:91%"><span lang="EN-GB">U popodnevnim časovima 
ponovo se saziva četna konferencija. Četa se skupila na jednom proplanku u 
blizini visokih bukovih stabala. Na kosi su borbena obezbjeđenja, a u blizini 
neposredna osiguranja. </span><span lang="DE" style="mso-ansi-language:
DE">Pojavom komande čete prestaje žagor. Zamjenik komandira čete predaje 
raport. </span><span lang="EN-GB">Komandir otvara konferenciju i predstavlja me 
četi. </span><span lang="DE" style="mso-ansi-language:DE">Sve su oči uprte u 
mene. </span><span lang="EN-GB">Prvi put da se moje ime javno pominje pred 
tolikim skupom boraca. </span><span lang="DE" style="mso-ansi-language:DE">Sada 
se već osjećam rukovodiocem, mada mi je nelagodno.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Sada prvi put vidim sve na okupu, te mlade momke, nakrivljenih titovki, 
kojima sa lica izbija mladost i vedrina. Malo je koji stariji od 25 godina. Prvi 
put da vidim poznate borce: Branka Radaka, Petra Potkonjaka, Ratka Kerkeza i 
druge. Tu je već cijeloj diviziji poznati puškomitraljezac Milan Zorić Garača. 
Iako sam iz čete otišao prije godinu dana, zapažam veliku promjenu na 
likovima boraca, koji iako mladi po godinama, ostavljaju utisak zrelih i 
ozbiljnih ljudi. To više nisu golobradi mladići, u gunjcima, već uniformisani 
vojnici, koji se gotovo ne razlikuju od pripadnika regularne vojske. </span><span lang="EN-GB">Nestalo 
je onog šarenila: civilne i vojničke odjeće. Tu su, pored pušaka i mašinki, 
bombe razne proizvodnje, a puškomitraljezi proizvedeni u više država. Gledam 
&quot;šarce&quot;, to ubojito oružje, koji su nedavno izišli iz švabskih 
fabrika, kako se na suncu sijaju, brižljivo očišćeni i podmazani rukama 
mladića ispod Ćave. Kod starješina zapažam ozbiljna lica i da u razgovorima 
upotrebljavaju vojničke izraze, što se ranije ređe moglo primijetiti. </span><span lang="DE" style="mso-ansi-language:DE">Dobijam 
utisak da je kolektiv snažan, a moral ljudi na visini. Moje pretpostavke 
kasnije su potvrđene.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Komandir daje kraću ocjenu dejstva čete za proteklu nedelju dana, a 
poslije svog izlaganja daje mi riječ i ne &quot;pitajući&quot; me.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Izlaganje sam počeo onako kako sam i u konspektu napisao. Čini mi se da 
sam sve što sam napisao izdeklamovao kao đak recitaciju. Zbog naleta avijacije 
konferencija se brzo završi. Diskusije, na moje veliko zadovoljstvo, nije bilo, 
jer se za to nije imalo ni vremena. Toga sam se posebno plašio, bojeći se da 
neko ne bi nešto pitao, što ja ne bih znao odgovoriti, pa kud bi moj 
&quot;autoritet&quot;.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Poslije konferencije razmišljam kakav sam utisak ostavio na četu. Plašio 
sam se da ocjena nije povoljna i da su borci, u svakom slučaju, više očekivali 
od mene kao novog komesara. Nastojim da doznam &quot;ocjene&quot; mojih 
saradnika. Valjda, da me ne bi uvrijedili, rekoše da sam uglavnom rekao ono što 
u ovakvim prilikama treba da se kaže. Mada nisam potpuno ubijeđen da su rekli 
ono što su mislili, to me donekle ohrabri.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Čim je konferencija završena, četni bolničar Mile Zorić Žuća, inače 
najstariji u četi, pretura po svojoj torbici i kad nađe ono što je tražio, 
prilazi mi i pruža, u ulozi &quot;personalca&quot;, parče crvene čohe, rekavši 
da od toga oznake napravim. Neki drugovi ga zadirkuju, govoreći da je on čohu 
čuvao za sebe za znakove. Tu je i jedna bolničarka (čijeg se imena ne sjećam), 
koja za kratko vrijeme oznake napravi, na petokraki izveze srp i čekić i 
oznake na bluzu priši. Sa nekim drugovima šalim se, govoreći da me bolničari 
&quot;promovisaše&quot; za komesara čete. </span><span lang="EN-GB">Kradomice 
pogledam oznake. Priznajem, lijepo mi stoje i prijatno mi je, ali pomišljam da 
to treba opravdati.</span></p>
<p class="MsoNormal" style="line-height:91%"><span lang="EN-GB">Neprijatelj 21. 
7. napada na naše položaje na južnim padinama Jahorine, ali smo ga brzo 
razbili i natjerali u bekstvo. U toj akciji prvi put sam u ulozi starješine. U 
toku borbe htjeo sam da budem u svakom vodu, desetini, da bih provjerio 
borbenost boraca i starješina, mada je to bilo nemoguće zbog širine rejona 
koji smo zatvarali. Prvi utisci o borbenosti čete bili su jako pozitivni. </span><span lang="DE" style="mso-ansi-language:DE">Ni 
ja nisam smio da dozvolim da u prvoj akciji ispadnem slabić.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Nakon pet dana, po dolasku u četu, 26. 7. 43. cijela brigada je prešla 
prugu Sarajevo — Višegrad i razmjestila se u širi rejon s. Bogovići, na 
istočnim padinama planine Romanije. Moj zamjenik i ja držimo u prepodnevnim časovima, 
sastanak sa delegatima vodova. </span><span lang="EN-GB">Tu su Rudić Maniša, 
Kerkez Duško i Labus Mile. Njihovo izlaganje i poznavanje stanja i borbenog 
raspoloženja u vodovima prosto me iznenadilo. Rudić je govorio i o radu 
SKOJ-a. Divni su to mladići, hrabri borci i dobri rukovodioci. </span><span lang="DE" style="mso-ansi-language:DE">Tom 
prilikom odao sam im priznanje na umješnom radu. Tu smo se dogovorili da kad 
god borbena situacija bude dozvoljavala da se u istom sastavu jedanput nedjeljno 
okupimo i zajednički razmatramo aktuelna pitanja čete. Vidim, da im se takav 
oblik rada dopada, a i ja sam želio sebe radi da ga ustalimo, jer sam tako učio 
od svojih potčinjenih, a i pomagao njima koliko sam znao. Poslije takvih 
sastanaka slijedile su četne, odnosno vodne konferencije.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Poslije 
podne je partijski sastanak, kojim rukovodi moj zamjenik, kao sekretar. Na 
dnevnom redu je: &quot;Analiza borbenih dejstava čete za proteklih 8 
dana&quot;. Date su pozitivne ocjene i kritikovane slabosti maskirne discipline 
u pokretu. Na tom sastanku slušam dobra zapažanja i zrela rasuđivanja tih 
mladih komunista. </span><span lang="EN-GB">Niko se ne ustručava u diskusiju, a 
red i atmosfera su takvi kako se samo poželeti može.</span></p>
<p class="MsoNormal" style="text-indent:20.0pt;line-height:91%"><span lang="EN-GB">Sutradan, 
27 7. komandir i ja dobijamo naređenje da dođemo na referisanje u štab 
bataljona. Razmišljam kako ovu &quot;prepreku&quot; savladati. Na referisanju 
nikad nisam bio, pa ne znam ni kako to izgleda. </span><span lang="DE" style="mso-ansi-language:DE">Savjetujem 
se sa komandirom u smislu naše pripreme. Vidim, on hladan, gotovo bezbrižan, 
kao da pred nama ne stoji nikakav zadatak, a ja se zabrinuo. </span><span lang="EN-GB">Pripremao 
bih se, ali ne znam šta treba, kako i odakle početi. Komandir me tješi, 
govoreći da se ne sekiram, jer da to, kako on reče, nije neko referisanje gde 
se mjere vrednosti ljudi, nego zajednički dogovor štaba bataljona sa komandama 
četa o aktuelnim pitanjima.</span></p>
<p class="MsoNormal" style="line-height:91%"><span lang="EN-GB">Ja zbilja, 
potpuno nepripremljen, odlazim u štab bataljona, koji je smješten u jednoj 
maloj sobici. Uz lampu petrolejku počinje sastanak kojim rukovodi komandant 
bataljona. Sastanak ima radni karakter: dogovor o osnovnim pitanjima i zadacima 
bataljona! Divim se komandantu bataljona koji umješno rukovodi sastankom i 
dobro poznaje stanje u bataljonu. Sam sebi govorim da ovako, kako rukovodi naš 
komandant, može se mnogo naučiti. Mene su kao &quot;novajliju&quot; htjeli da 
poštede diskusije, ali sam ipak rekao neka svoja zapažanja i mišljenja. </span><span lang="DE" style="mso-ansi-language:DE">Sastanak 
se brzo završio. Dobili smo nove zadatke, sa kojima smo sutradan upoznali sve 
rukovodioce četa.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Nakon 8 dana mog komesarskog staža došao je rok za pisanje sedmodnevne 
informacije komesaru bataljona. Pomišljam da je to još jedna 
&quot;nezgoda&quot; za mene i tražim rješenje<o:p>
</o:p>
</span></p>
<p class="MsoNormal" style="text-indent:2.0pt;line-height:91%"><span lang="EN-GB">kako 
ovu &quot;prepreku&quot; savladati. Pravim razne kombinacije, ali ništa što bi 
bilo pametno ne mogu da smislim. Moliti komesara da se rok pomjeri smatrao sam 
nezgodnim, a tražiti pomoć od nekog iz komande cijenio sam da nije na mjestu. 
Kako je dan vedar i sunčan, odlazim u obližnje grmlje i počinjem da pišem, 
ali ne znam odakle početi, šta obuhvatiti i čime završiti. Po nekoliko puta 
počinjem pa cijepam. U tom momentu prilazi mi borac iz čete — Dako Stupar, 
koga sam poznavao iz štaba brigade. Vidi me zabrinuta i pita za razlog. Njemu 
povjeravam svoje teškoće, ne plašeći se za svoj &quot;autoritet&quot;. On se 
nasmija i u šali reče: &quot;Nije se lako školovati u ovoj našoj 
vojsci&quot; ...</span></p>
<p class="MsoNormal" style="line-height:91%"><span lang="EN-GB">Pomislih da se 
šali na moj račun i za momenat zaključih da sam pogriješio što sam mu se 
povjerio. U istom momentu Stupar me zagrli, pa reče: &quot;Ništa ne brini. Ako 
imaš pribor za pisanje informacija je za sat gotova&quot;. Ponovo pomislih da 
se šali na račun moje nezgode. </span><span lang="DE" style="mso-ansi-language:DE">Ipak 
mu dajem papir i olovku. On brzo stavlja zaglavlje na tekst informacije i 
nabacuje pitanja koja misli da bi trebalo obuhvatiti. Sa svim onim što Dako 
predlaže, ja se slažem i po neku misao dodam.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Za nešto više od sat vremena informacija je bila gotova. Srdačno sam se 
zahvalio Stuparu na pomoći, koja nije bila jedina koju mi je pružio tih mojih 
prvih komesarskih dana. Poslije sam čuo da ta informacija nije bila slabija od 
onih koje su napisale moje &quot;kolege&quot; iz drugih četa.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Kako je u našem političkom radu bilo u praksi održavanje zborova 
stanovnika, u mjestima kroz koja smo prolazili, morao sam razmišljati i o ovom 
zadatku. Proći kroz mjesto, a politički ništa ne uraditi, smatralo se političkim 
propustom, pa sam taj zadatak toliko ozbiljnije i shvatio. U torbici nalazim 
neki stari letak, pisan koncem prethodne godine i isječak iz &quot;Borbe&quot;, 
dok se štampala u s. Driniću i sastavljam konspekt. Kažem, nek se nađe, pa 
ako zatreba da sam spreman za nastup. Na moje zadovoljstvo zbora tih dana nismo 
nigde imali, jer smo u to vrijeme najčešće bili ili prolazili van naseljenih 
mjesta.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Tako sam počeo svoje prve rukovodeće korake. Kasnije, kad god bih 
sprovodio neki od oblika rada koji su mi prvi put zadavali toliko glavobolje 
sjetio bih se svog prvog rukovodećeg krštenja.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Sretko MIRKOVIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_123.htm"><b>Prethodni dokument</b></a></TD>
<TD><a href="31_125.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

