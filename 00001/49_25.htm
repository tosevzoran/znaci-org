<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_24.htm"><b>Prethodni dokument</b></a></TD>
<TD><a href="49_26.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="mso-ansi-language:DE">Politički 
i kulturno-prosvetni rad u brigadi<o:p>
</o:p>
</span></b></p>
<p class="MsoNormal"><span lang="DE" style="mso-ansi-language:DE">&nbsp;<o:p>
</o:p>
</span></p>
<p class="MsoNormal">&quot;Naša vojska nije samo vojna, već i politička 
organizacija. <span lang="DE" style="mso-ansi-language:DE">Naš borac nije samo 
vojnik u uskom smislu reči, već treba da je i politički radnik. Treba znati 
da se neprijatelj ne uništava samo oružjem, već ga treba uništavati i našom 
političkom svešću&quot;, pisao je još u septembru 1943. komandant brigade 
Danilo Šorović u novinama Gradnikove brigade &quot;Tolminski puntar&quot;.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Za političko 
vaspitanje pripadnika svih naših jedinica, pa i Gradnikove brigade, brinuli su 
se pre svega politički komesari i zamenici političkih komesara brigade, 
bataljona i četa i politički delegati vodova. </span>Naročito povoljni uslovi 
za intenzivan politički rad u jedinicama postojali su baš za vreme boravka 
brigade u Vipavskoj dolini. U to vreme se u svim jedinicama redovno održavala 
politička nastava.</p>
<p class="MsoNormal">Uloga komunista i skojevaca u svakodnevnom životu brigade 
bila je ogromna. Oni su predstavljali ne samo brojnu<a style="mso-footnote-id:
ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a> 
eć i veliku moralnu snagu. Pred svakom značajnijom akcijom održavani su 
sastanci na kojima je svaki komunist, kandidat ili skojevac dobio tačno određen 
zadatak.</p>
<p class="MsoNormal">Komunisti i skojevci su bili najbolji borci i drugovi u 
svojim jedinicama, te su ličnim primerom i hrabrošću u borbama uticali na 
ostale da slede njihov put. Međutim, oni su bili i organizatori na raznim 
sektorima dejstvovanja jedinice. Zato su u okviru partijske ćelije ili 
skojev-ske organizacije postojali posebni odseci, na primer, za politički rad 
(održavanje političkih časova, individualni politički rad, pitanje 
discipline), za rad na vojnom području (sastanci uoči raznih akcija i u toku 
dužih marševa, pozdravljanje, rad sa novim borcima, pitanja budnosti itd.), za 
rad na kulturno-propagandnom području (organizovanje mitinga i kulturnih večeri, 
izdavanje novina i letaka), za rad na higijensko-sanitetskom području, u 
poglediu odnosa sa civilnim stanovništvom (dobrovoljna pomoć meštanima u 
poljskim radovima), za dopisivanje sa ranjenicima itd.</p>
<p class="MsoNormal">Političko vaspitanje boraca nije se ograničavalo samo na 
političke časove, partijske i skojevske sastanke i ubeđivanje, već je od 
ogromnog značaja bio i lični primer rukovodilaca i komunista. Nije bio redak 
slučaj da su razrešenii — au težim primerima su se našli čak pred vojnim 
sudom — pojedini rukovodioci koji su u borbi zatajili ili učinili kakvu grešku.</p>
<p class="MsoNormal"><span lang="DE" style="mso-ansi-language:DE">Sastavni deo 
partizanskog drugarstva bila je i briga za ranjenike. Postojalo je nepisano 
pravilo da po svaku cenu treba izvlačiti ranjene drugove sa položaja, mada je 
kod toga često dolazilo do novih žrtava. Takav je slučaj bio i prilikom izvlačenja 
komandanta 2. bataljona Mire Faganela za vreme borbi u Trnovskoj šumi jula 
1944. Kad su pokušali da ga iznesu sa isturenog položaja, najpre je poginuo 
komandir čete, a zatim i jedna bolničarka.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Briga za 
ranjenike se nije završila njihovim izvlačenjem sa položaja i upućivanjem u 
bolnicu, već se međusobna pismena veza održavala i u toku lečenja, Gotovo je 
suvišno govoriti o tome da su jedinice snabdevale bolnice najboljim od svega što 
su dobile na terenu.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Posledice 
intenzivnog političkog rada među boračkim i komandnim sastavom Gradnikove 
brigade uskoro su se pokazale: Gradnikova brigada je ocenjena kao najbolja, naj 
borbeni ja i naj udarni ja u diviziji.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Velika pažnja 
se posvećivala odnosima sa civilnim stanovništvom. U tom pogledu je bilo naročito 
delikatno pitanje snabdevanja jedinica namirnicama i ostalim materijalom. Da ne 
bi dolazilo do nepravilnosti, u selima na oslobođenoj i poluoslobođenoj 
teritoriji postojale su ekonomske komisije koje su od seljaka prikupljale 
namirnice i stoku, ili jedinicama kazivale od kojih seljaka i koliko namirnica 
ili stoke mogu da oduzmu. Međutim, u svakom slučaju jedinica je morala seljaku 
izdati potvrdu ili oduzetu hranu platiti u novcu ili bonovima. Na neoslobođenoj 
teritoriji hrana se oduzimala, pre svega, od pripadnika domobranskih formacija, 
ali je i u tim slučajevima trebalo voditi računa o brojnom stanju porodice i 
izdati odgovarajuću potvrdu. Hrana se konfiskovala samo u izuzetnim slučajevima 
— prema odluci vojnih sudova.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Naročitu 
aktivnost ispoljavala je Gradnikova brigada za vreme boravka u Vipavskoj dolini 
na području kulturno-prosvetnog rada, i to u okviru svojih jedinica i u odnosu 
na civilno stanovništvo.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Tako, na 
primer, na političkim časovima nije se govorilo samo o aktuelnim događajima i 
problemima političke prirode, već su borci upoznavani sa kulturom i istorijom 
slovenačkog naroda. Radi toga su se u jedinicama održavale kulturne večeri, a 
gotovo svaka četa je imala svoje novine. Nije valjda bilo borca koji nije učestvovao 
u pisanju članaka za četne, bataljonske ili brigadne novine.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Nije ni 
najmanje slučajno što je, u poređenju sa ostalim brigadama 31. divizije, 
upravo u Gradnikovoj brigadi bilo najviše interesovanja za rad na tom području. 
Pripadnici brigade su bili, većinom, Primorci kojima je fašizam dvadeset 
godina zabranjivao ne samo pisanu reč već i govor na slovenačkom jeziku.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Treba 
napomenuti da je već Goriška brigada imala svoje novine pod nazivom &quot;Goriški 
borec&quot; koje su izlazile i posle spajanja sa Gradnikovom brigadom. Pred 
toga, propagandni odsek štaba Gradnikove brigade je štampao i neke druge 
novine (&quot;Naš glas&quot;, &quot;Naš klic&quot;, &quot;Tolminski 
puntar&quot; i &quot;Vojni dopis III. SNOUB ,Ivan Gradnik'&quot;), dok je 1. 
bataljon imao &quot;Jek Triglava&quot; i &quot;Odmev&quot;, 2. bataljon &quot;Naš 
glas&quot; i 3. bataljon &quot;Naše delo&quot; i &quot;Zrcalo&quot;.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Među najznačajnije 
forme kulturno-prosvetnog rada u jedinicama i narodu spadali su mitinzi. Oni se 
nisu ograničavali samo na održavanje referata o političkoj situaciji u svetu, 
već su to bile prave priredbe na kojima su učestvovali horovi (iz jedinica i 
sa terena) recitatori, impro-vizovane pozorišne grupe itd<a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a>.<o:p>
</o:p>
<o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> U brigadi je svaki 
    bataljon imao komitet, a svaka četa partijsku ćeliju koje su se često 
    sastajale. Mada nema podataka za period kad se ibrigada nalazila u Vipavskoj 
    dolini, ipak je stanje u tom pogledu bilo otprilike isto kao, na primer, u 
    drugoj polovini aprila 1944. Prema podacima kojima raspolažemo, vidi se da 
    je u brigadi, samo u toku četrnaest dana, održano 27 redovnih, 8 vanrednih 
    i 9 studijskih sastanaka. U to vreme je preko 50°/o boraca i rukovodilaca 
    brigade bilo članova Partije, kandidata ili skojevaca (215 članova, 7 
    kandidata i 121 skojevac).</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> Podaci: Partijski i politički 
    izveštaji štaba 31. divizije u vremenu od 15. marta do 4. avgusta 1944 
    (Arhiv IIRP u Ljubljani); sećanja Ivana Krašoveca (Arhiv predsedništva 
    SUB NOR Slovenije); Stanko Petelin, pomenuta knjiga, str. 239.</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_24.htm"><b>Prethodni dokument</b></a></TD>
<TD><a href="49_26.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

