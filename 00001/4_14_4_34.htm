<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_33.htm"><b>Prethodni dokument</b></a></TD>
<TD><a href="4_14_4_35.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PROGLAS NEZAVISNE GRUPE NACIONALNOG OTPORA 
JUGOSLOVENSKE VOJSKE U OTADŽBIN1 OD 19. AVGUSTA 1944. POVODOM FORMIRANJA GRUPE1</strong></p>
<p align="center">NARODE!</p>
<p>U ovom sudbonosnom času kada istoriske odluke padaju na raznim vojištima 
Evrope, hladnom neminovnošću, kada svi narodi sveta oštre glogov kolac, da 
njime probiju Hitlerov Treći Rajh, smatramo za svoju svetu dužnost prema 
Kralju i Tebi narode da ti kažemo pravu istinu o značaju događaja koji se 
primiču sve bliže.</p>
<p>Nesavladive ruske armije kucaju na vrata Hitlerovog Raj-ha, kome nije bilo 
dosta što [je] celu Evropu pretvorio u nepregledno groblje i zgarište nego je 
svojom poganom nogom krenuo u dubine svete ruske zemlje, koja je majka ne samo 
naše braće Rusa nego i svog Slavenstva, s druge strane sveže, nedirnute 
armije naših velikih zapadnih Saveznika, Velike Britanije i Amerike, opremljene 
najboljim i najskupljim oružjem koje je svet ikada video, sa desetinama hiljada 
aviona, koji bez prestanka danju i noću, lete iznad cele Evrope, noseći 
Hitleru i njegovim prijateljima užas i stravu, a pokorenim narodima nose skori 
vaskrs.slobode; sa flotama koje su prekrile svetska mora i okeane, te trupe 
ulaze u Hitlerovu »tvrđavu Evropu« kad god žele i svagde gde god žele. 
Hitlerova »tvrđava Evropa«, koju su i kod nas razni izdajnici hvalili kao 
neosvojivu, srušila se je brže pod njihovim udarcima nego naše nezaštićene 
granice u proleće 1941. Pobedonosne američke i engleske trupe kucaju s tri 
strane na trošne i trule kapije Hitlerovog Rajha.</p>
<p>Porobljeni narodi od Norveške do Francuske i Italije, od Poljske pa sve do 
Grčke i Albanije dižu glave, kidaju teške lance hitlerovskog ropstva i 
stupaju u otvorenu borbu sa nekada silnim Hitlerovim vojskama, koje na sve 
strane u begstvu traže spas.</p>
<p>U samoj Njemačkoj glave Hitlerovih maršala i generala, onih istih, koji su 
u njegovo ime porobili, opljačkali i popalili celu Evropu, kotrljaju se sa 
istom lakoćom s kojom je ovaj najveći dželat sVetske istorije priređivao 
nebrojene klaonice po našoj zemlji. Naši dželati postaju sada i dželati 
njemačkog naroda.</p>
<p>I ti porobljeni i ojađeni narodi, koji su, i ako ne žešće, ali zato duže, 
podnosili nego mi krvavi teror njemačke čizme, kucaju sa svih strana na 
vratima truloga Hitlerovog Rajha, sa čvrstom rešenošću da Hitleru i njegovim 
razbojničkim bandama podnesu račun za svoje muke i stradanja.</p>
<p>U tim istoriškim časovima, kada je pobeda ponižene, uvre-đene, pogažene 
i iskrvavljene Evrope na pragu, samo se ne čuje glas vojske koja je jedina u 
svetu stala hrabro pred Hitle-rove razbojničke horde, onda kada su bile na 
vrhuncu svoje snage i moći, koja ih je u bezbroj bitaka po celoj našoj zemlji 
nemilosrdno tukla 1941, 1942 i 1943 godine, danas se glas te hrabre vojske, koja 
je stekla najveće divljenje svih naših velikih saveznika i celog kulturnog 
sveta, — nigde ne čuje.</p>
<p>Mi znamo, narode, da se ti pitaš: Zašto? Na pragu najvećih i najznačajnijih 
događaja mi smo dužni da ti odgovorimo i na to tvoje pitanje:</p>
<p>Krivicom naše,g vojnog i političkog vodstva, mi smo u pos-lednjoj godini 
rata, na samom domaku pobede za koju smo i podneli najteže žrtve. u. krvi i 
imetku, prekinute su veze sa našim velikim i moćnim saveznicima, čijoj smo 
strani stali isto-riskog 27 marta 1941 godine, a sa kojim smo neizmenjivo i 
neporecivo povezali svoju sudbinu u ovoj borbi na život i smrt. Time je 
prestala i veza između Nj. V. Kralja Petra II našeg prvog narodnog ambasadora 
kod velikih saveznika, i Jugoslavenske Vojske u Otadžbini.</p>
<p>Danas postoji samo Vrhovni Komandant Nj. V. Kralj Petar II i Jugoslovenska 
Vojska u Otadžbini. Posrednika više nema.</p>
<p>U svojoj poslednjoj poruci, upućenoj preko radia, On nam je rekao:</p>
<p>»U ovim sudbonosnim trenucima u istoriji naše zemlje pratim sa sve većim 
divljenjem junačku borbu, koju već tri godine vodite protiv osvajača gde god 
vani se za to ukaže prilika i kad god je to moguće. Ali, ako želimo da ta 
veličanstvena borba urodi željenim plodom, moramo ujediniti u neraskidivu 
ce-linu sve svoje sile protivu zajedničkog neprijatelja, ostavljajući po 
strani sva razilaženja i odlažući rešenje unutrašnjih političkih pitanja 
do oslobođenja zemlje, kada će [narod]u biti pružena mogućnost da o njima 
donese svoju merodavnu od [luku o] svim krupnim pitanjima stojim na raspoloženju 
svom narodu. S[ve] [sam] učinio da se obrazuje vlada, koja će pre svega imati 
na umu prava i interesa naroda, i posvetiti se sa-radnji sa svima [koji] se 
aktivno bore protiv tuđinskog zavojevača.«</p>
<p>Uzimajući ovu poruku kao naredbu Svoga Vrhovnog Komandanta, a da bi izveli 
zemlju i narod iz ćorsokaka u koji su dovedeni kratkovidom, kolebljivom i 
nedoslednom politikom, saglasili su se potpisani — da ispune naređenje svoga 
Vrhovnog Komandanta do kraja, da dignu slavom ovenčanu zastavu Ju-goslovenske 
vojske iz blata u koje su je bacile ruke nedostojnih i kolebljivih.</p>
<p>U cilju doslovnog izvršenja naređenja-naredbe Nj. V. Kralja, mi smo 
obrazovali Nezavisnu grupu nacionalnog otpora Jugoslovenske vojske u Otadžbini 
sa sledećim zadatcima:</p>
<p>1.) Da se odmah obustavi bratoubilački rat;</p>
<p>2.) Da se odmah otvori svim raspoloživim snagama borba protivu okupatora;</p>
<p>3.) Da se sva politička pitanja rešavaju posle rata, u punoj slobodi 
srestvima demokratije:</p>
<p>4.) Da će Nezavisna grupa nacionalnog otpora Jugoslovenske Vojske u Otadžbini 
svaki pokušaj posle pobede nasilnog menjanja političkih ustanova u zemlji, 
onemogućiti silom, i</p>
<p>5.) Da će Nezavisna Grupa nacionalnog otpora postojati samo do povratka Nj. 
V. Kralja i obrazovanja vlade koja će bita u stanju da redovnim snagama 
obezbedi miran razvoj prilika u zemlji.</p>
<p>U tome cilju mi smo rešili da odmah vaspostavimo veze sa Nj. V. Kraljem, kao 
svojim Vrhovnim Komandantom da odmah vaspostavimo veze sa našim velikim 
Saveznicima, da sklopimo sporazum sa partizanskim odredima (NOV) o među sobnom 
nenapadanju.2 O rezultatu naših napora u tom pravcu izvesti-ćemo vas 
blagovremeno.</p>
<p>Objavljujući naše odluke svim građanima Jugoslavije kao i celom svetu, 
prijateljima kao i neprijateljima, mi im istovremeno stavljamo do znanja da smo 
rešili da na današnji dan ponovo otpočne[mo] sa ofanzivnim operacijama, 
protivu okupatora i svih onih koji se nalaze u njihovoj službi, nastavljajući 
tamo gde su prekinute najslavnije tradicije naše vojske, vraćajući se svome 
pravom zadatku, zbog koga smo pošli u rat i zbog koga smo se i odmetnuli u šume: 
zajedničkoj borbi na strani naših velikih Saveznika protivu okupatora.</p>
<p>.. .3 ovo je početak naše poslednje velike ofanzive protivu krvoločnog 
neprijatelja, koji je i jedini kriv i odgovoran za svu krv za sve suze, za sve 
jade i sva stradanja naših ojađenih naroda za ove tri i po godine. Naš narod 
i vojska nisu pred ne-mačkim krvolokom pokleknuli ni ustuknuli ni .. .4 kad je 
ceo svet bez nadežno stenjao pod njegovom krvavom čizmom pa .. .5 do danas, 
sedi skrštenih ruku, kada su se protiv njega digli ne samo svi [kul]turni 
narodi, nego čak i njemački maršali i generali? Zar ne bi bio zločin prema 
narodu i našoj istoriji, a izdaja prema našim mrtvima, kada bi u ovim odlučnim 
danima sedeli skrštenih ruku, kad ne bi i mi u ovom času sudbonosnih , odluka 
svetske istorije, ujedinili svoje napore sa naporima os-talog sveta da se naše 
patnje i patnje celog sveta skrate?</p>
<p>Ispunjeni ljubavlju za naš stradalnički narod, a vođeni najdubljom mržnjom 
prema hordama najvećeg krvoloka svetske istorije i najvećeg dužnika naroda 
Jugoslavije mi ćemo ovu završnu borbu voditi bez predaha sve do konačnog 
sloma Hit-lerovog Rajha. Mi smo dostojni i vredni da budemo među onima koji će 
pod Branden-burškom kapijom u Berlinu zabiti glogov kolac Hitleru i njegovom 
Rajhu, da se više nikad ne povampire. Jer, ne treba zaboraviti da su njemačke 
bande, u jednom ljudskom veku, dva puta preplavile, opustošile i opljačkale naše 
zemlje.</p>
<p>Zbog toga pozivamo sve Srbe, Hrvate i Muslimane da pristupaju u jedinice 
Nezavisne Grupe Nacionalnog Otpora jugoslavenske Vojske u Otadžbini, koja je 
razvila barjak borbe protiv okupatora. Samo zajedničkom borbom svih nas, samo 
zajedničkim žrtvama, zajednički prolivenom krvlju u borbi protiv okupatora, 
popravićemo greške prošlosti i stvoriti uslove za jednu srećniju i bolju 
Jugoslaviju za sve nas.6</p>
<p align="center">ŽIVEO KRALJ!</p>
<p align="center">ODMAZDA PODLOM OKUPATORU I NJEGOVIM SLUGAMA!</p>
<p align="center">Preobraženje,7 1944 god.</p>
<p align="center">ZAHARIJE OSTOJIĆ</p>
<p align="center">đeneralštabni p. pukovnik</p>
<p align="center">&nbsp;</p>
<p align="center">PETAR BAĆOVIC</p>
<p align="center">Rez. p. pukovnik</p>
<p align="center">&nbsp;</p>
<p align="center">PAVLE NOVAKOVIĆ</p>
<p align="center">đeneralštabni p. pukovnik</p>
<p align="center">&nbsp;</p>
<p align="center">VOJISLAV LUKACEVIĆ</p>
<p align="center">major</p>
<p align="center">&nbsp;</p>
<p align="center">VELIMIR KRIVOŠIC</p>
<p align="center">publicista</p>
<p>&nbsp;</p>
<p>1 Original (pisan na mašini, ćirilicom, umnožen , na šapirografu) u 
Arhivu VII, Ca, k. 222, reg. br. 16/3 (BH-P-l3b). Dokument je na pojedinim 
mestima nečitak zbog slabog otiska na šapirografu.</p>
<p>2 Vojislav Lukačević je 11. septembra 1944. uputio pismo komandantu 29. 
hercegovačke NOU divizije moleći ga da naredi potčinjenim jedinicama da 
obustave napad na četničke jedinice i da odredi predstavnike, mesto i vreme 
sastanka sa njegovim predstavnicima radi dogovbra o zajedničkim operacijama 
protiv Nemaca, ustaša i drugih saradnika okupatora. »Ako po ovome predlogu 
izostane sa Vaše strane dobra volja da se spreči uzaludno međusobno 
prolivanje krvi i povede opšta akcija protiv okupatora, posle ovoga, mi nećemo 
moći zato da primimo odgovornost ni pred narodom ni pred našim saveznicima za 
dalje posledice dosadašnje borbe (Arhiv VII, Ča, k. 142, reg. br. 24/1). Na to 
pismo Lukačević nije dobio nikakav odgovor.</p>
<p>3, 4i 5 Tačke predstavljaju nečitke reči u originalu.</p>
<p>6 O daljoj aktivnosti Nezavisne grupe nacionalnog otpora vidi dok. br. 56, 63 
i 108; Radoje Pajović, Formiranje nezavisne grupe nacionalnog otpora, 
Jugoslovenski istorijski časopis br. 4/1964, Beograd.</p>
<p>7 Prema pravoslavnom crkvenom kalendaru, Preobraženje pada svake godine 19. 
avgusta.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_33.htm"><b>Prethodni dokument</b></a></TD>
<TD><a href="4_14_4_35.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
