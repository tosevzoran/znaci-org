<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_108.htm"><b>Prethodni dokument</b></a></TD>
<TD><a href="27_110.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading151" align="center" style="margin-top:0mm;margin-right:0mm;
margin-bottom:0mm;margin-left:12.0pt;margin-bottom:.0001pt;text-align:center;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark105"><span lang="SR-CYR" style="font-size:12.0pt;mso-bidi-font-size:12.5pt;font-family:&quot;Times New Roman&quot;;
mso-fareast-language:SR-CYR" class="Bodytext9pt">POSLEDNJI PUT S FIĆOM U 
ZVORNIK</span></a><span lang="SR-CYR" style="font-size:12.0pt;mso-bidi-font-size:
12.5pt;font-family:&quot;Times New Roman&quot;;mso-fareast-language:SR-CYR" class="Bodytext9pt">U</span><span lang="SR-CYR" style="font-size:12.0pt;mso-bidi-font-size:12.5pt"><o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Sa članovima štabova obavezno su išli kuriri kad 
obilaze jedinice, a noričto za vreme borbe. Kao pratioci, radi obezbeđenja, 
razume se, ali još više radi toga da prenesu neku poruku s položaja do štaba, 
ili susedne jedinice, kad se za to ukaže potreba.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Prilikom napada na 
Zvornik mene su odredili da pratim komesara naše divizije. Toga dana, negde u 
zoru, iz štaba smo krenuli peške pravo u Zvornik. Pošto sam ranije održavao 
vezu sa Kragujevačkim bataljonom, put sam dobro poznavao. Stoga smo mogli brzo 
ići, i već kada se razdanjivalo počeli smo se spuštati niz jednu padinu 
iznad grada. Desno od našeg puta ostala je zvornička tvrđava u okruženju naših 
jedinica. Iz nje su se ustaše još uporno branile.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Dok smo se spuštali 
prema Zvorniku, Fića je u više navrata razgovarao sa mnom. A čudni su bili ti 
razgovori! Kao da ga je bila uhvatila neka nostalgija za Srbijom — najviše je 
na tom putu o njoj govorio. Zapitkivao me je da li bih voleo otići u Srbiju, 
objašnjavao mi da su one planine na drugoj strani reke u Srbiji, sećao se 
prvih akcija i formiranja prvih partizanskih odreda u Srbiji . . . Toga Jutra, 
što se kaže, puna su mu usta bila Srbije.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">A umeo je lepo da priča, 
da pronikne u dušu svakog borca, da ga zainteresuje pričom, da ga razveseli 
ubacujući razne pošalice.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Jedinice određene za 
napad na grad već su bile u predgrađu. Neprijatelju je ostao jedini izlaz — 
moet preko Drine, jer je bio potisnut i opkoljen sa svih</span><span lang="SR-CYR" style="mso-ansi-font-size:10.5pt;font-family:&quot;Times New Roman&quot;;
mso-fareast-language:SR-CYR" class="Bodytext6Italic"> </span><span lang="SR-CYR" style="mso-ansi-font-size:10.5pt;font-family:&quot;Times New Roman&quot;;
mso-fareast-language:SR-CYR;font-weight:normal" class="Bodytext6Italic">drugih</span><span lang="SR-CYR" style="mso-ansi-font-size:10.5pt;
font-family:&quot;Times New Roman&quot;;mso-fareast-language:SR-CYR" class="Bodytext6Italic"> 
</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR">strana. 
Inače, u Zvorniku su našli utočište svi oni begunci koji su umakli ispred naših 
jedinica iz Han-Pijeska, Vlasenice i drugih uporišta. Bili su to mahom 
zlikovci, rešeni da se bore do poslednjeg daha. Stoga su vršili protivnapade, 
stoga se trebalo boriti za svaku ulicu, za svaku kuću koja je mogla poslužiti 
kao uporište.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Prvi dodir s borcima Fića 
je uspostavio baš kada su toga jutra počele ulične borbe. Pošto se upoznao 
sa situacijom tu, na samom bojištu, zadržao se kratko vreme sa nekim 
rukovodiocima, dajući im uputstva kako će i šta će dalje da preduzmu. Sećam 
se da ih je upozorio na to da će ustaše početi da se povlače preko mosta u 
Srbiju, i da zbog toga treba postaviti šarac tako da čisti sve na moetu.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Odatle smo se 
prebacivali od kuće do kuće tamo gde su grupe boraca zaposedale položaje. Oko 
nas su padali kuršumi, ali Fića na to nije obraćao pažnju. On je gotovo kod 
svake grupe zastajao i raspitivao se za gubitke, a posebno za ranjenike. Kada 
smo se hteli prebaciti preko jedne uličice, drugovi su povikali sa druge strane 
da tuda ne prelazimo dok se ne likvidira kuća na spratu u samom središtu 
grada. I, zaista, tek što smo zastali nekoliko minuta nedaleko od toga mesta, 
začuo se juriš i ručne bombe su počele da eksplodiraju. Sa drugovima iza 
zgrade na drugoj strani ulice pretrčali smo do jednospratnice iz koje je ustaški 
teški mitraljez do maločas tukao uličicu kojom smo hteli proći. Iz zauzete 
kuće lepo se video prilaz na Drinu. Ostalo je da se likvidira još samo jedno 
uporište, koje je bilo levo od nas, blizu mosta. Neprijatelj je pucao iz zgrada 
kod samog mosta, bacali su bombe, vršili protivnapade. Bio je to pravi pakao od 
pucnjave i eksplozija.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Fića je ostao izvesno 
vreme u zauzetoj kući. Pokazivao je na most preko koga su pokušavale manje 
grupe neprijateljskih vojnika da se prebace u Srbiju. Njegova jutrošnja predviđanja 
su se obistinila. S druge strane reke četnici i Nedićevci su pokušavali da 
obezbede izvlačenje neprijatelja čak i artiljerijom. No sve je bilo uzalud. 
Most je bio izložen vatri mitraljeza koji je postavljen na pogodnom mestu po Fićinoj 
preporuci. Videli smo kako pojedinci izgube glavu kad ih šarac 
&quot;oplete&quot; rafalima na mostu. Neki su se pokušavali epasti ekačući u 
Drinu, neki su uspeli da pretrče i do polovine mosta, ali na drugi kraj, bar 
dok smo mi osmatrali, niko nije stigao.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">S druge strane Drine 
neprekidno su tukli teški mi</span><span lang="SR-CYR" style="mso-ansi-font-size:10.5pt;font-family:&quot;Times New Roman&quot;;mso-fareast-language:
SR-CYR" class="Heading22Spacing3pt40">traljezi</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> i topovi. Njihova je vatra bila usredsređena </span><span lang="SR-CYR" style="mso-ansi-font-size:10.5pt;
font-family:&quot;Times New Roman&quot;;mso-fareast-language:SR-CYR" class="Heading22Spacing3pt40">uglavnom</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
na ulicu koja vodi prema Tuzli. Preko te ulice </span><span lang="SR-CYR" style="mso-ansi-font-size:10.5pt;
font-family:&quot;Times New Roman&quot;;mso-fareast-language:SR-CYR" class="Heading22Spacing3pt40">morali</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
smo se pojedinačno prebacivati do jednog drugog položaja naših jedinica.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Otkad je došao među 
borce Fića je za sve vreme bio raspoložen. Svakom borcu bi nešto kazao. Neke 
je pohvaljivao, sa nekima se šalio, a ponekogde bi nešto i zamerio. Ali su svi 
bili zadovoljni njegovim prisustvom, prosto su se radovali što je i on u najvećem 
okršaju sa njima.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Tako je obišao ceo 
položaj Kragujevčana, popio šerbet kod njih u nekoj napuštenoj kafani i 
krenuo prema izlazu iz grada.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Moglo je biti oko 
podne. Dan je bio sunčan i topao. Kada smo se vraćali iz obilaska poslednjih 
delova naših jedinica, sreli smo Plavog. Sećam se: imao je lepe čizme, bio je 
lepo obučen i, po običaju, propisno zategnut oficirskim opasačem. Kraće 
vreme su razgovarali o prilazu mostu i njegovom rušenju. Fića je upozoravao da 
se zaštite mineri dok obave rušenje mosta i ukazivao na vatru koja dolazi iz 
utvrđenja na desnoj obali Drine.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Neposredno posle 
sastanka Fiće i Plavog, počelo je bombardovanje Zvornika iz vazduha. Ne 
odustajući od svog plana, Fića je produžio prema izlazu iz grada. Pošto je 
deo grada i put u pravcu Tuzle bio izložen neprijateljevoj vatri, prebacivali 
smo se pojedinačno od zaklona do zaklona. Bombardovanje ga je jako zabrinulo. 
Na svakom zastanku gledao je prema gradu. Neprijatelj je poražen, govorio je 
kao za sebe, naši su gubici veoma mali — bojim se da će nam ovo 
bombardovanje naneti teške žrtve.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Poslednje kuće na 
periferiji ostale su za nama i već smo bili u tesnacu kroz koji put vodi za 
Tuzlu. Tu je bila i poslednja prepreka koju smo prešli idući pažljivo krajem 
puta. Preko nas su zviždali kuršumi. No činilo nam se da smo već sigurni, 
jer smo bili, manje-više, zaklonjeni prirodnim zaklonom i kretali smo se desnom 
stranom puta. Prešli smo tako možda oko pola kilometra. Tada Fića najedanput 
pade. U prvi mah pomislio sam da se okliznuo, jer smo išli samom ivicom puta. 
Međutim, kada sam pokuNJao Da ga podignem, on nije mogao da stoji na nogama. Ništa 
nije govorio. Bio je bled i njegove poluotvorene svetle oči ostavljale su 
utisak premorenosti. Onda mi se učinilo da MU je pozlilo. Zvao sam ga: Fićo, 
Fićo . . . On nije davao znaka života. Onako zbunjenom palo mi je napamet da 
pokUšam sa veštačkim disanjem. Ali ni to nije pomoglo. Ne ZNaJući šta da činim, 
uhvatio sam ga ispod pazuha i preNeo na levu stranu puta, u jednu zaklonjenu 
uvalu.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sve se to desilo u 
neobično kratkom vremenu. Čim</span><span lang="SR-CYR" style="mso-ansi-font-size:10.5pt;font-family:&quot;Times New Roman&quot;;mso-fareast-language:
SR-CYR" class="Bodytext6Italic"> </span><span lang="SR-CYR" style="mso-ansi-font-size:10.5pt;font-family:&quot;Times New Roman&quot;;mso-fareast-language:
SR-CYR;font-weight:normal" class="Bodytext6Italic">sam</span><span lang="SR-CYR" style="mso-ansi-font-size:10.5pt;font-family:&quot;Times New Roman&quot;;
mso-fareast-language:SR-CYR" class="Bodytext6Italic"> </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR;
font-style:normal" class="Bodytext10">ih</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> preneo na drugu stranu puta, sa brda su dotrčali 
neki borci iz minerskog voda. Verovatno su videli kad sam ga prenosio. Zajedno 
sa mnom, oni se još nisu ni pribrali, a već je došao Plavi i Julka Mešterović. 
I, kao po dogovoru, niko nije hteo da poveruje u to da je Fića mrtav. Svi su se 
pitali šta mu je. A on je ležao u čistoj zelenoj travi dok smo mu skinuli 
bluzu, pa zatim košulju. Svlačeći ga, niko nije primetio rupu na bluzi i košulji. 
Očekivali smo, ako je ranjen, da će se ispod odela pojaviti krv. Tek posle pažljivog 
pregleda doktorka Mešterović je našla malu okruglu modricu na leđima. Trag 
zalutalog metka koji nije imao snage da izbije spreda, na grudi, ali je bio 
dovoljan da preseče život najmilijeg i najpopularnijeg komesara 1. 
proleterske.</span></p>
<p class="MsoNormal" align="right" style="text-align:right"><span style="font-size:10.5pt;mso-bidi-font-size:9.0pt;
mso-fareast-language:SR-CYR" class="Bodytext9Bold">Radmilo VUKSANOVIĆ</span><span lang="SR-CYR" style="mso-ansi-language:SR-CYR"><o:p>
</o:p>
</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_108.htm"><b>Prethodni dokument</b></a></TD>
<TD><a href="27_110.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
