<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_107.htm"><b>Prethodni dokument</b></a></TD>
<TD><a href="27_109.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading151" align="left" style="margin-top:0mm;margin-right:0mm;
margin-bottom:0mm;margin-left:53.0pt;margin-bottom:.0001pt;text-align:left;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark104"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext9pt">KOMESAR 
PRVE PROLETERSK</span></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext9pt">E</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:20.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:20.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Detinjstvo mu je bilo 
pomućeno siromašstvom i nevoljama koje je sa sobom doneo prvi evetski rat, a 
mladost tegobama šegrtovanja na izučavanju obućarskog zanata u Beogradu. Iako 
je živeo i radio pod veoma teškim uslovima, više gladan nego sit, nalazio je 
snage i vremena i za svoje lično uzdizanje. Do kasno u noć gorelo bi slabo 
svetlo u sobici mladog obućarskog radnika Filipa Kljajića, a često ga je i 
zora zaticala sa knjigom u ruci.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kad je 1936. godine 
primljen za člana Komunističke partije, za sobom je već imao trogodišnje 
organizatorsko iskustvo iz rada u Ursovim sindikatima. Već tokom sledeće, 
1937. godine, postao je član Okružnog komiteta KPJ za Beograd. Pored rada na učvršćivanju 
i jačanju partijskih organizacija, bio je jedan od najaktivnijih organizatora 
štrajkova i drugih borbenih akcija radnika u poslednjim predratnim godinama.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Filip Kljajić je bio 
ponosan proleterski borac i nesalomljivi komunist. Kad je, na primer 1940. 
godine uhapšen — na brodu, na putu za Donji Milanovac, s koferom punim 
ilegalnog materijala — bio je strahovito mučen u beogradskoj Glavnjači da bi 
odao ko mu je dao materijal, ali sve što je Vujkoviću rekao bilo je: 
&quot;Znam ko mi je lredao materijal, ali neću da kažem. Ja sam 
komunist!&quot;</span></p>
<p class="Heading1Spacing4pt" align="left" style="margin-top:0mm;margin-right:0mm;
margin-bottom:0mm;margin-left:101.0pt;margin-bottom:.0001pt;text-align:left;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext9Bold">U 
DANIMA USTANKA</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kada je, 4. jula 1941. 
formiran Glavni štab narodnooslobodilačkih partizanskih odreda za Srbiju Filip 
Kljajić naimenovan je za člana Glavnog štaba. U tom svojstvu je već 7. jula 
krenuo iz Beograda &quot;na teren<sup>i</sup> radi organizovanja partizanskih četa 
i odreda i njihovog prevođenja u prve okršaje. Na tom poslu revolucionara Fića 
je obavio ogroman pionirski rad, koji ga stavlja u red najzaslužnijih ljudi za 
pokretanje i uspešan razvoj ustanka u Srbiji.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Duboko shvatajući 
logiku rata i revolucije, — uveren da će partizanske čete, sastavljene od 
doskora običnih omladinaca, radnika, seljaka i đaka, brzo postati prave vojne 
jedinice, samo kroz praktično iskustvo, u vatri borbe — neprekidno je 
insistirao da se ide u akcije, da se neprijatelj stalno napada i uništava. 
Mnoge čete su pod njegovim neposrednim rukovodstvom i doživele prvo vatreno kršenje. 
Fića je stalno bio u pokretu, jurio je iz jednog kraja Srbije u drugi, iz 
jednog odreda u drugi. Prevaljivao je i po četrdeset kilometara pešice, noću 
po kiši i blatu da bi stigao tamo gde je najteže, gde je trebalo najviše pomoći. 
Istupao je na mitinzima, pozivao nove borce pod zastavu slobode i Partije, 
zaklinjao partizanske odrede, vodio ih u okršaje, kritikovao i pohvaljivao, 
smenjivao nedovoljno sposobne štabove i rđave komandire, saslušavao 
neprijatelje i kažnjavao izdajnike. U kratkim predasima između borbi održavao 
je partijske sastanke, koji su jedinici davali nesalomljivu snagu i činili je 
sposobnom da savlada prepreke i iskušenja partizanskog rata.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Svuda je stizao. I da 
temeljito pretrese stanje u jedinici, i učvrsti je, i da održi govor na 
mitingu, i da napiše iscrpan izveštaj o svom radu, i da prisustvuje sastancima 
Glavnog štaba i vojnim savetovanjima (u Dulenima i Stolicama) i da organizuje 
partizanske napade na neprijateljska uporišta, komunikacije, rudnike i naselja 
...</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Stekao je veliko 
borbeno iekustvo pa mu je u toku prve neprijateljske ofanzive drug Tito poverio 
organizovanje odbrane na valjevskom pravcu. Na izvršavanju tog zadatka Fića 
je, početkom novembra, ranjen u vrat i u grudi. Teško ranjenog stiglo ga je i 
povlačenje iz Srbije.</span></p>
<p class="Heading1Spacing4pt" align="left" style="margin-top:0mm;margin-right:0mm;
margin-bottom:0mm;margin-left:112.0pt;margin-bottom:.0001pt;text-align:left;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext9Bold">BORAC 
I ČOVEK</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Krajem decembra 1941. 
Filip Kljajić je postavljen za političkog komesara Prve proleterske 
narodnooslobodilačke udarne brigade. Na dan njenog formiranja, u Rudom, 22. 
decembra 1941; sa belim zavojem oko glave, govorio je postrojenim proleterima o 
teškom ali slavnom putu na koji će odatle poći. Rane mu nisu bile zarasle ni 
kasnije, <sup>a</sup>li mu to nije smetalo da se sav posveti svojoj brigadi.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Početkom novembra 
1942. godine naimenovan je za političkog komesara Prve proleterske divizije, u 
čijim je redovima nastavio da neumorno razvija duh druželjublja, bratstva i 
jedinstva, heroizma, proleterske discipline i revolucionarnog zanosa. Kud god je 
ova slavna jedinica prolazila, ostajale su u narodu priče o njoj i njenom 
komesaru Filipu Kljajiću.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Odlikovale su ga 
vanredno humane crte, svojstvene borcu socijalističke revolucije, protagonisti 
nove etike i iovih odnosa među ljudima. Sredinom septembra 1941. boravio je kao 
član Glavnog štaba za Srbiju u Kragujevačkom odredu. Jedne večeri dok je 
hladna jesenja kiša obilno lila, Fića je sedeo među borcima i pričao im pri 
slabom svetlu lojane sveće o herojskoj borbi španskog naroda i velekoj 
oktobarskoj revoluciji. Drugovi su ga sa napregnutom pažnjom slušali, samo je 
kragujevački metalac Živko Grujić — Žiža ušivao cokulu i, gunđajući što 
mu taj posao ne ide od ruke, remetio tišinu. Fića je u jednom trenutku, bez reči, 
uzeo cokulu od Žiže i, ne prekidajući pričanje, za kratko vreme majstorski 
je ušio: dodavši samo: &quot;Evo ti, sad si spreman za sutra&quot;.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:24.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Bio je neumoran pešak. 
Uvek je išao napred bez konja, i uvek brže od ostalih, iako je bio sav u 
zavoju. Konja je davao drugima, smatrajući da im je teže. Za vreme celog 
igmanskog marša, na primer, januara 1942., išao je pešice, a kad je stigao na 
vrh Igmana, još dok mu je led visio na plavim brkovima, sačekivao je borce, 
sekao im smrzlu obuću i masirao noge snegom.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:24.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Voleo je šalu i malo 
ko ga je zapamtio bez osmeha i vedrine na licu. Takvo raspoloženje je i u najtežim 
trenutcima umeo preneti na druge.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Fića Kljajić je bio 
uzor političkog komeeara i najomiljeniji čovek u Prvoj proleterskoj diviziji.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Poginuo je 5. jula 
1943, u trideset prvoj godini života — u tek oslobođenom Zvorniku, od 
neprijateljskog metka, s druge strane Drine.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Proleterrša je bilo teško 
da shvate da će u nove borbe i pobede morati da</span><span lang="SR-CYR" style="font-size:8.5pt;font-family:&quot;Times New Roman&quot;;mso-fareast-language:
SR-CYR" class="HeaderorfooterItalic9"> </span><span lang="SR-CYR" style="font-size:8.5pt;font-family:&quot;Times New Roman&quot;;mso-fareast-language:SR-CYR;
font-weight:normal" class="HeaderorfooterItalic9">pođu</span><span lang="SR-CYR" style="font-family:
&quot;Times New Roman&quot;;mso-fareast-language:SR-CYR"> bez svoga politkoma Fiće.</span></p>
<p class="MsoNormal" align="right" style="text-align:right"><span style="font-size:8.5pt;mso-fareast-language:SR-CYR;
font-weight:normal" class="BodytextItalic6">Andreja MILANOVIĆ</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_107.htm"><b>Prethodni dokument</b></a></TD>
<TD><a href="27_109.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
