<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_13.htm"><b>Prethodni dokument</b></a></TD>
<TD><a href="49_15.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b>Nemački prepad 
na Cerknicu<o:p>
</o:p>
</b></p>
<p class="MsoNormal">&nbsp;<o:p>
</o:p>
</p>
<p class="MsoNormal">Glavni štab NOV i POS naredio je 18. septembra 
Grad-nikovoj brigadi da se, s obzirom na povoljnu situaciju posle kapitulacije 
Italije na Slovenačkom primorju, što brže vrati preko železničke pruge 
Ljubljana — Postojna — Trst u primorje.<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a> 
Pošto je naređenje za pokret stiglo u štab brigade, istog dana odlučeno je 
da 2. bataljon odmah pođe kao prethodnica brigade, 4. iz Cerknice da se prebaci 
u selo Grahovo, dok su 3. bataljon i štab brigade još za jednu noć ostali u 
Cerknici. Prvi bataljon još sei nalazio u selu Dolenje Jezero.</p>
<p class="MsoNormal">Zbog nebudnosti jedinica Tomšičeve brigade koje su se 
nalazile na pravcu nemačkog uporišta Rakeka, 18. septembra diošlo je do 
iznenadnog prodora neprijateljskih pe-šadijskih i tenkovskih snaga u Cerknicu, 
što je prouzrokovalo osetne gubitke, naročito u jedinicama Tomšičeve 
brigade. U ovim borbama učestvovao je i 3. bataljon Gradnikove brigade. <span lang="DE" style="mso-ansi-language:DE">Bataljon 
je pružao jak otpor i neprijatelja prinudio da se zaustavi. Međutim, njemu su 
stizala nova pojačanja. Sada je već bilo jasno da se ovde ne radi o&lt; 
lokalnom ispadu već o ozbiljnijoj operaciji u kojoj neprijatelj nastoji da 
odbaci naše snage i da ih razbije. I naš 1. bataljon koji se nalazio glavninom 
snaga u Dolenjem Jezeru, a manjim snagama u Cerknici, našao se u nezgodnoj 
situaciji. Pošto su primećene neprijateljske jake snage, bataljon se, ne ušavši 
u odlučujuću borbu, povukao. I jedinice Tomšičeve brigade i naš 3. bataljon 
bili su prisiljeni da se uz velike teškoće po grupama izvlače iz Cerknice. Veći 
deo jedinica Tomšičeve brigade povlačio se u pravcu planine Slivnice. 
Jedinice 3. bataljona Gradnikove brigade povlačile su se u pravcu Martinjaka .i 
dalje prema Grahovu duž starog puta koji vodi oko 300 metara severnije od novog 
puta<a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Jedinice Tomšičeve, 
pa delimično i Gradnikove brigade, doživele su 19. septembra u Cerknici težak 
poraz: iz Tomšičeve brigade, sudeći po nekim podacim<a style="mso-footnote-id:ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a>a, 
poginula su 24, a iz Gradnikove brigade 5 boraca, ne računajući znatan broj 
ranjenika. Jedinice su izgubile mnogo peša-dijskog naoružanja, jednu 
&quot;blindu&quot;, jedan tenk, nekoliko kamiona i raznog ratnog materijala. 
Uzroke ovog poraza treba tražiti u nedovoljnoj budnosti naših jedinica. Što 
nije došlo do veće katastrofe treba zahvaliti hrabrosti i borbenosti naših 
boraca i štabova.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Za Gradnikovu 
brigadu su boravak u Notranjskom i Dolenjskom i zajedničko dejstvo sa ostalim 
starijim i iskusnijim brigadama od velikog značaja. Ona je tom prilikom stekla 
nova iskustva, a njeni borci samopouzdanje, uverivši se u snagu 
narodnooslobodilačkog pokreta i svoju vlastitu.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Kapitulacija 
Italije otvorila je primorskim borcima nove perspektive ne samo u vojnom (oslobođena 
teritorija, naoružanje u dovoljnim količinama) već i u pogledu političkog rešavanja 
dalje sudbine Slovenačkog primorja (priključenje Titovoj Jugoslaviji). Sve te 
činjenice veoma su pozitivno delovale na moralno-političko stanje i borbenost 
u jedinicama i to će se pokazati i u kasnijim borbama.<o:p>
</o:p>
<o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Zbornik, tom VI, knjiga 7, 
    dok. br. 79 (naredba Glavnog štaba NOV i POS od 18. sept. 1943). Posle 
    odlaska Gradnikove brigade u Ljubljansku pokrajinu, u Sloven, primorju ostao 
    je samo Primorski odred sa oko 200 boraca. Čim je objavljena kapitulacija 
    Italije, narod se na poziv Pokrajinskog narodnooslobodilačkog vjeća 
    podigao masovno na ustanak. Gotovo svako selo formiralo je svoju četu, a 
    mnogi bataljoni formirani su i od ljudi koji su se vraćali iz internacije u 
    Italiji. Za oružje nije bio problem, jer je narod razoružao na desetine 
    hiljada italijanskih vojnika, stacioniranih u primorju ili onih koji su bili 
    na prolazu iz Jugoslavije u Italiju.</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> Prema sećanju Vinka Šumrade 
    Radoša.</p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Franc Curk Nace: 
    &quot;Drugi vpad Nemcev v Cerknico&quot; (reportaža koja se nalazi kod 
    autora u Mariboru).</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_13.htm"><b>Prethodni dokument</b></a></TD>
<TD><a href="49_15.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

