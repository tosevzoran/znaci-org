<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_9.htm"><b>Prethodni dokument</b></a></TD>
<TD><a href="4_12_4_11.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDE 15. BRDSKOG ARMIJSKOG KORPUSA OD 8. 
JANUARA 1944. PRVOJ KOZAČKOJ I 373. LEGIONARSKOJ DIVIZIJI ZA DEJSTVA U 
OPERACIJI »BRANDFA-KEL« NA ŠIREM PODRUČJU KOZARE1</strong></p>
<p align="center"><strong>STROGO POVERLJIVO</strong></p>
<p align="center">O.U. 8. 1.1944. Ru</p>
<p align="center">K-da XV brd. AK Ia, str. pov. br. 32/44.</p>
<p align="center">Pred.: Operacija »Brandfakel«2</p>
<p align="center">7 primeraka 4. primerak</p>
<p>1.) Na području oko Kozare više većih z.T.3 stacioniranih bandi4 
uznemiravaju železničku prugu Banja Luka — Bos. Novi i ugrožavaju Prijedor, 
Gradišku i aerodrom Banja Luka.</p>
<p>Velike postojeće zalihe, naročito u luku Una — Sana. Poznato je da su u 
Orahovu velike zalihe sena.</p>
<p>Pretpostavlja se da će neprijatelj da izbegava nepodobnu Kozaru i da će se 
povući prema jugu ili da će pokušati da se prikrije u gusto naseljenim područjima 
sev. od luka Una — Sana.</p>
<p>2.) Borbena grupa »Ebert« (»Eberth«) (2. koz. brig.5 i 187. napadna 
grupa,6 pod komandom pukovnika Eberta, sa sredstvima komandovanja 187. rez. 
div.) čisti ovo područje i konfiskuje postojeće rezerve svih vrsta koje služe 
bandama za snabdevanje, odn.[osno] uništava ih.</p>
<p>3.) U tu svrhu treba da se 2. koz. brig.7 angažuje sev. od Kozare, a 187. 
napadna grupa juž. od Kozare. Zatim sa obe jedinice izvršiti pritisak u luku 
Una — Sana.</p>
<p>Tom prilikom Borbena grupa »Ebert« uspostaviće lokalno sadejstvo sa 
delovima 373. div.8, koji se nalaze na granici rejona predviđenog za čišćenje.</p>
<p>4.) Polazni rejoni: 2. koz. brig. Bos. Gradiška (isklj.) — Orahovo (mora 
se zauzeti) — Podgadci — Berek (isklj.). 187. napadna grupa rejon Klašnice, 
Zalužani, Ivanjska.</p>
<p>Komandno mesto borbene grupe u prvo vreme Banja Luka.</p>
<p>5.) Nastupanje u polazne rejone posle dvodnevnog odmora. Vreme će se 
narediti.9</p>
<p>6.) Vreme dok se 2. koz. brig. nalazi u polaznom rejonu treba iskoristiti za 
što detaljnije ustanovljavanje zaliha svih vrsta, naročito sena oko Orahova. 
Ograničeni mot. kol. prostor10 staviće na raspolaganje Qu.</p>
<p align="center"><strong>f. Lejzer11</strong></p>
<p align="center">Dostavljeno</p>
<p align="center">Borbenoj grupi »Ebert«</p>
<p align="center">373. div.</p>
<p align="center">1. koz. div.</p>
<p align="center">Ia, Qu, Ic, Ha12</p>
<p align="center">1.primerak</p>
<p align="center">2.primerak</p>
<p align="center">3.primerak</p>
<p align="center">4,5, 6, 7. prim.</p>
<p align="right">&nbsp;</p>
<p>1Snimak originala (pisanog na mašini) u AVII, NAV-T-314, r. 561, s. 181.</p>
<p>2»Brandfadkel« (baklja, buktinja). Ova operacija je u stvari nastavak 
operacije »Napfkuhen« (vidi dok. br. 13 i AVII, NAV-T-314, r. 561, s. 180: 
izveštaj K-de 15. BAK-a od 5. januara 1944).</p>
<p>3zum Teil (cum teil — delimično)</p>
<p>4U to vreme se na širem području Kozare nalazila 4. NOU divizija. U ovoj 
nemačkoj operaciji bile su izložene napadu 8. i 11. krajiška NOU brigada. Opširnije 
o tome vidi tom IV, knj. 21, dok. br. 81, 83, 84, 89, 107 i 188.</p>
<p>5 Druga kozačka brigada (kavkaska) pripadala je 1. kozačkoj konjičkoj 
diviziji. Komandant brigade bio je pukovnik Ebert (Eberth), po kome je borbena 
grupa dobila i ime (vidi tom IV, knj. 21, dok. br. 188). Redakcija mu nije mogla 
da ustanovi ime.</p>
<p>6 Pripadala je 187. rezervnoj diviziji, koja se tih dana preformi-rala u 42. 
lovačku diviziju (vidi dok. br. 13). U sastavu 187. napadne grupe nalazio se 2. 
bataljon 133, 2. bataljon 135. i 2. bataljon 482. rezervnog pešadijskog puka 
(AVII, NAV-T-314, r. 561, s. 215: skica operacije »Brandfakel«). O tome vidi i 
zapovEst 187. rezervne divizije od 8. januara za razbijanje 11. krajiške NOU 
brigade na području Kozare u AVII, NAV-T-314, r. 561, s. 172—6.</p>
<p>7O dejstvirna 2. kozačke (kavkaske) brigade (3, 5. i 6. puk) vidi tom IV, 
knj. 21, dok. br. 188: izveštaj 1. kozačke divizije od 24. januara 1944 (ovaj 
izveštaj je izvod iz dokumentacije sa procesa fašističkim rukovodiocima nemačkog 
Trećeg Rajna u Nirnbergu. Original izveštaja nalazi se u AVII, NAV-T-314, r. 
561, s. 344—7) i plan operacije u AVII, NAV-T-314, r. 561, s. 216.</p>
<p>8Divizija je imala zadatak da obezbedi dejstvo Borbene grupe »Ebert«. Bliže 
o tome vidi AVII, NAV-T-314, r. 561, s. 167—70: izveštaj Borbene grupe »Ebert« 
od 17. januara o završetku operacije.</p>
<p>9O zauzimanju polaznog položaja za napad Borbene grupe »Ebert« 9. januara 
1944. vidi izveštaj K-de 15. BAK-a od 9. januara 1944. u AVII, NAV-T-314, r. 
561, s. 155.</p>
<p>Operacija je počela 11. a završena je 16. januara 1944. godine. Nemačke 
jedinice nisu uspale da nanesu poraz 8. i 11. krajiškoj NOU brigadi, koje su 
uspele da se pravovremeno izvuku i da nemačke je-dinice potom napadnu s leđa. 
Opširnije o toku ove operacije vidi dok. br. 13; tom IV, knj. 21, dok. br. 188; 
AVII, NAV-T-314, r. 561, s. 205—6, 211—2, 229—30, 232 i 237—8: izveštaje 
K-de 15. BAK-a od 12. do 17. januara 1944. o toku akcije i završni izveštaj 
K-de 15. BAK-a od 21. januara 1944. na snimku br. 166; NAV-T-314, r. 561, s. 
167—70; izveštaj Borbene grupe »Ebert« od 17. januara 1944. o toku i završetku 
operacije »Brandfakel«; Grupa autora, ORNJ, str. 52, 54, 57 i 68.</p>
<p>10motorizovani kolski prostor</p>
<p>11Ernst</p>
<p>12 Personalno odeljenje za oficire</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_9.htm"><b>Prethodni dokument</b></a></TD>
<TD><a href="4_12_4_11.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
