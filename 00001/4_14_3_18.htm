<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_17.htm"><b>Prethodni dokument</b></a></TD>
<TD><a href="4_14_3_19.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA VALJEVSKOG KORPUSA OD17. OKTOBRA 
1943. KOMANDANTU KOLUBARSKE BRIGADE ZA BORBU PROTIV PRIPADNIKA I SIMPATIZERA 
NARODNOOSLOBODILAČKOG POKRETA NA TERITORIJI BRIGADE1</strong></p>
<p>[Grb]</p>
<p>KOMANDA</p>
<p>JUGOSLOVENSKE VOJSKE U OTADŽBINI</p>
<p>ŠTAB VALJEVSKOG KORPUSA</p>
<p>Str. pov. Br. 191</p>
<p>17 oktobra 1943 g.</p>
<p>— Položaj —</p>
<p align="center">KOMANDANTU KOLUBARSKE BRIGADE 2 -</p>
<p>Primetio sam u više prilika da pojedine starešine pove-renog mi korpusa 
nemaju prečišćene pojmove o našem stavu prema komunizmu i komunistima kod 
nas, što ima za posledicu da toleriraju komunističke simpatizere i što više 
i sami nesvesno hvale i odobravaju uspehe boljševika na Istočnom frontu, kao i 
od ustaških spikera radio-Londona lažno pretstavljene uspehe nekih »partizanskih 
oslobodilačkih« odreda u Jugoslaviji.</p>
<p>Koliko su ovakve stvari štetne, ne samo po našu organizaciju, već i naročito 
po kolebljiv stav, koji narod u tom slučaju prema nama zauzima, nije potrebno 
da objašnjavam, jer to mora znati svaki svestan član naše organizacije, pošto 
su o tome izdata tolika naređenja, kako od strane Gospodina Ministra vojske, 
mornarice i vazduhoplovstva, tako i naročito od potpisatog.</p>
<p>Jednom za svagda i svi imaju znati da nam sa komunistima kod nas stoji borba 
do krajnjeg i potpunog uništenja. Isto tako primetio sam da se preko teritorija 
izvesnih komandanata bataljona neometano prebacuje jedna grupica od oko desetak 
komunista, koji ovo prebacivanje vrše samo zahvaljujući neagilnosti i krajnjem 
otsustvu inicijative od strane dotičnih komandanata bataljona, koji nisu u 
stanju ne da unište tu grupicu, već ni da pohvataju njihove legalne jatake, 
nego je to prinuđen da radi i inače preopterećen štab ovog korpusa.</p>
<p>Da do ovoga ne bi i u buduće dolazilo, a u interesu službi :i pravilnog 
rada u našoj organizaciji, —</p>
<p>NAREĐUJEM:</p>
<p>1.&nbsp; — Da se vesti radio-Londona o tobožnjem uspehu nekih »partizanskih 
oslobodilačkih« odreda u Jugoslaviji ne sme-ju ni odobravati, a nekmoli u 
narod rasturati; i</p>
<p>2.&nbsp; — Da se u najkraćem roku ima likvidirati sa komunističkim 
ilegalnim grupicama i njihovim legalnim jatacima (centrima veze, kuririma i 
simpatizerima: davaocima hrane i prenoćišta) na teritoriji pojedinih 
bataljona.</p>
<p>Za neizvršenje ovog naređenja biće mi lično odgovorni komandanti 
bataljona i potčinjene im starešine, koje ću bez daljnjeg smenjivati sa 
poverenih im položaja, kao nesposobne, nepodesne i nepouzdane.</p>
<p>Ovo naređenje će komandanti brigade raspisati svim pot-činjenim im starešinama, 
kao i komandantima srezova, i o neizvršenju odmah izvestiti uzimajući krivce 
na odgovor.</p>
<p>Naređenje je hitno pre svega i trajne vrednosti.</p>
<p>Referent sudstva, sudski poručnik, Ljub. N. Pavićević</p>
<p>Dostavljeno:</p>
<p>k-tima brigada ovog korpusa.</p>
<p>[Grb]</p>
<p>KOMANDA KOLUBARSKE BRIGADE VALJEVSKOG KORPUSA</p>
<p>Str. Pov. Br. 270</p>
<p>19 oktobra 1943 g.</p>
<p>— Položaj —</p>
<p>Prednje naređenje raspisano K-tima bataljona, to u</p>
<p>Akta Zastupa komandanta,</p>
<p>Poručnik, Živ. B. Lukić</p>
<p>Komandant, poručnik, Mil. Radosavljević3</p>
<p>1 Original (pisan na mašini, ćirilicom) u Arhivu VII, Ca, k. 63, reg. br. 
39/4 (S-V-830212).</p>
<p>2 »Kolubarske« napisano je mastilom, ćirilicom.</p>
<p>3 Miloš.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_17.htm"><b>Prethodni dokument</b></a></TD>
<TD><a href="4_14_3_19.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
