<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_195.htm"><b>Prethodni dokument</b></a></TD>
<TD><a href="4_14_1_197.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 196</strong></p>
<p align="center"><strong>NAREĐENJE ČETNIČKE GLAVNE NACIONALNE KOMANDE CRNE 
GORE OD 30. NOVEMBRA 1942. KOMANDANTU ZETSKOG LETEĆEG ODREDA ZA MAKSIMALNO 
ANGA-ŽOVANJE ODREDA U UNIŠTENJU KOMUNISTA I PRIPADNIKA NOP-a1</strong></p>
<p align="center">GLAVNA NACIONALNA KOMANDA</p>
<p align="center">Pov Broj 148 Cetinje 30. XI 1942.</p>
<p align="center">KOMANDANTU ZETSKOG LETEĆEG ODREDA</p>
<p align="center">Pukovniku gospodinu</p>
<p align="center">BAJU STANISIĆU</p>
<p>Manastir Ostrog</p>
<p>Komunistička akcija ponovo se pojavljuje na mnogim mjestima.2 Akcija 
kapetana g. Pavla Đurišića u tako je jakim razmjerama da je i svoju štabsku 
četu poslao u akciju. Rezultat te akcije do nazad šest dana bila je tako jaka 
da je poubijano 25 komunista, 15 opkoljeno kod Polja Kolašinskih da im je 
nemoguće izbjeći. Kapetan Ružić i Bojović do sada su poubijali i pohvatali 
na njihovoj teritoriji 17 opasnih komunista, od kojih su pohvatani predati sudu 
u Kolašin. Izjavljuju da bježe na teritoriju te komande. Naredite najenergičniju 
potjeru za komunistima koje po svaku cijenu uništiti i onemogućiti im dalju 
akciju na reonu te komande. Sve jedinice uputiti na teren. Biti nemilosrdan 
prema komunistima i onima koji ih pomažu.3 Pipere bez razlike sve razoružati a 
poslije će se provjeravanjem utvrditi kome se može dati oružje. Prema njima 
ne imati obzira jer je njihov postupak takav da to dovodi do ponižavanja čitav 
nacionalni pokret i onemogućava nam da izvršimo zadatak. Ovo naređenje 
smatrati bezuslovnim i hitno ovo izvršiti. Naredio sam kapetanu Ružicu da 
opkoli kuću popa Jova Radovića u kojoj se kriju Marko Vujačić i Jefto Pavić 
i da ih preda sudu u Kolašin ili Nikšić. Formirani sudovi neka odmah otpočnu 
rad.</p>
<p>Energičan rad protivu komunista i njihovo uništenje mora se izvršiti u što 
kraćem vremenu. Odlaganja nema. Sentimentalnosti ne smije da bude. Kapetan Đurišić 
javlja da se to mora uporedno izvršiti sa njegovom akcijom. Ako preb-jegnu na 
teritoriju komandira Popovića dobićete naređenje da pređete i na njegovu 
teritoriju.</p>
<p>Prijem naređenja potvrditi, (prijem naređenja potvrđen)</p>
<p>M. P.5</p>
<p align="center">KOMANDANT, ĐENERAL</p>
<p align="center"><strong>Blažo M. Đukanović</strong></p>
<p>1&nbsp; Original (pisan na mašini, ćirilicom) u Arhivu VII, Ča, k. 144, 
reg. br. 24/1 (CG-P-130).</p>
<p>2&nbsp; Posle povlačenja partizanskih snaga juna 1942, u drugoj polovini 
godine u Crnoj Gori i Sandžaku četnici su zaveli svirepi obračun sa ostacima 
partizana, komunistima i pripadnicima i simpatizerima NOP-a. No, i u takvim 
ustavima Pokrajinski komitet KPJ za Omu Goru i Sandžak, deo partijskog aktiva i 
ilegalne partizanske grupe intenzivno su radili na obnavljanju partijskih i 
skojevskih organizacija, povezivali pripadnike i simpatizere NOP-a i razvijali 
intenzivan politički rad u narodu (Oslobodilački rat, knj. 1, str. 330 i 331).</p>
<p>3 Vidi Uredbu o kažnjavanju partizana i saradnika NOP-a u Zborniku NOH-a, 
tom III, knj. 4, dok. br. 230.</p>
<p>4 Nečitak parat.</p>
<p>5 Okrugli pečat: »Glavna nacionalna komanda Cetinje«.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_195.htm"><b>Prethodni dokument</b></a></TD>
<TD><a href="4_14_1_197.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
