<html>
<head>
<meta http-equiv="Content-Type" content="text/html; charset=utf-8">

<title>USTANAK NARODA JUGOSLAVIJE 1941. - PODRINJSKI PARTIZANSKI ODRED</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>USTANAK NARODA JUGOSLAVIJE 1941.<br>PODRINJSKI PARTIZANSKI ODRED<br>PERIOD DO PRVE NEPRIJATELJSKE OFANZIVE</b><br>


<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_11_1.htm"><b>Prethodni dokument</b></a></TD>
<TD><a href="37_11_3.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center;mso-pagination:widow-orphan"><span lang="HR" style="font-size:12.0pt;mso-ansi-language:HR">FORMIRANJE 
MAČVANSKOG PARTIZANSKOG ODREDA I NJEGOVA PRVA AKCIJA</span><span lang="DE" style="font-size:
12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Već 
29. juna održana je Okružna partijska konferencija</span><span lang="DE" style="font-size:12.0pt;mso-ansi-language:DE"> 
u G</span><span lang="HR" style="font-size:12.0pt;mso-ansi-language:HR">Iušcima, 
na mestu zvanom Bubanja. Konferenciji su prisustvovali: Dobrosav Radosavljević 
Narod, sarački radnik, Zdravko Šestić, učitelj, </span><span style="font-size:12.0pt">Mika</span><span lang="HR" style="font-size:12.0pt;mso-ansi-language:HR"> 
Mitrović Jarac, student, Mile Ivković, student, Dušan Ostojić, sarački 
radnik, Aleksandar Stanković, zemljoradnik, Gliša Maletić, kovač, Dragan 
Kulezić, Cvetan i Brkić, Miodrag Graor, Avram Rosić i još dve nepoznate 
drugarice i jedan drug. Na konferenciji su razrađena uputstva za dizanje 
ustanka i formiranje Mačvanskog partizanskog odreda. LiTim je izabran Okružni 
komitet od 9 članova. U komitet su ušli: sekretar Komiteta Dobrosav 
Radosavljević Narod, članovi: Dušan Ostojić, Miodrag Petrović Ujka, </span><span lang="DE" style="font-size:12.0pt;mso-ansi-language:DE">Mika</span><span lang="HR" style="font-size:12.0pt;mso-ansi-language:HR"> 
Mitrović Jarac, Zdravko Šestić, Mile Ivković, </span><span lang="DE" style="font-size:12.0pt;mso-ansi-language:
DE">Vera</span><span lang="HR" style="font-size:12.0pt;mso-ansi-language:HR"> 
Blagojević, Aleksandar Stanković Lala. i, mislim, Dragan Kulezić Boljševik. 
Izabran je štab Mačvanskog partizanskog odreda. Za komandanta je izabran Nebojša 
Jerković, učitelj, a za zamenika Milenko Samardžić, krznar iz Ravnja; za 
komesara </span><span lang="DE" style="font-size:12.0pt;mso-ansi-language:
DE">Mika</span><span lang="HR" style="font-size:12.0pt;mso-ansi-language:HR"> 
Mitrović, student medicine iz Bogatića, a za njegovog zamenika Dušan Ostojić, 
sarački radnik iz Klenja.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Tih 
dana odred se nalazio na Bubanji i tu logorovao nekoliko dana, a zatim je prešao 
u šume sela Ševarice da bi se posle nekog. vremena vratio na teren Glušaca. 
Već je raspolagao sa jednim puškomitraljezom, devet pušaka, pet revolvera i 
nešto bombi i municije. U odredu je izvođena vojnička obuka, prikupljano je 
oružje i municija i odvijao se veoma aktivan ideološko-politički rad. Tada su 
borci odreda ispevali poznatu partizansku pesmu:<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Ustaj 
sejo, ustaj<i> </i>rode, <o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">kucnuo 
je čas slobode. <o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Ustaj 
sada il' nikada, <o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">jer 
tvoj narod ljuto strada ...<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Odred 
je u grupicama krstario selima, prikupljao oružje i municiju i agitovao za nove 
borce. Brzo je narastao do 37 boraca. Broj pušaka se popeo na 27, bombi na 15, 
pištolja na 7. Raspolagao je i sa dosta municije. Oružje i municija su se 
kupovali od seljaka koji su ih imali. Tako je jedna grupa partizana sa Milanom 
Belovukovićem Devom i Milenkom Samardžićem išla u Jadar i Azbukovicu i tamo 
kupila 27 pušaka, 1 puškomitraljez i dosta municije.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Kretanje 
naoružanih partizana kroz sela izazvalo je razna nagađanja kod meštana. Jedni 
su govorili da su to komunisti, drugi opet da su komite, a treći da su Rusi. 
Naročito se pričalo o tome da će doći ruski padobranci i spustiti se u Mačvu. 
U vezi s tim preporučivalo se da se obaraju visoke mačvanske ograde kako bi se 
padobranci lakše spuštali. U sklopu tih priča bila je i ona kako je Dragan 
Srnić, docnije proglašen za narodnog heroja, došao iz Rusije i spustio se 
padobranom u Mačvu. Tako je i dobio nadimak Padobranac.</span><span style="font-size:12.0pt"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Prva 
oružana akcija koju je odred izvršio u Mačvi bio je napad na sresko mesto 
Bogatić, 7. avgusta. U Bogatiću je tada bio samo jedan vod od 17 žandarma 
naoružanih puškama. </span><span style="font-size:12.0pt">Pre</span><span lang="HR" style="font-size:12.0pt;mso-ansi-language:HR"> 
napada bilo je odlučeno da se žandarmi razoružaju, kazne narodni 
neprijatelji, a iz zatvora puste pohapšeni, medu kojima su većina bili taoci.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Odred 
se za ovu akciju podelio u pet grupa, svaka sa određenim zadatkom. Napad je 
trebalo da počne u 9 časova ujutro. Rukovodstvo odreda označilo je 7. avgust 
za dan napada za: što je toga dana u Bogatiću bio pazarni dan te je bilo lakše 
sprovesti akciju. U jedna kola stavljeno je oružje koje je pokriveno zelenom 
kukuruzovinom, a u korpama su bile jabuke i kruške kao da ih voze na pijacu. 
Tako opremljeni krenuli su partizani u zoru 7. avgusta u Bogatić. Na taljigama 
su sedela<i> </i>tri partizana, dok su ostali išli ispred ili pozadi kola sa 
zavrnutim rukavom gunja, što je bio znak raspoznavanja. U ovakvom poretku odred 
je bez teškoća došao pred zgradu sreskog načelstva u Bogatiću. Nikome nisu 
izgledali sumnjivi, jer je na pijaci već bilo mnogo kola i seljaka s robom. U 
određeno vreme Zdravko Šestić, koji je trebalo da ubije sreskog podnačelnika 
Kotlarova, otišao je da izvrši zadatak i našao podnačelnika u kancelariji 
advokata Svete Berića. Pokušao je da puca iz pištolja, ali bez uspeha jer mu 
je ovaj zatajio. Kotlarov je hitro istrčao na ulicu i počeo da doziva u pomoć. 
Istovremeno je pojurio za Zdravkom. Videvši to, komandant odreda je odmah 
naredio da počne napad. Zapucale su puške, prvi partizanski pucnji u Mačvi. 
Mnoštvo naroda koje se tu steklo na pijaci našlo se u nedoumici, ne znajući o 
čemu se zapravo radi. Mnogi su se poplašili i počeli da beže jer se bio 
proneo glas da su ustaše prešle Drinu i došle da se svete Srbima. Odred je, 
međutim, brzo izvršio zadatak. Žandarmi čak nisu uspeli da dadu iole jači 
otpor, već su se razbežali.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Tom 
prilikom odred je zaplenio 17 pušaka, nešto bombi municije, 20 bicikla i jedan 
motocikl. U toku borbe lakše su ranjena samo dva partizana.</span><span style="font-size:12.0pt"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Posle 
toga partizani su održali svoj prvi zbor u Mačvi — u Bogatiću — na kome 
je govorio komandant odreda Jerković. On<span style="font-variant:small-caps"> </span>je 
objasnio narodu ko su partizani, zašto se bore i pozvao ga da stupi u njihove 
redove, a oni koji to ne mogu, neka ih ih<i> </i>pomažu. Ko god bude sarađivao 
sa okupatorom, rekao je ~ prilikom Jerković, biće kažnjen. Posle zbora u 
odred se odmah prijavilo 50 novih boraca.</span><span style="font-size:12.0pt"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Odred 
je iz Bogatića krenuo na Cer prema mestu Kosovcu, gde su se nalazili barutni 
magacini bivše jugoslovenske vojske. Usput su pristupili novi borci tako da je 
odred stigao u lo</span><span style="font-size:12.0pt">gor</span><span lang="HR" style="font-size:12.0pt;mso-ansi-language:HR"> 
sa 100 boraca, a povećao je i naoružanje. Već 8. avgusta Odred kreće u nove 
akcije na razoružavanje žandarmerijskih stanica, paljenje opštinskih arhiva, 
uništavanje telefonskih uređaja<i> </i>i veza, rušenje mostova, pravljenje 
zaseda Nemcima i održavanje političkih konferencija s narodom.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Kako 
su se žandarmi 10. avgusta vratili u Bogatić, a postavljen je i novi sreski načelnik, 
odred je iste večeri ponovo napao Bogatić i razoružao žandarme. Sreski načelnik 
je izišao pred dred i izjavio da on neće da bude načelnik i tražio zaštitu 
odreda.<o:p>
</o:p>
</span></p>
<span lang="HR" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">Po završetku akcije, odred je otvorio nekoliko trgovačkih radnji kao: 
braće Berića, Voje Pavića, koji su sarađivali sa Nemcima i sajdžijsku 
radnju folksdojčera i nemačkog špijuna Fakija. Roba je razdeljena narodu, dok 
je odred za svoje potrebe zadržao samo neznatne količine i to uglavnom duvana 
i soli i još neke sitne stvari. Već 12. avgusta čitava Mačva, sem M. 
Mitrovice, bila je slobodna. Toga dana odred se ponovo okuplja na Kosovcu. 
Odavde komandir čete Vojin Radosavljević, s jednom desetinom, odlazi u Tekeriš 
da razoruža žandarmerijsku stanicu i popali opštinsku arhivu. Pretpostavljajući 
da žandarmi neće dati otpor, Radosavljević je išao neoprezno. Žan</span><!--[if gte vml 1]><v:line
 id="_x0000_s1026" style='position:absolute;z-index:1;
 mso-position-horizontal-relative:margin;mso-position-vertical-relative:text'
 from="323.3pt,44.15pt" to="323.3pt,74.15pt" o:allowincell="f" strokeweight=".5pt">
 <w:wrap anchorx="margin"/>
</v:line><![endif]-->
<span style="mso-ignore:vglayout;position:
absolute;z-index:0;margin-left:430px;margin-top:58px;width:3px;height:43px"><img width="3" height="43" src="file:///D:/DOCUME~1/pc/LOCALS~1/Temp/FrontPageTempDir/wpe1.gif" v:shapes="_x0000_s1026"></span><span style="font-size:10.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:EN-US;mso-fareast-language:EN-US;mso-bidi-language:AR-SA"><!--[if gte vml 1]><v:line
 id="_x0000_s1027" style='position:absolute;z-index:2;
 mso-position-horizontal-relative:margin;mso-position-vertical-relative:text'
 from="324.7pt,20.9pt" to="324.7pt,79.45pt" o:allowincell="f" strokeweight=".25pt">
 <w:wrap anchorx="margin"/>
</v:line><![endif]-->
<span style="mso-ignore:vglayout;position:
absolute;z-index:1;margin-left:432px;margin-top:27px;width:3px;height:81px"><img width="3" height="81" src="file:///D:/DOCUME~1/pc/LOCALS~1/Temp/FrontPageTempDir/wpe2.gif" v:shapes="_x0000_s1027"></span><!--[if gte vml 1]><v:line id="_x0000_s1028"
 style='position:absolute;z-index:3;mso-position-horizontal-relative:margin;
 mso-position-vertical-relative:text' from="330pt,62.65pt" to="330pt,81.85pt"
 o:allowincell="f" strokeweight=".5pt">
 <w:wrap anchorx="margin"/>
</v:line><![endif]-->
<span style="mso-ignore:vglayout;position:
absolute;z-index:2;margin-left:439px;margin-top:83px;width:3px;height:28px"><img width="3" height="28" src="file:///D:/DOCUME~1/pc/LOCALS~1/Temp/FrontPageTempDir/wpe3.gif" v:shapes="_x0000_s1028"></span></span><span lang="HR" style="font-size:
12.0pt;font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:HR;mso-fareast-language:EN-US;mso-bidi-language:AR-SA">darmi 
su, međutim, na njih otvorili vatru i tom prilikom je poginuo Radosavljević. 
Borci su nastavili borbu i razoružali žandarme.</span>
<p>
<br>
<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_11_1.htm"><b>Prethodni dokument</b></a></TD>
<TD><a href="37_11_3.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

