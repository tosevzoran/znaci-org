<html>
<head>
<meta http-equiv="Content-Type" content="text/html; charset=utf-8">

<title>Nikola Milovanovic - DRAZA MIHAILOVIC</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Nikola Milovanovic - DRAZA MIHAILOVIC</b><br>


<CENTER><TABLE border="1"><TR><TD><a href="11.htm"><b>Sadr&#382;aj</b></a></TD>
<TD><a href="11_64.htm"><b>Prethodni dokument</b></a></TD>
<TD><a href="11_66.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3><span lang="EN-GB">KOMANDANT ŠTABA 110 NAPUŠTA DRAŽU MIHAILOVIĆA</span><span lang="EN-GB" style="font-weight:normal"><o:p>
</o:p>
</span></h3>
<p class="MsoNormal" style="text-indent:10.0mm"><span lang="EN-GB">Porazi na 
Neretvi i Drini u proleće 1943. godine označili su i početak raspadanja četničke 
organizacije Draže Mihailovića, prvo u Lici, Dalmaciji, Crnoj Gori, Bosni i 
Hercegovini, a zatim, godinu dana kasnije, i u Srbiji. Na proces njenog 
raspadanja, naročito u Srbiji, uticala je, pored ostalog, i odluka o ukidanju 
savezničke pomoći i povlačenju njihovih misija iz Mihailovićevih štabova.</span></p>
<p class="MsoNormal" style="text-indent:10.0mm"><span lang="EN-GB">Odluku da 
napusti Mihailovićevu organizaciju među prvima je doneo i jedan od njenih 
pionira i istaknutijih komandanata, potpukovnik Radoslav Đurić, čiji je 
pseudonim bio &quot;Herman&quot;. On je bio jedan od onih retkih četničkih 
komandanata koji su se 1941. otvoreno izjašnjavali za saradnju s NOP i 
partizanskim odredima. Ali i pored toga Mihailović ga je aprila 1942. postavio 
za komandanta štaba 110 i imenovao za delegata Vrhovne komande za južnu 
Srbiju. On mu je, tada, poverio zadatak da sprovede četničku organizaciju na 
teritoriji Makedonije, Kosova i južne Srbije, sve do Sokobanje, koja je 
obuhvatala okc sedamdeset srezova. Sve do sredine 1943. Đurić je imao pod 
svojom komandom jedanaest četničkih korpusa, štabnu brigadu i nekoliko manjih 
cdreda u Makedoniji.</span></p>
<p class="MsoNormal" style="text-indent:10.0mm"><span lang="EN-GB">Očigledno, 
Đurićeva uloga u organizaciji Draže Mihailovića je bila veoma značajna. 
Samo dva meseca po dolasku na dodeljeni mu teren, juna 1942. godine, Đurić 
obaveštava Mihailovića:</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Na terenu opšte raspoloženje za nas. Svi odredi, žandarmerija 
pridobijeni i izbušeni, a rad po Uputu 5 u toku, u srezu Lebane, Leskovac, 
Vlasotinci, Su|rdulica i Vladičin Han ...&quot;<sup>1</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U drugoj depeši Đurić izveštava Mihailovića da je formirao dvanaest 
brigada, da se organizacija proširila do Skoplja, da su pridobijeni Šiptari u 
gnjilanskom srezu i da se prema Prištini &quot;buši&quot;.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Šireći organizaciju na terenu, Đurić je uspeo da u nju uvuče i vojvodu 
Jordana Kimića, koji je dotle sa svojim odredima pripadao četničkoj 
organizaciji Koste Pećanca. Kimić je, u to vreme, operisao na području žegligovskog, 
krivopalanačkog i preševskog sreza.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Već u avgustu 1942. godine Đurić je, sa zadatkom stvaranja Mihailovićeve 
organizacije, u Makedoniju uputio Božidara Vidojevića, Milivoja Trbića i 
Vojislava Sajkovića.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Pri Đurićevom štabu je bila i britanska misija, koja mu je omogućila da 
primi znatne avionske pošiljke iz inostranstva.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Za izvršenje zadataka koji su mu bili postavljeni Đurić je raspolagao i 
velikim sumama novca u raznim monetama.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Pored rada na organizovanju vojnih formacija i uspostavljanju veza sa 
reakcionarnim krugovima u Bugarskoj i Albaniji, Đurić je izuzetnu pažnju 
posvetio organizaciji obaveštajne službe.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Njegova obaveštajna mreža bila je rasprostranjena i van poverenih mu 
teritorija. Ona je naročito intenzivno stvarana tokom 1942. i 1943. godine. 
Bila je široko rasprostranjena i obuhvatala je sve oblasti života. Prilikom 
vrbovanja obaveštajaca Đurić je vodio računa da budu direktno iz redova 
protivnika, ili bliski njegovoj sredini. Zahvaljujući ovakvom sistemu, stvoren 
je izvestan broj kvalifikovanih agenata, koji su se nalazili u službi Nemaca i 
Nedića.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Na terenu, ona je delovala posredstvom obaveštajnih centara koji su 
obrazovani u Beogradu, Nišu i Skoplju i uz pomoć raznih obaveštajaca, 
delegata i organizatora koji su, po specijalnim zadacima, upućivani u Beograd, 
Niš, na Kosmet, u Makedoniju, Bugarsku, Albaniju i Grčku.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Međutim, od kraja 1943. godine Đurićeva aktivnost na obaveštajnom planu 
je znatno opala. Razlog je bila činjenica što se on u mnogim stvarima nije 
slagao sa Dražom Mihailovićem. Njegova obaveštajna služba, u tom periodu, 
bila je uglavnom usmerena na otkrivanje uhoda koje su na njegov teren upućivali 
Mihailović i njegov komandant Srbije Trifunović, radi ispitivanja i 
posmatranja njenog rada.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Delatnost Đurićevog obaveštajnog centra u Beogradu bila je usmerena 
uglavnom prema Nemcima i nedićevcima. Za rad vrbovani su agenti direktno iz 
redova Nemaca i nedićevaca, ili su ubacivani u nemačku kvislinšku obaveštajnu 
službu putem već postojećih veza. Zadatak ovih agenata je bio otkrivanje 
planova Nemaca, nedićevaca i ljotićevaca u odnosu na četničku organizaciju i 
prikupljanje ostalih obaveštajnih podataka.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Jedan od značajnijih Đurićevih agenata bio je i kapetan Nenad Mitrović 
&quot;Gustav&quot;, koji je kao obaveštajac delovao u Beogradu. On je prvo bio 
povezan sa Đurićem, a kasnije, po Đurićevom predlogu, preuzela ga je Vrhovna 
komanda Draže Mihailovića.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Odmah po povratku iz zarobljeništva, Mitrović se povezao sa četničkom 
organizacijom i novembra 1941. godine, zajedno sa pukovnikom Branislavom Pantićem, 
organizovao je sastanak Mihailovića sa abverovcem dr Matlom, posle čega je 
usledio i Mihailovićev sastanak u Divcima kod Valjeva sa predstavnicima 
Vermahta i obaveštajnih ustanova okupatora.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Sa Nenadom Mitrovićem radila je njegova verenica Olgica, koja mu je služila 
kao glavni kurir i saradnik.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Mitrović je održavao vezu sa Đurićem preko poručnika Ćirića u 
Leskovcu, a kasnije preko Mire, žene majora Veljića. Sa njom je održavao i 
radio-vezu preko radio-stanice &quot;Jozef&quot; u Beogradu.<sup>2</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U pismu upućenom Dragiši Vasiću 29. jula 1942. godine, Nenad Mitrović o 
sebi piše:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Sigurno ste već obavešteni o mom povratku iz zarobljeništva. Za široki 
krug naših poznanika i za one koji me znaju samo po imenu, ja sam u službi 
neprijatelja, kao takav čak i žigosan od mnogih, čega se ne stidim i ne žalostim, 
jer verujem da će nova prava budućnost pravilno oceniti dela svakog pojedinca 
i licno meni dosuditi zadovoljstvo da se jednom u životu smatram ponosnim za 
sve ono što danas radim. Ukoliko su vam bliža obaveštenja potrebna o meni, 
izvolite se lično obratiti Čiči, samo vas molim da ne spominjete moje pravo 
ime, već šifru 'Gustav'.&quot;<sup>3</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Da bi otkrio namere okupatora, u prvom redu u odnosu na četnike, Nenad 
Mitrović je nastojao da se što više približi i stekne poverenje oficira 
Abvera kapetana dr Matla. Zbog toga je od dr Matla i prihvatao izvesne zadatke 
koji su se odnosili na prikupljanje raznih podataka na terenu. O svome radu za 
Matla Mitrović je obaveštavao Đurića i, u saglasnosti sa njim, podnosio je 
izveštaje dr Matlu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Mitrovićev rad, u ovom pravcu ilustruje i Đurićeva depeša upućena 3. 
jula 1942. godine Mihailoviću:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Nenad Mitrović dobio od Matla zadatak da se preko pogodnog lica 
utvrdi u Albaniji da li postoji ustanak protiv Talijana, koje su nacionalne 
grupe u akciji, koja ih ličnost albanska ili engleska vodi; jačina i naoružanje 
grupa; da li i u kojoj meri postoji potpora Engleza u toj akciji. Da li u 
okolini Skadra postoji Riza Toto, nacionalni prvak albanski i u kojoj je meri 
angažovan u akciji; raspoloženje prema Italijanima i Englezima. Da li i u 
kojoj meri postoji saradnja ustanka sa Crnogorcima. Za ovo se podmetnuo Nenad i 
sa Ivezićem bio kod mene i otišli su u Kosovsku Mitrovicu da nađu lice i pošalju. 
Potrebno da Vi date odgovore po prednjim pitanjima koja konveniraju nama bez 
obzira na stvarno stanje koje će se dati Matlu. Nemcima to treba da utvrde 
opravdanost izgovora Talijana da ih ne mogu više poslati na Istočni 
front.&quot;<sup>4</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Mitrović je imao dobre veze i sa beogradskom policijom. O tim njegovim 
vezama Đurić je 11. jula 1942. godine obavestio Mihailcvića:<o:p>
</o:p>
</span></p>
<p class="MsoNormal" style="text-indent:10.0mm"><i><span lang="DE" style="mso-ansi-language:DE">&quot;U</span></i><span lang="DE" style="mso-ansi-language:
DE"> Beogradu preko Nenada nude se dva sigurna čoveka i to: Boško Manojlović 
i Života Rajević, starešina kvarta u Sarajevskoj ulici, da organizuju celu 
policiju i da se u momentu akcije dovedu sa ostalim delovima organizacije u 
Beogradu, radi preuzimanja vlasti.&quot;<sup>5</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Septembra 1942. godine Mitrović je uhapšen, a zatim pušten. Ali, mesec 
dana kasnije, Gestapo ga je ponovo uhapsio. O njegovoj sudbini Đurić 21. 
oktobra 1942. godine javlja Mihailoviću:<o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB">&quot;Nenad i 
Olgica su streljani. </span><span lang="DE" style="mso-ansi-language:DE">Junački 
su se držali.&quot;<sup>8</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Đurićev obaveštajac u Beogradu bio je i Jovan Smat &quot;Kraus&quot;, 
pripadnik nemačke nacionalne manjine. On je uglavnom prikupljao vojne podatke o 
Nemcima. Za tu svrhu koristio se svojim vezama sa potpukovnikom Erihom fon 
Cehom, ađutantom nemačkog vojnog zapovednika Srbije. </span><span lang="EN-GB">Erih 
fon Ceh se predstavljao Smatu i kao agent Intelidžens servisa.</span></p>
<p class="MsoNormal" style="text-indent:10.0mm"><span lang="EN-GB">Đurić je o 
Smatu 13. novembra 1942. godine obavestio Mihailovića:</span></p>
<p class="MsoNormal" style="text-indent:10.0mm"><span lang="EN-GB">&quot;Ađutant 
Vojnog zapovednika potpukovnika Erih fon Ceh dao je izjavu, koju sam Vam 
dostavio depešom 117 mome obaveštajnom organu, folksdojčeru Jovanu Smatu. 
Molim ime zadržite u najvećoj tajnosti. Jovan Smat nosiće ime od sada Kraus; 
svi izveštaji za koje budem javio da sam ih dobio od Krausa biće od Jovana 
Smata.&quot;<sup>7</sup></span></p>
<p class="MsoNormal" style="text-indent:10.0mm"><span lang="EN-GB">A u pomenutoj 
depeši br. 117 Đurić je naveo:</span></p>
<p class="MsoNormal" style="text-indent:10.0mm"><span lang="EN-GB">&quot;Ađutant 
vojnog zapovednika Erih fon Ceh, koji se pretstavlja kao službenik engleskog 
Intelidžens servisa, pod brojem 17 poručuje: Nemci nemaju dovoljno izgrađenih 
utvrđenja duž francuske obale Kanala. Više utvrđenja samo je kamuflirano, a 
ustvari to nisu utvrdenja. Kaže da je sada najpovoljniji momenat za iskrcavanje 
na francusku obalu za rušenje hitlerizma, jer kod vojske i kod nemačkog naroda 
počelo je ogorčenje protiv Hitlera i rata.&quot;<sup>8</sup></span></p>
<p class="MsoNormal" style="text-indent:10.0mm"><span lang="EN-GB">Prema 
podacima dobijenim od Smata, Đurić svojim depešama od 14. novembra 1942. 
godine izveštava Mihailovića o nemačkim trupama koje su došle u Beograd i o 
poverenju koje uživaju kod Nemaca Dragi Jovanović i Ljotić.<sup>9</sup></span></p>
<p class="MsoNormal" style="text-indent:10.0mm"><span lang="EN-GB">Na kraju, 3. 
marta 1943. godine Đurić izveštava Mihailovića da je Erih fon Ceh pobegao iz 
Jugoslavije i da je, tim povodom, Gestapo uhapsio Jovana Smata.<sup>10</sup></span></p>
<p class="MsoNormal" style="text-indent:10.0mm"><span lang="EN-GB">Đurićevjim 
obaveštajnim centrom u Nišu rukovodio je novinar Ratko Sotirović, o čemu Đurić 
obaveštava Mihailovića 7. oktobra 1943. godine:</span></p>
<p class="MsoNormal" style="text-indent:10.0mm"><span lang="EN-GB">Ratko 
Sotirović radi na misterioznoj sabotaži i vodi obaveštajnu službu u Nišu. U 
vezi sa tim putuje i u Beograd i obaveštajni izveštaji su iz njegovih 
izvora.&quot;&quot;</span></p>
<p class="MsoNormal" style="text-indent:10.0mm"><span lang="EN-GB">Međutim, oba 
brata Sotirović, Ratibor &quot;Dragan&quot; i Ratomir &quot;Vojin&quot;, 
tretirani su od četničkih komandanata kao &quot;komunisti&quot;. O tome su 
podnosili izveštaje mnogi četnički obaveštajci direktno Mihailoviću. Na 
osnovu ovih izveštaja, Mihailović je 8. novembra 1943. godine uputio Đuriću 
sledeću depešu:</span></p>
<p class="MsoNormal" style="text-indent:10.0mm"><span lang="EN-GB">&quot;Dragan 
Sotirović dolazi tajno iz Niša na teren Toplice i propagira politiku da se ne 
vodi bratoubilačka borba sa komunistima. U ovome sarađuje sa rezervnim potporučnikom 
Urošem Mijatovićem, koga je komandant korpusa smenio sa položaja komandanta 
brigade, što ja odobravam. Preduzmite mere da se Sotirović i Mijatović 
onemoguće. Što se tiče Ratka Sotirovića, on ostaje i dalje sumnjiv jer se 
takav pokazao i u Beogradu. On je veoma sposoban čovek, ali, nažalost, nije na 
našoj liniji. Kad budem dobio detaljne podatke o radu Ratka Sotirovića, staviću 
Vam na raspoloženje.&quot;<sup>12</sup></span></p>
<p class="MsoNormal" style="text-indent:10.0mm"><span lang="EN-GB">Obaveštajni 
centar u Nišu imao je saradnika i u niškoj policiji, koji je korišćen ne 
samo za dobijanje podataka već i za osuđivanje na smrt pohvatanih partizana. O 
tome Đurić 17. septembra 1942. godine obaveštava Mihailovića:</span></p>
<p class="MsoNormal" style="text-indent:10.0mm"><i><span lang="EN-GB">&quot;...</span></i><span lang="EN-GB"> 
Pohvatano 300 partizana, među kojima svi koji su napali Reljića (četničkog 
komandanta u Nišu — nap. autora). Istragu u niškoj policiji vodi naš čovek. 
Sve napadače na Reljića osudio na smrt.&quot;<sup>13</sup></span></p>
<p class="MsoNormal" style="text-indent:10.0mm"><span lang="EN-GB">Rad niškog 
obaveštajnog centra bio je usmeren i na prikupljanje podataka o Bugarima i 
njihovim jedinicama.</span></p>
<p class="MsoNormal" style="text-indent:10.0mm"><span lang="EN-GB">Za formiranje 
obaveštajnog centra u Skoplju, Radoslav Đurić je izdao naređenje septembra 
1943. godine. U ovlašćenju koje je izdao Dušanu Kara-Mitrovu<sup>14</sup> za 
izvršenje ovog zadatka, kaže se:</span></p>
<p class="MsoNormal" style="text-indent:10.0mm"><span lang="EN-GB">&quot;Ovlašćenje 
za g. Dušana Karamitrovića, koga ovlašćujem da formira glavni obaveštajni 
centar u Skoplju i pomoćne centre u Velesu, Bitolju, Đevđeliji, Stipu, 
Kumanovu i Vranju, a prema direktivama ovoga štaba.</span></p>
<p class="MsoNormal" style="text-indent:10.0mm"><span lang="EN-GB">Imenovani 
takođe ima zadatak da poveže sve naše štabove u cilju organizacije cele Južne 
Srbije (odnosi se na Makedoniju — nap. autora) i da sve do sada. nepoznate i 
neorganizovane srezove poveže sa nadležnim štabcmma u Kozjaku i Poreču.</span></p>
<p class="MsoNormal" style="text-indent:10.0mm"><span lang="EN-GB">Nadležni 
komandanti dužni su da imenovanom pomognu u izvršenju nje-govog zadatka i da 
sa istim kao organom ovog štaba budu stalno u vezi i prime saglasne sugestije u 
pogledu organizacije i pojedinih lica izabranih za vođstvo. Imenovani je dužan 
da nadležnim štabovima dostavlja redovno sve obaveštajne podatke koji se isti 
odnose na teren pojedinih komandanata.</span></p>
<p class="MsoNormal" style="text-indent:10.0mm"><span lang="EN-GB">Štab 
imenovanog neposredno je potčinjen ovome štabu i sa istim će održavati 
neposrednu vezu, a dobivaće neposredno direktive i potrebna materijalna 
sredstva za obaveštajnu službu i veze.&quot;<sup>15</sup></span></p>
<p class="MsoNormal" style="text-indent:10.0mm"><span lang="EN-GB">Međutim, do 
formiranja svih predviđenih obaveštajnih centara nikada nije došlo. Delatnost 
Kara-Mitrova se ograničavala samo na Skoplje i Đevđeliju.</span></p>
<p class="MsoNormal" style="text-indent:10.0mm"><span lang="EN-GB">Činjenica da 
je Kara-Mitrev, kao rukovodilac Đurićevog obaveštajnog centra, istovremeno 
radio kao agent nemačke, bugarske i engleske obaveštajne službe govori da on 
nije mogao, usled zaposlenosti na nekolikc strana, da učini ozbiljnije obaveštajne 
usluge četničkoj organizaciji na terenu Makedonije i pored svcg dugogodišnjeg 
iskustva u obaveštajnom radu.</span></p>
<p class="MsoNormal" style="text-indent:10.0mm"><span lang="EN-GB">Dušan 
Kara-Mitrev, &quot;kapetan Vardarski&quot;, rođen je 20. avgusta 1910. godine u 
Bujanovcu, završio je 3 razreda gimnazije, vinogradarsko-voćarsku školu u Vršcu 
i inženjersku-podoficirsku školu.</span></p>
<p class="MsoNormal" style="text-indent:10.0mm"><span lang="EN-GB">U svojoj 
izjavi pred istražnim organima 13. oktobra 1944. godine, on je o svom obaveštajnom 
radu pre rata ispričao:</span></p>
<p class="MsoNormal" style="text-indent:10.0mm"><span lang="EN-GB">&quot;1933. 
godine došao je jedan gospodin u civilu i pretstavio mi se kao oficir iz 
glavnog đeneralštaba — docnije sam saznao da je to bio pukovnik Gojko 
Jovanović, načelnik II obaveštajnog odeljenja Glavnog đeneralštaba. 
Sastanak sa Jovanovićem održao sam u hotelu 'Kruna' u Velesu.</span></p>
<p class="MsoNormal" style="text-indent:10.0mm"><span lang="EN-GB">Zadatak mi je 
dao pukovnik Jovanović da vodim računa i izveštavam o bugarskom raspoloženju 
masa. </span><span lang="DE" style="mso-ansi-language:DE">Tada mi je rekao da 
imam čin potporučnika. Izveštaje sam dostavljao direktno Glavnom đeneralštabu 
do 1936. godine, a zatim iste godine došao je u Veles kapetan Slavoljub 
Jovanović, obaveštajni oficir Glavnog đeneralštaba sa sedištem u Štipu i 
rekao mi da nemam da šaljem više izveštaje Generalštabu, već direktno 
njemu. </span><span lang="EN-GB">U obaveštajnoj službi sam bio sve do rata 
1941. godine aprila meseca.&quot;</span></p>
<p class="MsoNormal" style="text-indent:10.0mm"><span lang="EN-GB">Govoreći 
dalje o svojim vezama sa britanskom obaveštajnom službom, i o svome radu u 
Makedoniji, Kara-Mitrev je izjavio:</span></p>
<p class="MsoNormal" style="text-indent:10.0mm"><span lang="EN-GB">&quot;Kod Đurića, 
u njegovom štabu, bio je neki poručnik Englez sa naočarima, ime mu ne znam. </span><span lang="DE" style="mso-ansi-language:DE">Đurić 
mi je rekao da je on iz Komande iz Kaira, iz IS.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Đurić mi je dao ovlašćenje da organiziram jugoslovensku narodnu vojsku 
na teritoriji Južne Srbije (Makedonije), a zatim sam dobio neki spisak ljudi 
koji su jugoslovenski orijentisani, na koje mogu da se obratim. Jedan od njih je 
bio Beširović Aleksandar iz Đevđelije, koji je često dolazio u Skoplje. 
Poručnik Englez iz IS dao mi je zadatak da mu dajem podatke o nemačkim i 
bugarskim snagama za Makedoniju.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Kad sam se vratio u Skoplje, dao sam zadatak Bešitroviću da poveže ljude 
na svom sektoru, ali njega su uhvatili Bugari, a ja sam uhapšen od Nemaca pod 
sumnjom da održavam veze sa Mihailovićem. U zatvoru sam bio 17 dana. </span><span lang="EN-GB">Nemci 
su me predali Bugarima, a Bugari su me oslobodili.</span></p>
<p class="MsoNormal" style="text-indent:10.0mm"><span lang="EN-GB">Oktobra 
meseca 1943. godine pozvao me Krstić (kapetan i komadnant Vardarskog četničkog 
korpusa — nap. autora) na Skopsku Crnu goru. Sa Krstićem su<span style="font-variant:
small-caps"> </span>tada bili Urdarević, Nikodin, četiri Engleza, među kojima 
jedan major koga su zvali 'Slobodan', neki kapetan Deny i jedan 
radio-telegrafista. Tada sam Englezima dao podatke o nemačkim i bugarskim 
snagama, a major je hteo da se spusti do Skoplja. Tada smo očekivali jedan 
transport i ja sam trebao dobiti radio-stanicu koju mi je obećao engleski poručnik 
još dok sam bio kod Đurića. Tada sam podneo izveštaj o prilikama u 
Makedoniji i o teskoći organizovanja četničkog pokreta...</span></p>
<p class="MsoNormal" style="text-indent:10.0mm"><span lang="EN-GB">Juna meseca 
intemiran sam od Bugara kao srbofil i u internaciji sam ostao mesec i po. Iz 
logora sam oslobođen i zaposlio se u industrijskom preduzeću 'Alatini' do 
septembra meseca 1944. godine.*</span></p>
<p class="MsoNormal" style="text-indent:10.0mm"><span lang="EN-GB">Dalje, 
Kara-Mitrev izjavljuje da je u septembru 1944. godine postavljen od bugarskih 
okupatorskih vlasti za &quot;načelnika II učastke&quot; i ^inspektora skopske 
milicije&quot;.<sup>16</sup></span></p>
<p class="MsoNormal" style="text-indent:10.0mm"><span lang="EN-GB">Međutim, u 
jednom izveštaju bugarskih okupatorskih vlasti o Kara-Mitrevu piše:</span></p>
<p class="MsoNormal" style="text-indent:10.0mm"><span lang="EN-GB">&quot;... 
Posle te provale, centar u Makedoniji grad Skoplje ostao je bez organizacije, 
glavni komandant jugoslovenske vojske major Đurić naredio je Dušanu 
Karamitrevu iz Velesa, bivši srpski kapetan, da stvori dražinovsku 
organizaciju u Skoplju sa sekcijama u Velesu, Štipu, Đevđeliji, Bitolju i 
Vranju, a čiji članovi će u prvo vreme da prikupljaju podatke vojnog i političkog 
karaktera i za staiije u komunističkoj parti]i Makedonije, a neki od njih u 
datom momentu da budu korišćeni za sabotažu.</span></p>
<p class="MsoNormal" style="text-indent:10.0mm"><span lang="EN-GB">Prilikom otpočinjanja 
svoje organizacione delatnosti Kara-Mitrev se koristio licima koja su mu označena 
od štaba majora Đurića, poznati još od ranije kao privrženici Srbima, 
blagodareći tome što za vreme srpske vladavine u Makedoniji imali su dobro društveno 
i materijalno stanje.</span></p>
<p class="MsoNormal" style="text-indent:10.0mm"><span lang="EN-GB">Prilikom 
jednog sastanka sa Đurićem, ovaj mu je dao spisak lica iz đevđelijskog sreza 
i preporuku da se sastane sa Beširovim iz Đevđelije, sin bivšeg narodnog 
poslanika i uz njegovu pomoć da stvori organizaciju u Đevđeliji. Da bi 
ispunio taj zadatak, Kara-Mitrov se je upoznao sa Aleksandrom Beširovim, kome 
se otkriva i pokazuje mu svoje opunomoćje i spisak lica iz đevđelijskog sreza 
koji mu je dao Đurić. Beširov se složio da stvori organizaciju u Đevđeliji, 
ali pod uslovom da radi samo sa licima koja su naznačena u spisku. Zato 
Kara-Mitrov daje mu opunomoćje sa kojim se Beširev postavlja za organizatora u 
devđelijskom srezu. Sve se ovo odigralo prilikom sastanka u Skoplju. Povratkom 
u Đevđeliju Beširov je uspeo da ubedi lica Milana Popova iz Đevđelije, 
Dimitra Bekireva iz Đevđelije, Petra Bejarova iz Đevđelije, Hrista Ičova iz 
Đevđelije, Hrista Stankova iz sela Stojakova i Branka Kovačeva iz sela 
Negorci srez đevđelijski, da postanu članovi organizacije.</span></p>
<p class="MsoNormal" style="text-indent:10.0mm"><span lang="EN-GB">Da bi 
proverio dokle je stigao sa radom Beširov i da se lično sastane sa licima, 
Kara-Mitrov je trebalo 20. IX 1943. godine da dođe u Đevđeliju, za koje smo 
mi doznali ranije, ali drugog dana uhapšen je od nemačke policije i posle 17 
dana predat je narna (8. septembra). Iz sakupljenih podataka mogli smo da 
doznamo da mu se hapšenje priredilo zbog toga što je kao saradnik nemačke 
policije davao manje podataka nego što je nama, a koje se potvrđuje i time što 
prilikom hapšenja nije predao nemačkoj policiji pisma poslata od Đurića inženjeru 
Bati Đuroviću — Skoplje i Ivanu Karakaleševiću, selo Bogdanci, srez Đevđelija, 
ovlašćenje kao glavni organizator u Makedonlji i pisma cirkularna, fotokopije, 
od kojih smo priložili našem pismu 11-6697 od 19. C. 1943. godine.</span></p>
<p class="MsoNormal" style="text-indent:10.0mm"><span lang="EN-GB">Prilikom 
saslušanja sa naše strane, on kaže da je gotov da radi u buduće ali samo za 
nas, ali ne i z<i>a</i> Nemce. Smatrali smo da ostavljen slobodno da radi i korišćen 
kao saradnik biće mnogo korisniji za nas; Kara-Mitrov oslobođen s tim što je 
predupređen da u slučaju ako ne održi dato obećanje preduzeće se sankcije 
prema njegovoj ženi i oba deteta koji žive u Skoplju.</span></p>
<p class="MsoNormal" style="text-indent:10.0mm"><span lang="EN-GB">Da ne bi se 
provalio pred organizacijom, ugovorili smo da on kaže da se zadržao zbog toga 
što je prenosio privatna pisma iz Srbije za Bugarsku, koja su se stvarno našla 
kod njega kada je pretresan od nemačke policije.</span></p>
<p class="MsoNormal" style="text-indent:10.0mm"><span lang="EN-GB">Za taj slučaj 
javljeno je glavnom inspektoru državne sigurnosti a kasnije poslato odelenju 
pismo br. II-6351/25. septembra 1943. godine.</span></p>
<p class="MsoNormal" style="text-indent:10.0mm"><span lang="EN-GB">Krajem meseca 
napred navedena lica, članovi dražinovske organizacije iz Đevđelije i sreza, 
uhapšeni su i intemirani u roku od šest meseci.&quot;<sup>17</sup></span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Obaveštajna 
delatncst &quot;-Štaba 110&quot; nije se odvijala samo preko postojećih obaveštajnih 
centara, koji su delovali na određenim teritorijama, nego i preko obaveštajaca 
koji su po specijalnim zadacima radili na drugim terenima.</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Takav 
obaveštajac je bila i Vera Pešić, koja je, posle hapšenja od strane četnika 
u leto 1943. godine, bila vrbovana za obaveštajni rad od strane majora Đurića 
i sa određenim zadacima upućena na teritoriju Kosova i Metohije.</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Bivši 
četnik Danilo Golubović, u izjavi pred istražnim organima 1952. godine, o 
Veri Pešić kaže:</span></p>
<p class="MsoNormal" style="text-indent:10.0mm"><span lang="EN-GB">&quot;Vera Pešić 
je razvedena žena policijskog pisara Mila Krčedinca, a majka joj je živela u 
Sijerinskoj Banji. Radila u Ministarstvu unutrašnjih poslova kod Tase Dinića i 
bila u intimnim odnosima sa generalom Baderom. U jesen 1942. godine došla je sa 
potpukovnikom Živojinom Đurićem u Leskovac, gde je ovaj došao za okružnog 
načelmka i ona mu bila lični sekretar. U 1943. godini uhapšena od četnika i 
sprovedena kod Đurića komandanta Štaba 110, a u maju 1944. godine likvidirana 
isto od četnika zajedno sa majkom.&quot;<sup>18</sup></span></p>
<p class="MsoNormal" style="text-indent:10.0mm"><span lang="EN-GB">Kapetan Đorđe 
Supić, iz štaba četničkog komandanta Srbije, u svojoj depeši od 24. aprila 
1944. godine o Veri Pešić obaveštava Mihailovića:</span></p>
<p class="MsoNormal" style="text-indent:10.0mm"><i><span lang="EN-GB">&quot;...</span></i><span lang="EN-GB"> 
Inače za Veru Pešić ima ovaj štab (štab la, Komanda Srbije — nap. autora) 
sledeće tačne podatke: pre rata bila u nemačkoj obaveštajnoj službi, zbog 
čega je imala izgon iz Beograda. Posle okupacije stalno viđana u društvu 
gestapovaca i poznatog nemačkog špijuna Krznarića, koji je sve svoje podatke 
o masoneriji stavio na raspoloženje Gestapou... </span><span lang="DE" style="mso-ansi-language:DE">Bila 
zaposlena kod nemačkog propagandnog odelenja.^<sup>19</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U stvari, svoju predratnu saradnju sa Krausom, Vera Pešić je nastavila već 
prvog dana okupacije. S obzirom na njene ranije veze sa propagandnim aparatom 
nemačkog poslanstva u Beogradu, ona je zajedno sa grupom Lazara Prokića i 
Steve Kluića radila na organizovanju anti-masonske izložbe. Povezana sa 
Krausom i Tanasijem Dinićem, ona im je često davala podatke i mišljenja o 
raznim ljudima.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Ali njena prava špijunska uloga otpočela je tek dolaskom potpukovnika Živojina 
Đurića na položaj okružnog načelnika kvislinške uprave u Leskovcu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Živojin Đurić je do septembra 1941. godine bio saradnik Draže Mihailovića 
i, pored ostalog, održavao povremeni kontakt između njega i Milana Aćimovića, 
a zatim je stupio u &quot;Srpsku državnu stražu&quot;, u kojoj je bio na 
raznim komandnim položajima. Zbog nekih optužbi, BdS ga je uhapsio i sproveo u 
zarobljeništvo, odakle je pobegao i ponovo se našao u Beogradu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Poznajući Đurića odranije, u akciju je stupila Vera Pešić. U opširnom 
pismu upućenom BdS, ona je intervenisala za njega i dovela ga u kontakt sa 
funkcionerom BdS Reksajzenom, sa kojim je i ona u to vreme održavala vezu. 
Kratko vreme posle ovoga, Đurić je postavljen za okružnog načelnika u 
Leskovcu. Od tada počinje i njihov zajednički špijunski rad za BdS sve do 
septembra 1943. godine. Za BdS u Leskovcu Pešićeva je bila najvažniji 
informator i savetodavac.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Zahvaljujući njenom ranijem poznanstvu sa pojedinim pripadnicima NOP, ona 
je poturena Kukavičkom partizanskom odredu i odlazila na razgovor sa njegovim 
predstavnicima. Ne znajući da je Vera Pešić uspostavila kontakt sa 
partizanskim odredom po zadatku BdS, Specijalna policija ju je uhapsila. Ali, na 
intervenciju BdS i Tanasija Dinića, ona je odmah puštena iz zatvora.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Odanost Vere Pešić Gestapou potvrđuje i činjenica da je ona, zajedno sa 
Đurićem, podnela prijavu protiv Abverovog oficira dr Matla, optužujući ga da 
kritikuje politiku Trećeg Rajha. U vezi sa ovom prijavom rukovodilac Trećeg 
odeljenja BdS Reksajzen obaveštava 19. juna 1943. godine zapovednika Sipo i SD 
Šefera:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Danas su me izvestili agentkinja 'Vera' i pukovnik Đurić da ih je 
oboje 16. VI 1943. godine posetio u Leskovcu neki kapetan nemačkog Wermachta dr 
Mate (Matini ili Mattl) iz Beograda, u građanstvu po zanimanju profesor 
univerziteta, koji je zauzeo stav protiv uređenja nemačkog Reicha, pa čak i 
protiv ministra inostranih poslova fon Ribentropa kao i protiv Gestapoa.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">On je izjavio pred okružnim načelnikom Đurićem, pretsednikom opštine 
Leskovca, jednim drugim Srbinom i pred 'Verom' da je politika Reicha u Srbiji i 
Hrvatskoj skroz pogrešna. Kada bi nemački Wermacht imao stvar sam u ruci, tada 
bi bilo sve dobro. Ali ovde ima reč i Gestapo.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Politika ministra inostranih poslova Reicha fon Ribentropa nije pravilna. M. 
je navodno rekao doslovno: 'Kada bih ja nešto rekao, Ribentrop bi otišao 
Fireru i ja bih bio lišen čina. Ja sa ovom politikom ovde nisam zadovoljan, 
ali, na žalost, ne mogu učiniti ništa protiv toga.'<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">M. je poreklom iz Ostmarka.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">On se okrenuo protiv delatnosti nemačke uprave, protiv pogubljenja i 
izjavio da je stručnjak za balkanska pitanja.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U prednjem izveštaju radi se očito o kapetanu Matlu, profesoru 
univerziteta i poznavaocu Balkana iz Graca, koji radi po nalogu Ast-a Beograd. 
Ovaj metod trčanja za populamošću kod Srba i izdaja svakog nemačkog i 
nacionalsocijalističkog držanja više je nego nemarnost i već se graniči sa 
patologijom.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Agentkinja 'Vera' kao i Đurić prilikom podnošenja izveštaja pokazali su 
da im je odvratno ovakvo ponašanje jednog nemačkog oficira, koji je nastupio u 
punoj uniformi sa ordenima. Oni su potpuno pravilno izjavili da im je 
nerazumljlvo kako je on mogao tako da govori pred nepoznatim Srbima. Oboje tvrde 
da je nemački kapetan ovo izneo iz najdubljeg uverenja, iako ga uopšte nisu 
bliže poznavali.*<sup>2</sup>&quot;<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Medutim, septembra 1943. godine, pod sumnjom da je i 
saradnik NOP, četnici su uhapsili Veru Pešić i o tome obavestili Mihailovića.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Saznavši za njeno hapšenje, članovi britanske 
misije su zahtevali da je i oni, kao nemačku špijunku, saslušaju. Ali 
Mihailović se usprotivio i uputio Đuriću sledeću depešu:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Englezi su tražili da njihov oficir sasluša Veru Pešić. Mi smo im 
odgovorili da smo mi suverena država i da naše građane možemo samo mi saslušavati. 
Pri ovome neka Vam oni dadu pitanja u kom pogledu žele da je saslušavaju i 
odgovore im dajte samo one koji konveniraju nama. Englezi su izjavili da se 
prema Veri Pešić ima mnogo pažnje pa čak i uticaja na Vaš štab i da ste Vi 
stavljeni pod njenu kontrolu. Ja u to ne verujem, ali ipak potrebno je da se 
Vera Pešić udalji iz Vašeg štaba daleko od Engleza.&quot;<sup>21</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Dok je Vera Pešić sedela u četničkom zatvoru, 
razgovore sa njcm vodio je lično komandant &quot;Štaba 110&quot;, major Đurić. 
Pošto je uspeo da je zavrbuje, on ju je pustio na slobcdu i po obaveštajnim 
zadacima uputio na teritoriju Kosova i Metohije.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">U svom radu na Kosovu, Vera je bila uglavnom 
orijentisana na Albance i o njima dostavljala izveštaje.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">U izveštaju upućenom Đuriću 30. decembra 1943. 
godine, Vera Pešić piše:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Kao što sam Vam govorila i pisala, oni (Albanci — nap. autora) su 
sasvim srasli sa Srbima — rad čisto albanske propagande ranije je slabo 
dopirao dovde, bili su inače povlašćeni u Jugoslaviji, te su prirodno već 
opredeljeni za srpsku politiku, koja ih od 1941. godine do danas nije 
prihvatila. Sad su srećni i ukazana im je počast, na što su oni naročito 
osetljivi. </span><span lang="EN-GB">To onako u masi. Naravno, ima pojedinaca 
koji vuku na ovu ili onu stranu, ali baš među njima ima mnogo prijatelja i 
uverena sam da ćete uskoro moći da ostvarite svoju zamisao u pogledu 
formiranja jedne jake vojničke jedinice. Ukoliko budete voljni da im učinite 
ustupak da ta jedinica bude čisto njihova, bez mešanja sa Srbima, to bi ih 
naročito privuklo, samo tu bi se postavilo pitanje komandanta, o čemu bi 
morali mnogo da razmislite, naravno, na bazi njihovog intimnog raspoloženja, 
koje sam uvek u stanju da Vam potpuno tačno prenesem. </span><span lang="DE" style="mso-ansi-language:DE">Oni 
se po svom mentalitetu vezuju za ličnosti.&quot;<sup>22</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Izveštavajući Đurića 12. marta 1944. gcdine iz 
Marovca u srezu jablaničkom da je pripremila kanale za odlazak u gnjilanski 
srez, Vera Pešić kaže:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;G. Labusu (komandantu brigade Hodže Zejnela — nap. autora) predala 
sam sve podatke koji će mu biti potrebni — ima poimence opis svih važnijih 
ljudi, tj. sve njihove osobine i mane, kako i koliki ugled uživaju... Ja više 
ovde nemam šta da radim pa Vas molim da rešite pitanje mog odlaska u 
Gnjilanski srez, jer sam već otvorila kanale za tamo... Molim Vas požurite sa 
rešenjem, jer komunisti osećaju naš uspeh i učiniće sve da nas ometu u 
radu.&quot;<sup>23</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Đurić je raspolagao nekim podacima o partizanskom rukovodiocu u Pustoj 
Reci, dr Milivoju Peroviću. Na osnovu tih podataka, Đurić je nameravao da 
preko Vere Pešić stupi u kontakt sa njim. </span><span lang="EN-GB">A da bi 
prave razloge ove svoje namere prikrio, on je obavestio Mihailovića:</span></p>
<p class="MsoNormal" style="text-indent:10.0mm"><span lang="EN-GB">&quot;Imam 
podatke o kolebanju crnotravskog vođe dr Milivoja Perovića, koji je školski 
drug sa Verom Pešić i verujem u uspeh ako se preko nje pokuša da se on odvoji 
od partizana. Sa time istovremeno bilo bi rešeno pitanje partizana u ovome 
kraju.&quot;<sup>24</sup></span></p>
<p class="MsoNormal" style="text-indent:10.0mm"><span lang="EN-GB">Drugom depešom, 
od 21. maja 1944. godine, koja je upućena sa Đurovićeve radio-stanice kada je 
Vera Pešić drugi put uhapšena od četnika, obaveštena je Vrhovna komanda da 
je kod nje nadena fotografija dr Milivoja Perovića.</span></p>
<p class="MsoNormal" style="text-indent:10.0mm"><span lang="EN-GB">Kao 
rukovodilac obaveštajne službe, na poverenoj mu teritoriji Đurić je 
organizovao i znatan broj uspešnih sabotaža, o kojima je obaveštavao i 
Mihailovića. U depeši od 11. februara 1943. godine, on kaže:</span></p>
<p class="MsoNormal" style="text-indent:10.0mm"><span lang="EN-GB">&quot;Pored 
dostavljenih izveštaja u pogledu sabotaže postignuti su sledeći rezultati: 
koridor za Sofiju u vagonu broj 34614 treće klase eksplozija, bilo žrtava 
vojnika Bugara... 26. decembra u teretnom vozu br. 178 eksplodirao vagon puščane 
municije južno od Velesa, 27. decembra uništen ceo voz ratnog materijala južno 
od Velesa. Istog dana u Demir-Kapiji usled eksplozije paklene mašine ceo voz 
izleteo iz šina. Od Kraljeva ka Kosovskoj Mitrovici eksplodirao vagon puščane 
municije. Prednji pojedinačni sistem obustavljen usled pojačane kontrole. Prešlo 
se na udare odjedared na više i u isto vreme.&quot;&quot;</span></p>
<p class="MsoNormal" style="text-indent:10.0mm"><span lang="EN-GB">S obzirom na 
Mihailovićev stav prema ovakvim akcijama, i ovo je, bez sumnje, bio jedan od 
razloga Đurićevog neslaganja sa njim.</span></p>
<p class="MsoNormal" style="text-indent:10.0mm"><span lang="EN-GB">Pod optužbama 
da sarađuje s NOP, Đurić počinje sve više da gubi Mihailovićevo poverenje. 
Zbog toga je Mihailović, po dolasku u Srbiju, sredinom 1943. odlučio da Đurićeve 
korpuse postepeno stavi pod direktnu sopstvenu komandu. Sprovođenje ove odluke 
pogoršalo je njihove međusobne odnose.</span></p>
<p class="MsoNormal" style="text-indent:10.0mm"><span lang="EN-GB">Obavešten o 
Đurićevim planovima o napuštanju četničke organizacije, Mihailović je 
naredio da se Đurić razoruža i uhapsi. Nekolicina oficira je 18. maja 1944. 
napala Đurićev štab i izvršila Mihailovićevo naredenje. Međutim, u toku 
borbe između četnika i jedinica NOVJ, koja je tih dana vođena u oblasti 
Jablanice, Đurić je uspeo da pobegne i da se priključi NOVJ.</span></p>
<p class="MsoNormal" style="text-indent:10.0mm"><span lang="EN-GB">Posle Đurićevog 
bekstva, Vera Pešić je uhapšena i pod sumnjom da je organizovala Đurićevo 
bekstvo i vezu sa NOP, četnici su je streljali.</span></p>
<p class="MsoNormal" style="text-indent:10.0mm"><span lang="EN-GB">Zahvaljujući 
daljim akcijama NOP i jedinicama NOVJ, Mihailovićeva organizacija se u 
oblastima koje su bile pod Đurićevim uticajem uglavnom raspala.</span></p>
<p>
<br>
<CENTER><TABLE border="1"><TR><TD><a href="11.htm"><b>Sadr&#382;aj</b></a></TD>
<TD><a href="11_64.htm"><b>Prethodni dokument</b></a></TD>
<TD><a href="11_66.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

