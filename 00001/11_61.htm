<html>
<head>
<meta http-equiv="Content-Type" content="text/html; charset=utf-8">

<title>Nikola Milovanovic - DRAZA MIHAILOVIC</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Nikola Milovanovic - DRAZA MIHAILOVIC</b><br>


<CENTER><TABLE border="1"><TR><TD><a href="11.htm"><b>Sadr&#382;aj</b></a></TD>
<TD><a href="11_60.htm"><b>Prethodni dokument</b></a></TD>
<TD><a href="11_62.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3><span lang="EN-GB">NEOSTVARENA VEZA SA ZERVASOM</span></h3>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Od 
svih veza koje je Mihailovićeva organizacija pokušavala da ostvari sa 
&quot;antinemačkim strujama&quot; u susednim zemljama, svakako je najmanje 
rezultata pokazala ona koja je trebalo da bude uspostavljena sa Grčkom.</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Prvi 
pokušaji su učinjeni u toku februara 1942. godine, kada je Mihailović uputio 
telegram Slobodanu Jovanoviću, koji je on primio od Engleza tek 16. aprila:</span></p>
<p class="MsoNormal" style="text-indent:10.0mm"><i><span lang="EN-GB">&quot;U</span></i><span lang="EN-GB"> 
vezi sa nedavno zaključenim paktom sa Grčkom. potrebno je reći Grcima da 
stupe u kontakt sa nama, iz Grčke. Čekam instrukcije po tome. Informacija o 
Grcima primljena od strane pukovnika Mihailovića.&quot;<sup>1</sup></span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Po 
prijemu ovog telegrama, Jovanović se obratio ministru spoljnih poslova Momčilu 
Ninčiću:</span></p>
<p class="MsoNormal" style="text-indent:10.0mm"><span lang="EN-GB">&quot;Molim 
da se preduzmu mere preko Grka da se ova saradnja vaspostavi i veza održava. 
Ovo je u obostranom interesu, jar đeneral Mihailović ima veze s Bugarima i može 
koordinirati rad na celom Balkanu ...&quot;<sup>2</sup></span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Na 
uspostavljanju veze sa Grčkom Mihailoviću je pružala pomoć i britanska 
misija pri njegovom štabu, na čiju intervenciju on krajem 1942. godine traži 
podatke od majora Đurića:</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Englezi pitaju da li imate naših ljudi u Skoplju u varoši. Isto tako 
traže kanale sa našim ljudima u Đevđeliji. Negotinu, Velesu, Skoplju kao i 
drugim gradovima na ovom pravcu, isto to na pravcu Kičevo, Tetovo, Skoplje. 
Ovome pridatu veliku važnost, jer bi nas tim putem doveli u vezu s 
Grcima.&quot;<sup>3</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Šef britanske misije, pukovnik Bejli, upućuje 
Mihailoviću 3. marta 1943. godine pismo u vezi sa ovim predmetom:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Pre nekoliko nedelja razgovarali smo o akciji u Grčkoj i vezama sa 
pukovnikom Zervasom. Tom prilikom sam obavestio svoga kolegu u Grčkoj da je 
odgovor, koji je grčki pukovnik Vama uputio posle prijema Vaše poruke lanjske 
godine, negde zalutao te niste isti ni dobili.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Sada sam dobio od svoga kolege poruku pukovnika Zervasa koja glasi: 'Molim 
Vas da budete dobri da predate gospodinu đeneralu Mihailoviću bratske pozdrave 
u ime moje i slobodne Grčke, njemu i junačkom srpstvu. Zelim što skoriji 
dodir s njim radi utvrđivanja planova za zajedničku akciju uz saradnju 
Engleza.' Moji su mu poslali i neke predloge za izvođenje jednog susreta između 
Vaših, Grčkih i naših predstavnika. O tome možemo podrobnije da razgovaramo 
kad budem došao gore. Za sada sam hteo da Vam odmah izručim poruku.&quot;<sup>4</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">S obzirom na to da se u Zervasovom štabu nalazila 
britanska misija, uspostavljanje veze između Mihailovića i Zervasa ne bi 
zadavalu neke naročite teškoće Britancima. Ali, kasnije, oni su za ovo 
pokazivali sve manje interesovanja.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Zbog toga je Mihailović 1. decembra 1943. godine 
uputio majcrima Đuriću i Vukadinoviću sledeći telegram:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Grčki nacionalistički elementi, koji su veoma snažni, uporno pokušavaju 
vezu sa nama. U ovome uspostavljanju veze, nas Jugoslovene i Grke ometaju 
Englezi. Treba na svaki način da dođemo do veze sa Grcima. Moj delegat u Crnoj 
Gori major Savo Vukadinović preduzeće sve što može u pravcu Tirane da se ova 
veza uspostavi, jer se u Tirani nalaze 2 Grka koji su u tome cilju i došli. 
Poručio sam da naša vlada pomogne ovu vezu i da Grke uputi kako u pravcu Crne 
Gore, u pleme Kuče, tako i na teren p.puk. Đurića i to na Poreč, na Kosovo, 
u oblast Kozjaka i Vranje. P. puk. Đurić nastojaće sa svoje strane što 
energičnije da ovu vezu uspostavi, naravno, sa nacionalnim elementima. Osnova 
za ove razgovore je i Balkanska Unija i povezanost balkanskih naroda, kroz svoje 
nacionalne snage, suprotno komunističkim. P. puk. Đurić da pokuša preko 
pogodnog lica, koje bi sa pasošem uputio u Grčku da do ove veze dođe 
...&quot;<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Deset dana kasnije, 11. decembra, major Vukadinović 
je odgovorio Mihailoviću da je uputio ljude u Tiranu da pronađu dva Grka i da 
im je dao instrukcije za rad.</span><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Ozbiljniji pokušaj uspcstavljanja veze sa Zervasom 
učinjen je tek u martu 1944. godine. Zadatak je poveren kapetanu Mihailu Vemiću, 
kome je Mihailović izdao sledeće ovlašćenje:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Ovlašćenje — Za rezervnog vazduhoplovnog kapetana II klase g. 
Mihaila Vemića, koji se upućuje u Grčku sa zadatkom da uhvati vezu sa grčkim 
nacionalnim snagama koje se nalaze u slobodnim grčkim planinama pod komandom đenerala 
Elosa (pseudonim generala Zervasa — nap. autora).<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Kapetan g. Vemić otputovaće §to pre u Grčku, i čim tamo stigne, preduzeće 
potrebne mere da dođe u vezu sa đeneralom Elosom, sa kojim će uspostaviti 
stalnu vezu po mojim usmenim instrukcijama.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Kapetan g. Vemić uspostaviće iz Grčko sa mnom direktnu radio-vezu, i 
obaveštavaće me o tamošnjim prilikama, u prvom redu o rezultatu postignutih 
veza sa grčkim đeneralom Elosom. Komandantu grčkih nacionalnih snaga kapetan 
M. Vemić saopštiće moje poruke, i naročito insistirati da đeneral Elos 
uspostavi sa našom Vrhovnom komandom direktnu radio-vezu.&quot;<o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Međutim, 
i ovaj pokušaj završio se neuspehom.</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">U 
junu 1944. godine Mihailović je odlučio da prikupi sve Grke sa teritorije 
Jugcslavije i da od njih formira &quot;Grčku legiju&quot;. Naročito je imao u 
vidu one koji su se nalazili na prinudnom radu, mahom u Boru, odakle su 
pojedinci često bežali.</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">U 
duhu ove odluke, Mihailović je juna 1944. godine izdao sledeći raspis:</span></p>
<p class="MsoNormal" style="text-indent:10.0mm"><span lang="EN-GB">&quot;U 
sastavu Jugoslovenske vojske u Otadžbini, odobrio sam formiranje Grčke legije 
od Grka koji se nalaze u našoj zemlji.</span></p>
<p class="MsoNormal" style="text-indent:10.0mm"><span lang="EN-GB">Mesto i 
ostali detalji formiranja ove legije odrediće se naknadno. Hitno izvestite 
koliko imate i da li imate Grka u svojim jedinicama, ili na vašem terenu, koji 
žele da stupe u Grčku legiju, koja će se formirati pri Jugoslovenskoj vojsci 
u Otadžbini.</span></p>
<p class="MsoNormal" style="text-indent:10.0mm"><span lang="EN-GB">Za starešine 
ove legije odrediće se Grci ili oni koji su živeli u Grčkoj.&quot;</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Ali 
za formiranje Grčke legije više nije bilo vremena. I ova neostvarena Mihailovićeva 
veza bila je planirana na liniji borbe koju je okupator vodio protiv 
narodnooslobodilačkog pokreta kako u Jugoslaviji, tako i u Grčkoj.</span></p>
<p class="MsoNormal" style="text-indent:10.0mm"><span lang="EN-GB">Parola o 
borbi za stvaranje Balkanske unije bila je samo fikcija, koja je trebalo da 
prikrije osnovni cilj Mihailovićeve organizacije — koordiniranje borbe koju 
su sile Osovine vodile protiv NOP, što je karakteristično za sve Mihailovićeve 
veze sa &quot;pokretima otpora&quot; u susednim zemljama.</span></p>
<p class="MsoNormal" style="text-indent:10.0mm"><span lang="EN-GB">I pored svih 
napora i preduzimanih mera, Draža Mihailović nije uspeo da ostvari svoj plan 
da postane centralna figura kontrarevolucije na Balkanu. Odlučujući doprinos 
neuspelom završetku realizacije ovoga plana pružile su narodnooslobodilačke i 
revolucionarne snage Jugoslavije, koje su imale dominantan uticaj u narodu i 
sprečile razne kombinacije kontrarevolucije i kvislinga.</span></p>
<p>
<br>
<CENTER><TABLE border="1"><TR><TD><a href="11.htm"><b>Sadr&#382;aj</b></a></TD>
<TD><a href="11_60.htm"><b>Prethodni dokument</b></a></TD>
<TD><a href="11_62.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

