<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_174.htm"><b>Prethodni dokument</b></a></TD>
<TD><a href="4_14_1_176.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 175</strong></p>
<p align="center"><strong>UPUTSTVO DRAŽE MIHAILOVIĆA OD 8. OKTOBRA 
1942.DOBROSAVU JEVĐEVIĆU ZA DALJE AKCIJE PROTIV NOP-a, SARADNJU SA OKUPATOROM 
I RAD NA PRIDOBIJANJU HRVATSKOG NARODA I OMLADINE1</strong></p>
<p>Dragi Vojvodo,</p>
<p>Primio sam Vaša dva opširna pisma2 poslata po Trklji.3 Hvala Vam na pružanju 
detaljnih podataka sa Vaše zone. Mogu da Vam kažem da sam' sa Vašim radom, 
kao i radom Baćovića veoma zadovoljan i da se radujem zavidnim uspe-sima koje 
ste postigli od našeg poslednjeg viđenja do danas.4 Samo tako produžite, pa 
će biti sve dobro.</p>
<p>Baćoviću sam opširnije izneo svoje primedbe i dao potrebna uputstva.5</p>
<p>Radi Vaše orijentacije, a u vezi Vaših pisama, primite na znanje sledeće:</p>
<p>1)&nbsp; Odlično ste postupili u vezi smene Luzane.</p>
<p>2)&nbsp; Sada je najvažniji zadatak, da se definitivno prečisti sa 
komunistima, i to kako na vašoj zoni, tako i sa onima van Vaše zone.6 Ovo 
drugo treba raditi dogovorno sa vojvodom Birčaninom. Koga što bolje podržavati 
u radu.</p>
<p>3)&nbsp; Za vreme dok se izvode operacije prema komunistima, što više 
taktizirati sa Muslimanima i Hrvatima.</p>
<p>4)&nbsp; Preko muslimanskih prvaka Jugoslovenski orijentisa-ni, predočiti i 
Muslimanima da jedino organizovani pod komandom naših starešina i borbom 
protiv Ustaša i komunista, a potpuno lojalnim držanjem prema Srpskom življu, 
mogu da poprave onu sramnu ulogu koju su odigrali od kapitulacije Jugoslavije do 
danas. No stini, da su dužni da i sami učestvuju u likvidiranju onih 
muslimana, koji i danas rade pro-tivu srpskog naroda. Skori otvoreni ulazak 
Turske u rat na stranu naših saveznika, treba što veštije iskoristiti u 
propagandi kod Muslimana u cilju njihovog odvajanja od ustaša, komunista i 
okupatora. U ovome pravcu naš saradnik na Kosovu postigao je znatne rezultate.</p>
<p>5)&nbsp; &nbsp;Preko pukovnika Bosnića i majora Srnetića, treba preduzeti 
što jače bušenje Hrvatske vojske, sa ciljem da se čitave jedinice stavljaju 
nama na raspoloženje, da nas pomažu u davanju oružja i spreme i da se 
upotrebe u borbi pro-tivu komunista i ustaša. Svakome je jasno da će opet biti 
Jugoslavija, i da u toj Jugoslaviji moraju živeti i Hrvati, ali kakve će biti 
granice Hrvatske jedinice i kakva će prava imati u budućoj novoj državi, 
zavisiće jedino od njih samih, tj. od toga da li će Hrvati jugoslovenski 
orijentisani stupiti u naše redove i sami pristupiti likvidiranju Hrvata 
izdajnika, koji su 23 godine radili protivu Jugoslavije i koji nam poklaše 
600.000 Srba od aprila meseca prošle godine do danas. Moja je želja, a takođe 
i želja našeg Vrhovnog komandanta i želja naše vlade, da Hrvati Jugosloveni 
već jednom shvate da je dvanaesti čas da se oni dignu na oružje, i da tako i 
delom pokažu da su voljni da ulože svoj deo na stvaranju nove Jugoslavije. Ako 
Hrvati i dalje ostanu neaktivni, nema te sile koja će moći da ih spase od 
odmazde sprskog naroda, pa prema tome neka se i upravljaju. U opštenu Vašem sa 
Hrvatima vešto iskoristite navedene direktive, a takođe u ovome pravcu 
podesite i vaš propagandni materijal namenjen Hrvatima. U ovome pravcu dao sam 
direktive mojim saradnicima koji rade sa Hrvatima i na drugim krajevima.</p>
<p>Preko komandanata brigada i poverenika sa terena, prikupiti što tačnije 
podatke o ustaškim jedinicama na Vašoj zoni i u Zapadnoj Bosni, kako bi posle 
likvidiranja komunista mogli pristupiti likvidiranju ustaša. U propagandi ustaše 
što više napadati i praviti što veći razdor između njih i domobranaca.</p>
<p>6)&nbsp; &nbsp;Okupatora iskoristiti do maksimuma, i izvlačiti od njega što 
više. Postarati se da se kupe starešine sa većim uti-cajem i na važnim položajima, 
pa ovo vešto preduzeti.7 Kredit za ove svrhe predvideću specijalno i staviti 
Vam ga na raspoloženje. Potrebno mi je da znam kakva bi se korist od ovoga 
mogla imati te me po tome što pre izvestiti.</p>
<p>7)&nbsp; &nbsp;Stalo mi je da Vam podvučem, da ćemo učiniti sve što možemo 
za prehranu visoko nacionalno Hercegovine i istočne Bosne, ali narodu objasnite 
da su naša sredstva i izvori za sada nedovoljni da bi ovo pitanje u potpunosti 
rešili. Tražio sam veću sumu novaca za ove svrhe, i nadam se da ću Vam je moći 
uskoru vremenu staviti na raspoloženje. Zato sada pre-duzmite sve što možete 
u pogledu nabavke što veće količine životnih namirnica, jer se nadam da ćemo 
dobiti potrebne kredite za kupovinu životnih namirnica. Preduzeo sam potrebno, 
da se u Sandžaku kupi veća količina žita, koja bi bila name-njena za odrede 
i za najsiromašnije nacionalno ispravne porodice sa teritorije Hercegovine i 
Crne Gore. U ovome pravcu treba dati potrebna obaveštenja i upustva Grđiću, s 
tim' da on preduzme nabavku hrane za Birčaninovu zonu.</p>
<p>8)&nbsp; Kao naročito važno pitanje, ističem potrebu što brže 
organizacije omladine u duhu naređenja koje sam poslao Ba-ćoviću.8 Mi moramo 
pokazati puno razumevanje za omladinu, što pre je zgrabiti u svoje ruke i 
vaspitati u nacionalnom duhu tako, da omladina bude sposobna za preuzimanje teških 
zadataka koji je očekuju u budućnosti. Omladini treba predočiti, da je ona dužna 
da se potpuno založi i da svojim radom dokaže da zaista prestavlja uzdanicu i 
Zatočnike Otadžbine i da će biti na visini da produži nacionalni rad i vođenje 
državnih poslova, kada se mi stariji budemo povukli na odmor. Naročitu pažnju 
treba posvetiti izboru starešinskog osoblja kod jedinica omladine i preduzeti 
potrebne mere za potpuno isko-rišćenje svih intelektualaca, pošto je bilo 
dosta čučanja po strani i posmatranja našeg rada. Po ovome se dogovoriti sa 
Baćovićem i preduzmite potrebno da se svi intelektualci pozovu na rad i da im 
se daju uloge, a u koliko se pojedinci ne budu hteli odazvati vašem pozivu, 
predložite ih da ih lišimo svih činovničkih prava za svagda u budućoj državi.</p>
<p>9)&nbsp; Vama i svima mojim saradnicima, vrlo dobro je poznato da mi sve 
sprske pokrajine potpuno podjednako leže na srcu i da činim sve što mogu da 
svima pomognem1. Prema tome dužnost je svih mojih saradnika, a naročito onih 
na višim položajima da preduzmu najrigoroznije mere, kako bi se zapušila usta 
i kaznili svi oni zlonamerni ljudi, koji žele da prikažu drugačije stanje. U 
ovome pravcu učinite sve što možete. Sada, kada se ozbiljnije i potpunije 
nego ikada dosad u našoj Isto-riji radi na stvaranju jedne potpuno homogene 
srpske jedinice, dužnost je svih pravih Ravnogoraca da nastanu da se jednom za 
svagda prestane sa lokalnim i uskim pogledima pojedinaca, koji samim ovim 
dokazuju da nisu na visini.</p>
<p>10)&nbsp; Što se tiče Vaših primedaba na stanje i rad u Crnoj Gori, ja Vam 
odgovaram da se celokupan rad i od legalnih i od ilegalnih, izvodi tačno i u 
svemu u duhu mojih direktiva, i da sam ja sa takvim radom i stanjem potpuno 
zadovoljan. Potpuno je bila izmišljena vest da Crnogorci spremaju upad u 
Hercegovinu i napad na Fazlagića kulu i Italijane. Vi znate, da se nijedna 
akcija ne može izvesti bez moga znanja i odobrenja, pa niste smeli ni da 
primite za gotovu ovu vest, koja je proizvod naših neprijatelja i najobičnija 
laž. Mogu da Vas uverim, da nikad ni jedan odred sa teritorije Crne Gore neće 
učiniti ništa što ide na štetu opšte stvari, kao i da su Crnogorci uvek 
spremni da svojoj braći pomognu svuda gde to zahteva naša opšta stvar, što 
su u ostalom dokazali i dosadanjim svojim radom.</p>
<p>Moja je želja da Vi i Baćović sa svoje strane učinite sve da se saradnja 
i bratski osećaji Crnogoraca i Hercegovaca što više prodube, i da nastanete 
da se svaka suprotna tendencija u korenu suzbije.</p>
<p>11)&nbsp; U pogledu obaveštenja koja ste dobili za tobožnji pokolj 20.000 
Srba od Vukovara do Mitrovice, obaveštavam Vas da je to netačno, kao i to da 
akcija prema Foči9 ne stoji ni u kakvoj uzročnoj vezi sa pokoljem kojega 
navodite. Tačno je da su Hrvati streljali na označenom prostoru oko 200 Srba, 
kao odmazdu za akciju oružanih odreda na Fruškoj Gori i ubistva pet švaba u 
reonu Mitrovice.10 Vesti koje ste primili i koje primate sa daljih zona, 
primajte uvek sa rezervom i ispitajte uvek izvor, njegovu pouzdanost i 
sposobnost da Vam pruži izvesne podatke. Od mojih organa iz Beograda i duž 
Save tačno sam obavešten o stanju u Sremu i Vojvodini.</p>
<p>12)&nbsp; U pogledu Goražda sada ne preduzimati nikakvu akciju. Docnije ćemo 
raditi prema prilikama.11</p>
<p>13)&nbsp;Nastanite da što bolje pomažete kapetana Radmilovića i da se depeše 
njemu namenjene što pre uručuju.12</p>
<p>14)&nbsp; Veštim izbacivanjem vesti nastavite da što više zaoštrite 
odnose Talijana s jedne i ustaša i Nemaca s druge strane.</p>
<p>Raduje me što se Vi i Baćović dobro slažete, a nadam se da ćete i dalje 
u punoj koordinaciji nastaviti posao za op-šte dobro sa punim uspehom u radu. U 
moje ime izručite pozdrave viđenijim ljudima našim saradnicima koje Vi 
poznajete.</p>
<p>Opšti razvoj situacije je povoljan za našu stvar, a posao na našoj 
organizaciji svakim danom gigantskim koracima napreduje, a naša snaga se sve više 
povećava, okupator oseća na svakom koraku našu snagu i strepi od nas. Pomoć 
od strane naših saveznika pristiže i pristizaće u sve većem obimu, tako da 
se možemo nadati da ćemo uspeti u podmirivanju bar naj-osnovnijih potreba naših 
jedinica i našeg naroda.</p>
<p>Sve ovo potvrda je da smo na pravom putu, i da ćemo u potpunosti uspeti da 
ostvarimo one visoke i svetle ciljeve, koje smo sebi postavili.</p>
<p>Sve izneto iskoristite što bolje u Vašem radu.</p>
<p align="center">Srdačno Vas pozdravlja sa željom za što bolji uspeh u radu 
i dobro zdravlje.</p>
<p align="center">SLOBODNE SRPSKE PLANINE.</p>
<p>1&nbsp;Original (pisan na mašini, ćirilicom) u Arhivu VII, Ča, k. 12, reg. 
br. 45/2 (VK-P-26). Dokumenat je bez potpisa, ali imajući u vidu značaj i 
karakter izdatih uputstava, stepen odnosa u pogledu komandovanja, nadležnost u 
određivanju stavova po tako važnim pitanjima, kao što je odnos prema 
partizanima, okupatorima i pojedinim narodima i narod-nostima te, najzad, sam 
stil pisanja — redakcija smatra da je Draža Mihailović njegov autor.</p>
<p>2&nbsp; Tim pismima redakcija ne raspolaže.</p>
<p>3&nbsp; Odnosi se na Kastu, brata Lazara Trklje.</p>
<p>4&nbsp; Veroviatno je reč o sastanku o kome se govori u dok. br. 172.</p>
<p>5&nbsp; Reč je o uputstvima za akciju protiv partizanskih snaga u zapadnoj 
Bosni i Dalmaciji.</p>
<p>6&nbsp; Odnosi se na teritoriju Hercegovine, Dalmacije, Like i zapadne Bosne.</p>
<p>7 O jednom od više načina pradobijanja italijanskih starešina, vidi dok. 
br. 145, nap. 17.</p>
<p>8 Odnosi se na uputstvo Draže Mihailovića za organizaciju jugo-slovenske 
ravnogorske omladine od 6. septembra 1942 (Arhiv VII, Ča, k. 18, reg. bar. 
7/5).</p>
<p>9&nbsp; O četinčkom napadu na Foču, vidi dok. br. 141, 145 i 161.</p>
<p>10&nbsp; Prema oglasima Ureda višeg redarstvenog povjerenika Velike župe 
Vuka, koji se nalaze u Arhivu VII, ustaše su u avgustu i u prvoj polovini 
septembra 1942. u Sremu i Slavoniji streljale 525 ljudi, među kojima je bilo i 
rodoljuba koji nisu bili srpske narodnosti (Arhiv VII, A NDH, k. 197, reg. br. 
4, 7, 8 i 10/9).</p>
<p>11&nbsp; Komanda operativnih jedinica istočne Bosne i Hercegovine je 15. 
septembra 1942. od Draže Mihailovića telegramom zatražila odobrenje za napad 
na 600 ustaša u Goraždu, s obrazloženjem da se zauzimanjem tog mesta obezbeđuje 
drum Foča — Goražde — Čajniče — Pljevlja (Arhiv VII, Ča, k. 280, reg. 
br. 1/1). Stvarni cilj te akcije, međutim, nije bio kontrola pomenutog druma, 
već dalje akcije protiv Muslimana. Zbog pritiska vlade NDH, italijanske 
okupacione snage nisu tada odobrile tu četničku akciju; ona je izvedena tek u 
januaru 1943.</p>
<p>12&nbsp; O zadacima kapetana Đorđa Radmilovića, vidi dok. br. 167.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_174.htm"><b>Prethodni dokument</b></a></TD>
<TD><a href="4_14_1_176.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
