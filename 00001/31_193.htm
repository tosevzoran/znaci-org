<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_192.htm"><b>Prethodni dokument</b></a></TD>
<TD><a href="31_194.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span style="font-size:10.0pt;mso-bidi-font-size:11.0pt;mso-ansi-language:EN-US">BAVILI 
SMO SE I SPORTOM</span><span style="font-size:10.0pt;mso-bidi-font-size:
12.0pt;mso-ansi-language:EN-US"><o:p>
</o:p>
</span></b></p>
<p class="MsoNormal" style="margin-top:9.0pt;text-indent:19.0pt;line-height:91%"><span lang="DE" style="mso-ansi-language:DE">Jedne 
nedelje, u drugoj polovini aprila 1944. godine, odigrana je fudbalska utakmica u 
selu Dolac kod Glamoča, između fudbalskih timova 5. i 2. bataljona naše 
brigade. Iako u ratnim danima, utakmica je odigrana po svim pravilima ove 
sportske igre: igralište propisno označeno, stative propisno postavljene. 
Jedino nismo imali mreže na stativama. Kornerske zastavice i zastavice za pomoćne 
sudije od različite boje platna sašila je jedna omladinka iz sela. Međašne 
linije su bile označene krečom. Teren na livadi blizu sela Dolac imao je 
izgled pravog fudbalskog igrališta.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Prilikom uređivanja igrališta narod Dolca je sa čuđenjem gledao: 
&quot;Drugovi šta vi to pravite, da se neće tu spuštati avioni?! Hoće li nam 
tu, možda, saveznici bacati pomoć?!&quot; Mi smo, naravno sa osmehom samo 
kratko odgovarali da će se igrati fudbalska utakmica. Poneki između njih su sa 
čuđenjem u nas zurili i čudili se šta je to fudbal. Kad smo im pokazali 
loptu, mnogim omladincima se dopala, pa smo im dali da malo šutiraju. Za čas 
se tu skupilo dosta mališana i njihovoj radosti nije bilo kraja, a nama je to 
dobro došlo za agitaciju da omladina dođe na utakmicu i da navija za tim našeg 
5. bataljona. Znači, obezbedili smo i navijače. &quot;Šta li će ovi iz 2. 
bataljona kad nemaju svoju publiku&quot; — nametnulo se pitanje.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Kako je bilo teško doći do sportskih rekvizita, igrali smo u patikama i gaćicama 
(kakvu li je muku imao sudija da razazna koji su čiji igrači?) Loptu nam je 
nabavio obaveštajni oficir 5. bataljona Jovo Kelečević, preko svojih veza iz 
okupiranog Livna. Dobili smo loptu, ali nismo imali čime da je naduvamo. 
Probali smo to ustima, ali nije vredelo, pa je pitanje naduvavanja lopte 
dovodilo u pitanje i odigravanje utakmice. Zbog ovakve situacije, Jovo Kelečević 
je ponovo morao stupiti u vezu sa Livnom radi nabavke pumpe.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Došao je i dan utakmice — bila je nedelja. Sunce granulo, narod i 
omladina sela Dolca svečano obučeni i sa pesmom dolaze na prostranu livadu, da 
vide našu utakmicu; naravno i da navijaju za tim 5. bataljona. Pored one 
agitacije sa loptom, naš bataljon je bio smešten u ovom selu punih mesec i po 
dana, pa su se omladina i borci uveliko zbližili.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Sa fudbalerima 5. bataljona došlo je i dosta njegovih navijača ali smo mi 
imali brojniju publiku. Došli su i neki drugovi iz štaba brigade, ne samo da 
vide utakmicu nego i da izvrše odabiranje fudbalera za brigadni tim, koji je 
trebalo da odigra utakmicu 25. maja 1944. godine u Drvaru sa borcima pratećeg 
bataljona Vrhovnog štaba u čast rođendana druga Tita.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Sastav timova bio je ne samo višenacionalan nego i internacionalan, jer 
pored Srba, Hrvata, Muslimana, u timovima je igralo i nekoliko drugova 
Italijana, koji su posle kapitulacije Italije prišli partizanima. Tako je u 
timu 5. bataljona igrao Meli Đovani bivši poručnik italijanske vojske, a sada 
borac 3. proleterske krajiške brigade.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">Kapiteni 
timova su bili: za 5. bataljon Jaglica Branko, koji je pre rata igrao u 
podmlatku drvarskog &quot;Borca&quot;, a za 2. bataljon Boško Balaban Šuca, 
koji je pre rata igrao u prvom timu &quot;Unac&quot; u Drvaru. Sudija na ovoj 
utakmici bio je Bego Dragutin, politički komesar bataljona &quot;Mateoti&quot;, 
koji je bio u sastavu naše brigade. Pomoćne sudije bile su: pomoćnici 
komesara bataljona između kojih se odigrava utakmica. Sudijsku pištaljku 
napravio je jedan drug od vrbove kore, i dobro je poslužila.<o:p>
</o:p>
</span></p>
<p class="MsoNormal" style="margin-top:1.0pt;text-indent:18.0pt;line-height:91%"><span lang="DE" style="mso-ansi-language:DE">Izlaskom 
na teren, u stavu mirno, minutom ćutanja odana je pošta poginulim sportistima 
u ratu, a zatim je komesar 5. bataljona Knežević Mirko, iskoristivši 
prisustvo naroda iz sela kao i boraca, održao govor, iznevši nam političku 
situaciju u svetu i kod nas u zemlji.<o:p>
</o:p>
</span></p>
<p class="MsoNormal" style="margin-top:1.0pt;text-indent:18.0pt;line-height:91%"><span lang="DE" style="mso-ansi-language:DE">Iako 
smo bili u blizini položaja, utakmica se odvijala sasvim normalno u dva jednaka 
poluvremena od po 45 minuta. Prvo poluvreme završilo se rezultatima 2:2, a 
utakmica pobedom 5. bataljona sa 3:2; pobedonosni gol postigao je Jovo Kelečević.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Za</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">vreme</span><span lang="DE" style="mso-ansi-language:HR"> </span><span lang="DE" style="mso-ansi-language:DE">utakmice</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">u</span><span lang="DE" style="mso-ansi-language:HR"> </span><span lang="DE" style="mso-ansi-language:DE">drugom</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">poluvremenu</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">preko</span><span lang="DE" style="mso-ansi-language:HR"> </span><span lang="DE" style="mso-ansi-language:DE">nas</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">je</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">iznenada</span><span lang="HR" style="mso-ansi-language:HR">, </span><span lang="DE" style="mso-ansi-language:DE">u</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">bri</span><span lang="HR" style="mso-ansi-language:HR">š</span><span lang="DE" style="mso-ansi-language:
DE">u</span><span lang="HR" style="mso-ansi-language:HR">ć</span><span lang="DE" style="mso-ansi-language:DE">em</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">letu</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">preleteo</span><span lang="DE" style="mso-ansi-language:HR"> </span><span lang="DE" style="mso-ansi-language:DE">jedan</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">savezni</span><span lang="HR" style="mso-ansi-language:HR">č</span><span lang="DE" style="mso-ansi-language:DE">ki</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">avion</span><span lang="HR" style="mso-ansi-language:HR"> 
&quot;</span><span lang="DE" style="mso-ansi-language:DE">moskitos</span><span lang="HR" style="mso-ansi-language:
HR">&quot;. </span><span lang="DE" style="mso-ansi-language:DE">Odjednom je pala 
komanda: &quot;Lezi! Avioni!&quot; Svi igrači, sudije, kao i publika polegali 
su. Tog momenta neko od igrača 5. bataljona je skočio i dočepao se lopte, 
poveo prema golu i šutirao pored iznenađenog golmana 5. bataljona, koji je još 
uvek ležao na zemlji, zureći u nebo da li će naići još neki avion. Pošto 
aviona nije bilo, sudija je svirao nastavak igre, ne priznavši ovaj gol.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Zbog pobede 
nad 2. bataljonom, radosti boraca 5. bataljona nije bilo kraja, pa su neki čak 
i pucali iz oružja. Radost pobede u 5. bataljonu osećala se nekoliko dana, 
ali, na žalost, nju je prekinula vest da nam je Jovo Kelečević, obaveštajni 
oficir 5. bataljona, poginuo prilikom izviđanja kod sela Kablića, blizu Livna.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Borci su žalili 
svog omiljenog druga Jovu, posebno mi članovi fudbalske ekipe, jer je Jova bio 
ne samo veliki borac i rukovodilac nego i sportista. Bio je određen u brigadnu 
ekipu koja je trebalo da odigra utakmicu 25. maja u čast rođendana druga Tita 
u Drvaru.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Brigadna ekipa 
je iz Glamoča krenula za Drvar 23, a 24. maja stigla u Drvar. Putovali smo 
zajedno sa kulturno-prosvetnom ekipom divizije, koja je takođe, u čast rođendana 
druga Tita, trebalo da u Drvaru održi priredbu. Kako u Drvaru nije bilo 
dovoljno mesta za smeštaj svih nas, kulturno-prosvetna ekipa prebačena je 
kamionom u Bosanski Petrovac, a mi fudbaleri, pošto nas je bilo većina Drvarčana, 
iskoristili smo priliku da posetimo svoje porodice, jer se inače dugo nismo 
videli.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Pošto je na 
Drvar izvršen poznati desant, do fudbalske utakmice sa pratećim bataljonom 
Vrhovnog štaba nije došlo.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Branko JAGLICA, Boško BALABAN</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_192.htm"><b>Prethodni dokument</b></a></TD>
<TD><a href="31_194.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

