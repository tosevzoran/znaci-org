<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRAŽE MIHAILOVI&#262;A - KNJIGA 1</b><br>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_5.htm"><b>Prethodni dokument</b></a></TD><TD><a href="4_14_2_7.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<p>
<b>BR. 6</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp; 
<br>&nbsp;&nbsp;&nbsp;&nbsp;<b>IZVOD IZ KNJIGE POSLATIH DEPEŠA ŠTABA DRAŽE MI-HAILOVIĆA U VREMENU OD 1. DO 10. JANUARA 1943. GODINE</b><sup>1</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>1. januar 1943. g.</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp; 
<br>&nbsp;&nbsp;&nbsp;&nbsp;<i>222 — 6 — 364</i>
<br>&nbsp;&nbsp;&nbsp;&nbsp;10. Povodom projekta za raščišćavanje Turaka u oblasti Cajniče naredio sam Pavlu da sa Vojom izvrši
<br>&nbsp;&nbsp;&nbsp;&nbsp;potrebne pripreme za polovinu januara.<sup>2</sup> Verovatno da je težnja ne samo italijana već i komunista da se ubace među muslimane. Imamo jedan izveštaj da bi komunisti želeli da stvore jedno svoje ostrvo oko Zelengore to jest oko Ćureva a drugo ostrvo bi bilo oko Čajniča. Sve ovo dovesti u vezu sa njihovim težnjama od Majevice na jug. Izviditi hitno oblast Ćurevo i Zelengore da li tamo ima štagod pošto su ovi podaci dobiveni od jednog uhvaćenog komunističkog kurira iz Bosne. Od Pavla čekam izveštaj o uspehu Rakočevića ili neuspehu.<sup>3</sup> U svakom slučaju Pavle dolazi. Voji sam naredio da uhvati direktnu vezu sa vama. Vojin pozivni znak je RO, ponavljam RO, ponavljam RO. Naredio sam da stanica koja ide sa Crnogorcima odmah hvata vezu s vama, Njen pozivni znak javiću vam čim ga dobijem od Peveca. Napad na oblast Cajniče kazao sam Pavlu da pripremi preko Voje. Napad bi išao iz 4 pravca. Od Priboja, Ustiprače, Foče i Čelebića. Zašto Bajo samo kuka i traži pomoć kad u Cajničkom i Fočanskom srezu ima prijavljenih nama 1400 pušaka. Gotovi smo da ih pomognemo ali prvo treba da vidimo da i oni hoće da se bore.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>2. januar 1943. g.</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<i>Popesku<sup>4</sup> via Saša<sup>5</sup> </i>
<br>&nbsp;&nbsp;&nbsp;&nbsp;Obratiti pažnju da se u vaše štabove ne uvuku komunisti koji se imaju kao izrodi i neprijatelji nemilosrdno uništavati. Javljajte se redovno i izveštavajte preko Saše...
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>3. januar 1943. g.</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;222 4—300
<br>&nbsp;&nbsp;&nbsp;&nbsp;29 Kad Pavle krene izvestiću vas. U isto vreme pokrenuću i Bajove. Račić<sup>6</sup> izveštava da je Drina jako blokirana te za sada ne može da prebacuju sve ljude. Dalje kaže da su se na Majevici komunisti i četnici sporazumeli i zajednički se tukli protivu ustaša.<sup>7</sup> Damjanović<sup>8</sup> izgleda da se povukao u pravcu Tuzle. Važno je uhvatiti sve veze sa Bjelajcem, Vojvodom,<sup>9</sup> Mitranovićem, Pavlom. Nastanite da ih što pre ostvarimo. Pročitao sam vašu instrukciju.<sup>10</sup> Ja i Mirko<sup>11</sup> preradili smo [je] u operacijsku direktivu i instrukciju uz direktivu. Učinili smo manje izmene za Crnogorce koji od Livna treba da idu na Glamoč i dalje na Petrovac a jednu slabiju kolonu da odvoje tek kad prođu Glamoč u pravcu Mrkonjić Grada. II Desna grupa petog korpusa da ide u pravcu Glamočkog polja a leva grupa ovog korpusa po vašoj zamisli. Dalje Bjelajčevu desnu grupu smo ukinuli jer Ivanišević
<br>&nbsp;&nbsp;&nbsp;&nbsp; 
<br>&nbsp;&nbsp;&nbsp;&nbsp;kaže da ne može da se napušta svoj teren. Ostalo sve dobro po vašoj razradi. Bolje je da operacijska direktiva bude odvojena od instrukcije.
<br>&nbsp;&nbsp;&nbsp;&nbsp;<i>Đorđo<sup>12</sup> 3—273</i>
<br>&nbsp;&nbsp;&nbsp;&nbsp;33 Kapetan Momčilović<sup>13</sup> dobio zadatak da prekoDrinjače napada komuniste pred sobom i ne dozvolinjihovo prodiranje ka jugu. Pazite da se komunistene prebace preko Drine na vašu stranu jer smatrajuda je njima valjevski kraj veoma zgodan teren. Pomognite akciju preko Drine koliko god možete.
<br>&nbsp;&nbsp;&nbsp;&nbsp;<i>222 2—342</i>
<br>&nbsp;&nbsp;&nbsp;&nbsp;34 Pavle kod mene. Perhinek išao u Podgoricu.<sup>14</sup> Blažo Đukanović moli da se još ima strpljenja. Perhinek doneo utisak da će se sigurno dobiti obuće,oružja, hrana i prevoz.<sup>15</sup> Pavle za Badnji dan preduzima kaznenu ekspediciju na desnoj obali Lima.<sup>16</sup> Arnauti17 napali Buđevo i ćelo spalili. Do tog vremena trupe će biti zaposlene i sačekaće se rešenje. Voja izvestio da su vesti od Čajniče preterane. Potporučnik Ćira<sup>18</sup> lično bio na terenu. Nigde tamo puška ne puca. Javite kakve mogućnosti kretanja postoje zbog snega. Da li nam je moguća akcija po snegu. Želja je svih nas da se napada po stvorenom planu. Nema kolebanja samo pitam da znam. Od Tetkića se doznalo da u Prozoru postoji talijanski garnizon kao i u dolini Rame.<sup>19</sup> Ako se dobije razrešnica pre badnjeg dana Pavle bez obzira na desnu obalu Lima kreće. Rešenje će se dobiti. Za neki dan najbolje. Od prikupljenih snaga za Hercegovinu Pavle upotreblju-2—382 je samo 600 za desnu obalu Lima. Akcija na desnoj obali Lima trajaće samo nekoliko dana posle toga Voja na raspoloženju za oblast Čajniče, dotle Vi osmatrajte dobro situaciju oko Čajniča.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<i>222 1—209</i>
<br>&nbsp;&nbsp;&nbsp;&nbsp;37 U mojoj depeši br 34 pogrešno sam kazao dadesna grupa petog korpusa ide na Glamočko polje.Desna grupa ide pravcem Klekovača—Drvar a levagrupa ovog korpusa ide u pravcu Glamočkog polja.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>4. januar 1943. g.</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>Za 222: </b>6—377
<br>&nbsp;&nbsp;&nbsp;&nbsp;Moramo dobro obratiti pažnju od Majevice,Momčilović ne srne da komprornituje akciju negoda ide i napada na komuniste sa dovoljno snaga. Povesti što jaču propagandu. Da se ne zalaže ofanzivnodok god ne privuče dovoljno snaga. Jasno je da Turciimaju veze sa komunistima u čajničkom srezu zatoBajo Nikić neka ih drži u šahu sve dok Voja neraščisti sa Turcima na desnoj obali Lima. Dojadile su mi Jevđine laži. On misli da će nas prevariti da šaljemo Crnogorce vodom. Kažite mu jednom zauvek da to neće biti pa ma šta se desilo. Ako je zbilja toliko komunista vezano prema Dinarcima, onda će utoliko lakši i uspešniji manevar biti sa Crnogorcima predviđenim pravcem. Dinarcima treba kazati da su im Hercegovci došli u pomoć preko Splita a da će im Crnogorci doći u pomoć od Jablanice, a Drenović od Manjače. Samo je potrebno pre svega, da se i oni tuku. Prema tome Jevđa nije imao šta da obećava a mi ćemo da izvodimo stvar onako kako smo predvideli.
<br>&nbsp;&nbsp;&nbsp;&nbsp;4—425 Neka se kroz Dinaru proturi glas da dolazi 10.000 Crnogoraca u pomoć ali suvim i s boka. Uvedite što pre sve stanice u rad. Stanica Veskovića<sup>20</sup> javiće vam se pod Pavlovim pozivnim znakom L M, ponavljam L M i Pavlovom šifrom, a potom javiće vam svoj pozivni znak. Šifru će upotrebljavati Pavlovu.
<br>&nbsp;&nbsp;&nbsp;&nbsp;222 2—308
<br>&nbsp;&nbsp;&nbsp;&nbsp;Verujem da će Musa dati najveće moguće koristi. Biće mi milo ako je na Majevici onako kako Pašali-ja kaže. Sto Crnogorci ne polaze krivi su Tetkići a Jevđa i ostali političari takođe, koji su sve to olako shvatili. Pitam sad Jevđu zašto Tetkići ne izvršavajuobećanje prema Ištvanu. Ja volim što smo Crnogorce zadržali. Ko zna kakve su planove imali Tetkići kadsu sve hteli da uvuku u ovu mišolovku. Nikakve pri-63 medbe direktivi nisam učinio samo smo razdelili materijal po sadržini na direktivu i instrukciju a u pogledu crnogorskih snaga uputio sam ih onako kako smo svi zajedno raspravili kao najbolje a to je da crnogorci idu duž planinskih grebena i duž polja.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>6. januar 1943. g.</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<i>Ištvan</i>
<br>&nbsp;&nbsp;&nbsp;&nbsp;Molim vas da se u vojničke planove ne mešate već da izvršavate onako kako se diriguje. Što Crnogorci do sada nisu krenuli nije moja krivica već svih onih koji politički nisu stvar pripremili jer Tetkići ne dozvoljavaju da se snage Crnogoraca prebace čak ni u Hercegovinu. Dalje mi znamo šta radimo. Crnogorske snage moraju udarati u bok i pozadinu komunista a u isto vreme da im spreče da se ne izruče u Hercegovinu. Zato vas molim i naređujem izvršujte moja naređenja i narodu objasnite da Crnogorci udaraju u bok i pozadinu komunista. Sav trud da me naterate na izvršenje vaših planova je uzaludan. Ja znam šta radim i nemojte ometati već i vi tražite da se omogući prolaz tamo gde treba. Ne bude li se ovo odobrilo mi krećemo ilegalno jer nam nije stalo do njihovog odobrenja. Znajte da je vaš prvobitni plan vrlo rđav i za mene neupotrebljiv. Ostajem pri svome planu i on se mora izvršavati. Koliko su Tetkići iskreni vidi se po tome što nam dižu Turke protiv nas oko Cajniče i na desnoj obali Ldma, a i vama još nisu dali naoružanje. To su ordinarni lazovi. Zato mi ima da radimo onako kako je najbolje i za nas najsigurnije. Ja ne očajavam niti smatram da smo u nekom očajnom položaju a moj plan je takav da i neuspeh ne bi mogao da dovede do očajanja kako vi zamišljate a što bi stvarno bilo da se radi po vašem planu. Molim Vas radite na tome da Crnogorci bar u Hercegovinu dođu jer ni to ne dozvoljavaju. Nikako ne razumem da za svaki rad potržete Crnogorce a ne vodite računa da i oni imaju da se bore i ovamo s Turcima.
<br>&nbsp;&nbsp;&nbsp;&nbsp;Crnogorci su prikupljeni i to u broju od 4000 ali im Tetkići ne daju ništa ni od hrane ni od oružja i otežulažju pokret od dana do dana. Moja definitivna odluka je doneta i ona će biti sprovedena onako kakosam naredio. Vrhovna komanda je vrlo mnogo ometana time što svaki ističe svoj plan a u ratu jedinoVrhovna komanda naređuje a ostali slušaju i izvršavaju. Odgovornost za ometanje izvršenja ove akcijepada na one koji ne izvršuju naređenja vrhovne komande već su počeli čak i vojničke planove da razrađuju a Vrhovnu komandu žele da pretvore u nekufiguru koja će da prima odgovornost za neke planovekoje stvaraju ljudi čiji to posao nije. Ja imam dokaza da Crnogorci neće da idu morem ma šta vi govorili. Kad bi Crnogorci i hteli da idu morem, ja nebih dozvolio, jer bi to bio najgluplji način vođenjaoperacija prema neprijatelju, koji nam nudi napad sasviju strana. Ne dozvoljavam više da ovo nazivatesitnom računicom već radite posao koji vam je pove-ren a gospoda koja imaju političku misiju da se nepačaju u vojne operacije, koje ne razumeju.<sup>21</sup> Ta sitna računica, neka znaju gospoda, je moja lična. Zapamtite i to da s Talijanima ja ne radim već iskorišćujem ih koliko mogu, u protivnom, radićemo ilegalno. Mi ne zavisimo od njih. Oni Crnogorci kojihoće da idu morem neka vam se jave a ja dozvoljavam da ih prevezete. I kod Foče ste imali svoje pla nove pa ipak vrhovna komanda imala je svoj koji je uspešno sprovela,<sup>22</sup> Molim Vas saopštite gospodinu Grđiću da mi je napravio nekoliko velikih neprijatnosti. Uostalom Vojvoda Birčanin uživa veliko moje poverenje i on vodi operacije u Dalmaciji i Lici a Vrhov. komanda druga dva pravca objedinjujući ukupno sve operacije.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>8. januar 1943. g.</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<i>222 6—43485</i> Crnogorcima odobren prolaz. Pavle će krenuti čim dobije opremu, oružje, municiju a za to vreme biće završene operacije na desnoj obali Lima koje se uspešno vode. Nije potrebno da se objašnjavamo oko direktive i instrukcije. Mi smo je uredili prema onome kako smo se dogovorili a i sami kažete da će njeno izvođenje imati da se saobrazi stvarnoj situaciji.
<br>&nbsp;&nbsp;&nbsp;&nbsp;Glavno je da smo dali dobre temelje a zbog potrebe prilagođivanja situaciji je i zovemo direktiva. Sem nekoliko već javljenih primedaba nema drugih promena. Po Pavlu ja je šaljem vama a po Rakočeviću poslao sam je Mariu, Ištvanu i Bjelajcu. Treba samo proveriti da li su je dobili. Za Mitranovićev korpus mi smo uneli dve kolone ali je još bolje ako Mitranović uspe da po vašoj zamisli formira 3 kolone. Nadam, se da će Ivanišević odneti vojvodi Birčaninu sva uverenja o potrebi zajedničkog rada. Nadam se da kad Crnogorci dođu da će se jednom i ovo pitanje uzeti u ozbiljan rad a nas dvojica da ih krenemo
<br>&nbsp;&nbsp;&nbsp;&nbsp;sve putem zamišljene operacije. Vi ćete putem ra-dia držati sve konce u svojim rukama a ja ću sve to pokrivati da više ne dođe do zabune. Jeste videli da je Jevđa krio da u Prozoru i Rami ima Tetkića. Jevđi i Grđiću sam natrljao dobro nos na ponovljenu kuknjavu da im Crnogorci po njihovom strategijskom planu dođu brodovima, kazao sam im da se ne pačaju u stvari koje ne razuimeju a Jevđi sam kazao da nam je ometao rad kod Foče. Obojici sam naredio da gledaju svoja posla i da im je sav trud uzaludan ako misle da nam nature svoje nestručne ideje. Sad vidim da su zarobili 14 politkoma.<sup>23</sup> Moramo im primati sve što nam u tome pogledu serviraju i naravno pohvaliti.<sup>24</sup> Samo te pohvale dajte im vi u ime moje kad nađete za potrebno.
<br>&nbsp;&nbsp;&nbsp;&nbsp;...
<br>&nbsp;&nbsp;&nbsp;&nbsp;<i>222 6—50093</i> Pavlova stanica je LM, ponavljam LM, ponavljam LM. Stupite u vezu sa njima da bi se uvela stanica koju Pavlovi ljudi nose sa sobom. <i>Tetkići odobrili prolaz. Pavle kreće čim se opremi i naoruža.</i>
<br>&nbsp;&nbsp;&nbsp;&nbsp;Milo mi je što vam se Musa dopada. U njemu se nikad nećemo prevariti. Ovo što sad radi to je njegov životni cilj. Za Muslimane objavićemo pozdrav broja 2002.<sup>25</sup> Za sad je ovo bolje od moje izjave zbog naših ljudi. Rad na pridobijanju Muslimana je vrlo važan. Nastavite svom snagom. Nemci polako odlaze iz Srbije na ruski front pa da budtano spremni.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>10. januar 1943. g.</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<i>Mario via UK — 19—432</i>
<br>&nbsp;&nbsp;&nbsp;&nbsp;110 Dragi brate vojvodo. Sretan sam kad sam od vasdobio onakav odgovor.<sup>26</sup> Da je se ovo brzo razjasnilozasluga je Ivaniševića. Rad Grđića i Jevđevića je zasvaku osudu. Nisam naložio Grđiću da stvara nikakvujugoslovensku ligu. Ako mi bude poslao spisak odmah ću vam dostaviti imena. Za pohvalu je držanjevojvode Đujića koji je otkrio mahinacije Jevđevića.
<br>&nbsp;&nbsp;&nbsp;&nbsp;Moramo im obojici onemogućiti razoran rad ali ih još trpeti zbog opšte stvari. U pogledu razrešenja Grđića od dužnosti političkog poverenika za Liku slažem se sa vama.<sup>27</sup> Ja se i inače u vašu kompetenciju ne bih mešao. Baćović mi nije šiljao tajne telegrame,<sup>28</sup> već Grđić i Jevđević i ja sam im odmah odgovorio vrlo oštro i vrlo grubo. Njihovim izveštajima nisam nikad verovao jer su uvek bili namešteni i lažni. Grđić i Jevđević pokušavaju lažju i prevarom da me nateraju na neke svoje planove. Poručili smo im i ja i Ostojić da se u vojničke poslove ne mešaju i da rade ono što im se naredi. Ja sam im pored toga poručio da im je svaki trud uzaludan ako misle da će uspeti da usvajam njihove predloge. Baćoviću šaljem depešu da se povinuje vašim naređenjima. Bojim se da mu Jevđević ne digne depešu i zato molim da mu i vi ovo poručite a ja ću mu poručiti još i preko Ostojica. Ivaniševićev ponovni dolazak sačuvaću u tajnosti.
<br>&nbsp;&nbsp;&nbsp;&nbsp;<i>Ištvan 3—201</i>
<br>&nbsp;&nbsp;&nbsp;&nbsp;Major Baćović molim da bude pod neposrednom komandom vojvode Birčanina i da se povinuje svima njegovim naređenjima. Majoru Baćoviću čestitam cm četničkog vojvode kalinovačkog.
<br>&nbsp;&nbsp;&nbsp;&nbsp;...<sup>29</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<sup>1</sup><b class=medtxt> Original (pisan olovkom, ćirilicom) u Arhivu VII, Ča, k. 291, reg.br. 2/1.
<br>&nbsp;&nbsp;&nbsp;&nbsp;U knjizi (obična sveska) sadržane su depeše upućene potčinjenim komandama u vremenu od 21. decembra 1942. (depeše br. 2234—2431) do 10. januara 1943. (depeše 1—116). Većinu depeša napisao je Draža Miha-ilović lično. Brojevi napisani na marginama depeša, a ne označavaju broj depeše, verovatno se odnose na ključ šifre i broj grupa u depeši.</b>
<br>&nbsp;&nbsp;&nbsp;&nbsp;<sup>2</sup><b class=medtxt> Vidi dok, br. 2 i 5.</b>
<br>&nbsp;&nbsp;&nbsp;&nbsp;<sup>3</sup><b class=medtxt> Vidi dok. br. 4.</b>
<br>&nbsp;&nbsp;&nbsp;&nbsp;<sup>4</sup><b class=medtxt> Velimir Piletić, major, komandant Krajinskog korpusa.</b>
<br>&nbsp;&nbsp;&nbsp;&nbsp;<sup>5</sup><b class=medtxt> Aleksandar Mihajlović Šaša, kap. I kl. komandant Beograda. Vididok. br. 194.</b>
<br>&nbsp;&nbsp;&nbsp;&nbsp;<sup>6</sup><b class=medtxt> i <sup>12</sup> Dragoslav Račić.</b>
<br>&nbsp;&nbsp;&nbsp;&nbsp;<sup>7</sup><b class=medtxt> Takvog sporazuma i zajedničke četničko—partizanske borbe protivustaško-domobranskih ili okupatorskih jedinica nije bilo.</b>
<br>&nbsp;&nbsp;&nbsp;&nbsp;<sup>8</sup><b class=medtxt> Stevan Stevo, kap. (pseudonim Leko). Pojavljuje se na Majevici24. septembra 1941. godine. Naredbom br. 50 Draže Mihailovića od 4. aprila 1942. određen je da radi na organizaciji četničkih jedinica u srezo-vima: Bijeljina, Brčko, Tuzla, Zvornik i Gračanica. Od 17. septembra1942. do početka 1943. bio je komandant Podrinskog odreda Majevičkebrigade. Kasnije, u 1943. bio je komandant Majevičke brigade, a u drugojPolovini 1943. pa do kraja rata bio je komandant Majevičkog korpusa.</b>
<br>&nbsp;&nbsp;&nbsp;&nbsp;<sup>9</sup><b class=medtxt> Odnosi se na Iliju Trifunovića Birčanina.</b>
<br>&nbsp;&nbsp;&nbsp;&nbsp;<sup>10</sup><b class=medtxt> Vidi dok. br. 1, objašnjenje 5 i 6.</b>
<br>&nbsp;&nbsp;&nbsp;&nbsp;<sup>11</sup><b class=medtxt> Lalatović, major. Tada šef 2. odseka Operativnog odeljenja Vrhovne komande.</b>
<br>&nbsp;&nbsp;&nbsp;&nbsp;<sup>13</sup><b class=medtxt> Milorad, kapetan, komandant Romanijskog korpusa. </b>
<br>&nbsp;&nbsp;&nbsp;&nbsp;<sup>14</sup><b class=medtxt> Sada Titograd.</b>
<br>&nbsp;&nbsp;&nbsp;&nbsp;<sup>15</sup><b class=medtxt> Vidi dok. br. 4, objašnjenje 3.</b>
<br>&nbsp;&nbsp;&nbsp;&nbsp;<sup>16</sup><b class=medtxt> Vidi dok. br. 4 i 34.</b>
<br>&nbsp;&nbsp;&nbsp;&nbsp;<sup>17</sup><b class=medtxt> Odnosi se na Albance.</b>
<br>&nbsp;&nbsp;&nbsp;&nbsp;<sup>18</sup><b class=medtxt> Ćirilo Dimitrijević, potporučnik, načelnik štaba Mileševskog korpusa.</b>
<br>&nbsp;&nbsp;&nbsp;&nbsp;<sup>19</sup><b class=medtxt> Iz sastava italijanske divizije »Murđe« (Murge).</b>
<br>&nbsp;&nbsp;&nbsp;&nbsp;<sup>20</sup><b class=medtxt> Andrija, major, komandant Komskog korpusa, a ujedno i komandant operativnih jedinica Limsko-sandžačkih četničkih odreda za operacije u zapadnoj Bosni. Vidi dok. br. 18.</b>
<br>&nbsp;&nbsp;&nbsp;&nbsp;<sup>21</sup><b class=medtxt> Vidi dok. br. 1 i 5.</b>
<br>&nbsp;&nbsp;&nbsp;&nbsp;<sup>22</sup><b class=medtxt> Radi se o događajima vezanim za četnički napad na ustaško-do-mobranski garnizon u Foči 19. avgusta 1942. godine. Vidi knj. 1, dok.br. 141, 145 i 149.</b>
<br>&nbsp;&nbsp;&nbsp;&nbsp;<sup>23</sup><b class=medtxt> i <sup>24</sup> Odnosi se na političke komesare u jedinicama Narodnooslobodilačke vojske. U depeši majora Ostojića br. 108 od 4. januara 1943. upućenoj Draži Mihailoviću o dejstvu trupa majora Baćovića, a u vezi sa zarobljavanjem političkih komesara, pored ostalog se kaže: »Ovo je verovatno Jevđina patka. Verujem da će uskoro zarobiti i samog Tita«. (Arhiv VII, Ča, k. 289, reg. br. 5/1—41: knjiga primljenih depeša u Štabu Draže Mihailovića).</b>
<br>&nbsp;&nbsp;&nbsp;&nbsp;<sup>25</sup><b class=medtxt> Verovato se odnosi na vladu Kraljevine Jugoslavije u Londonu.
<br>&nbsp;&nbsp;&nbsp;&nbsp;U vezi pozdrava 2002, Ostojić je 5. januara 1943. depešama br. 131, 132 i 133 predložio Draži Mihailoviću da se preko Londona, Ankare ili radio-stanice »Karađorđe« (četnička radio-stanica na Srednjem istoku) objavi rezolucija o stavu Muslimana prema četničkoj organizaciji, ili da on, Draža, da izjavu za Muslimane. Predložio mu je: da se vlada iz Londona obrati Muslimanima i da ih pozove da pristupe četničkom pokretu. London je prema tom predlogu trebao od 15. januara 1943. u više radio-emisija objaviti sledeće: »Muslimane pozdravlja br. 2002« (Arhiv VII, Ca, k. 289, reg. br. 5/1).</b>
<br>&nbsp;&nbsp;&nbsp;&nbsp;<sup>26</sup><b class=medtxt> i <sup>28</sup> Vidi dok. br. 3.</b>
<br>&nbsp;&nbsp;&nbsp;&nbsp;<sup>27</sup><b class=medtxt> Grđić je razrešen dužnosti 8. januara 1943.</b>
<br>&nbsp;&nbsp;&nbsp;&nbsp;<sup>29</sup><b class=medtxt> Vidi dok. br. 25 (nastavak knjige depeša Draže Mihailovića).</b>
</p><CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_5.htm"><b>Prethodni dokument</b></a></TD><TD><a href="4_14_2_7.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body></html>
