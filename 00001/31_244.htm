<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_243.htm"><b>Prethodni dokument</b></a></TD>
<TD><a href="31_245.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="EN-GB" style="font-size:10.0pt;mso-bidi-font-size:11.0pt">ŽIVI 
JEZIK</span><span lang="EN-GB" style="font-size:10.0pt;mso-bidi-font-size:12.0pt"><o:p>
</o:p>
</span></b></p>
<p class="MsoNormal" style="margin-top:10.0pt;text-indent:19.0pt;line-height:
91%"><span lang="EN-GB">Decembra 1944. godine front na Fruškoj gori bio je 
probijen. Neprijatelj se povlačio u neredu, ostavljajući mrtve i ranjene, 
motorna i zaprežna vozila sa hranom i opremom, te oružjem i municijom. Naši 
borci su mu stalno bili za petama i tu i tamo pronalazili one koji nisu mogli da 
slede svoje, već su se skrivali po grmovima Fruške gore. Međutim, kad počne 
kiša i spusti se magla, a uz to gotovo neprohodno blato, onemogući nam uspešno 
gonjenje, pa smo jedno vreme izgubili kontakt sa neprijateljem. </span><span lang="DE" style="mso-ansi-language:DE">Tako 
je protekao dan i noć.<o:p>
</o:p>
</span></p>
<p class="MsoNormal" style="margin-top:1.0pt;text-indent:19.0pt;line-height:91%"><span lang="DE" style="mso-ansi-language:DE">Pred 
svitanje narednog dana obaveštajni oficir 5. bataljona 3. krajiške proleterske 
brigade došao je kod nas izviđača:<o:p>
</o:p>
</span></p>
<p class="MsoNormal" style="margin-top:1.0pt;text-indent:19.0pt;line-height:91%"><span lang="DE" style="mso-ansi-language:DE">— 
Drugovi, potreban nam je živ neprijateljski vojnik. Potreban nam je Švabo! </span><span lang="EN-GB">To 
je naređenje štaba brigade!</span></p>
<p class="MsoNormal" style="margin-top:2.0pt;text-indent:19.0pt;line-height:91%"><span lang="EN-GB">Komandir 
izviđača drug Ante, koji je bio stariji borac, sakupio nas je i ukratko 
upoznao sa još nekim detaljima zadataka, zatim krenusmo na izvršenje. Idući 
tako blatnjavim sremskim njivama bio sam ponosan na zadatak koji sa ostalim 
borcima treba da izvršim, ali sam razmišljao kako će se sve to završiti? 
Nije ovo bio lak zadatak, ne čeka nas Švabo negde tamo skrštenih ruku! I on 
vreba nas. Zadatak mi se činio utoliko teži što smo većinom bili mladi borci 
i sa vrlo malo iskustva, pogotovu za ovakav zadatak. </span><span lang="DE" style="mso-ansi-language:DE">Nekima 
je borba za Beograd bila prvo vatreno krštenje, kao meni, na primer. Loše 
vremenske prilike još više su uticale na moje raspoloženje.<o:p>
</o:p>
</span></p>
<p class="MsoNormal" style="margin-top:1.0pt;text-indent:19.0pt;line-height:91%"><span lang="DE" style="mso-ansi-language:DE">— 
Drugovi — bodrio nas je Ante. — Ne brinite ništa! Ne bojte se. Izvršićemo 
mi ovaj zadatak, samo pažljivo se krećite i dobro osmatrajte. Uostalom, onako 
kako smo već učili na pripremama i odmoru u Beogradu.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Kako</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">jo</span><span lang="HR" style="mso-ansi-language:HR">š </span><span lang="DE" style="mso-ansi-language:DE">nije</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">svanulo</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">a</span><span lang="DE" style="mso-ansi-language:HR"> </span><span lang="DE" style="mso-ansi-language:DE">vreme</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">je</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">bilo</span><span lang="DE" style="mso-ansi-language:HR"> </span><span lang="DE" style="mso-ansi-language:DE">obla</span><span lang="HR" style="mso-ansi-language:
HR">č</span><span lang="DE" style="mso-ansi-language:DE">no</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">ki</span><span lang="HR" style="mso-ansi-language:HR">š</span><span lang="DE" style="mso-ansi-language:DE">ovito</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">i</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">tako</span><span lang="DE" style="mso-ansi-language:HR"> </span><span lang="DE" style="mso-ansi-language:DE">tmurno</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">da</span><span lang="DE" style="mso-ansi-language:HR"> </span><span lang="DE" style="mso-ansi-language:DE">sam</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">imao</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">utisak</span><span lang="DE" style="mso-ansi-language:HR"> </span><span lang="DE" style="mso-ansi-language:DE">da</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">se</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">kre</span><span lang="HR" style="mso-ansi-language:HR">ć</span><span lang="DE" style="mso-ansi-language:DE">emo</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">kroz</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">oblake</span><span lang="HR" style="mso-ansi-language:HR">, </span><span lang="DE" style="mso-ansi-language:DE">jer</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">su</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">oni</span><span lang="DE" style="mso-ansi-language:HR"> </span><span lang="DE" style="mso-ansi-language:DE">bili</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">vrlo</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">gusti</span><span lang="DE" style="mso-ansi-language:HR"> </span><span lang="DE" style="mso-ansi-language:DE">i</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">gotovo</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">polegli</span><span lang="DE" style="mso-ansi-language:HR"> </span><span lang="DE" style="mso-ansi-language:DE">po</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">zemlji</span><span lang="HR" style="mso-ansi-language:HR">. 
</span><span lang="DE" style="mso-ansi-language:
DE">O</span><span lang="DE" style="mso-ansi-language:HR"> </span><span lang="DE" style="mso-ansi-language:DE">nekoj</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">orijentaciji</span><span lang="HR" style="mso-ansi-language:HR">, 
š</span><span lang="DE" style="mso-ansi-language:
DE">to</span><span lang="DE" style="mso-ansi-language:HR"> </span><span lang="DE" style="mso-ansi-language:DE">je</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">za</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">vojnika</span><span lang="DE" style="mso-ansi-language:HR"> </span><span lang="DE" style="mso-ansi-language:DE">osnovno</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">nije</span><span lang="DE" style="mso-ansi-language:HR"> </span><span lang="DE" style="mso-ansi-language:DE">se</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">moglo</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">ni</span><span lang="DE" style="mso-ansi-language:HR"> </span><span lang="DE" style="mso-ansi-language:DE">misliti</span><span lang="HR" style="mso-ansi-language:
HR">. </span><span lang="DE" style="mso-ansi-language:DE">Znao</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">sam</span><span lang="DE" style="mso-ansi-language:HR"> </span><span lang="DE" style="mso-ansi-language:DE">tek</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">toliko</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">da</span><span lang="DE" style="mso-ansi-language:HR"> </span><span lang="DE" style="mso-ansi-language:DE">se</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">nalazimo</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">negde</span><span lang="DE" style="mso-ansi-language:HR"> </span><span lang="DE" style="mso-ansi-language:DE">oko</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">s</span><span lang="HR" style="mso-ansi-language:HR">. 
</span><span lang="DE" style="mso-ansi-language:
DE">Tovarnika</span><span lang="HR" style="mso-ansi-language:HR">. </span><span lang="DE" style="mso-ansi-language:DE">Me</span><span lang="HR" style="mso-ansi-language:
HR">đ</span><span lang="DE" style="mso-ansi-language:DE">utim</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">da</span><span lang="DE" style="mso-ansi-language:HR"> </span><span lang="DE" style="mso-ansi-language:DE">li</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">je</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">to</span><span lang="DE" style="mso-ansi-language:HR"> </span><span lang="DE" style="mso-ansi-language:DE">selo</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">bilo</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">napred</span><span lang="HR" style="mso-ansi-language:HR">, </span><span lang="DE" style="mso-ansi-language:DE">nazad</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">levo</span><span lang="DE" style="mso-ansi-language:HR"> </span><span lang="DE" style="mso-ansi-language:DE">ili</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">desno</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">to</span><span lang="DE" style="mso-ansi-language:HR"> </span><span lang="DE" style="mso-ansi-language:DE">nisam</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">znao</span><span lang="HR" style="mso-ansi-language:HR">. 
</span><span lang="EN-GB">Odjednom, nađosmo se pred rovovima! Baš onakvi 
duboki rovovi kakve su Nemci kopali. Bili su neposednuti.</span></p>
<p class="MsoNormal"><span lang="DE" style="mso-ansi-language:DE">Već je 
svanulo. Još je samo magla otežavala vidljivost, mada se ona s vremena na 
vreme podizala pa bi se vidik proširivao. Ali neprijatelja nigde da se pojavi, 
iako se negde u daljini čula pucnjava. </span><span lang="EN-GB">I dok smo 
osmatrali teren i osluškivali, neko prigušenim glasom povika:</span></p>
<p class="MsoNormal"><span lang="EN-GB">— Eno neprijatelja! Vidite, odozdo 
putem dolaze neka zaprežna kola! Ono u kolima, koliko ja vidim, su 
neprijateljski vojnici. </span><span lang="DE" style="mso-ansi-language:DE">Eno 
i za kolima dvojica!<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">I, stvarno. 
Raskaljenim putem, pravo prema nama, dolazila su seoska kola. Mi brzo poskakasmo 
u rovove. Neprijateljski vojnici sa konjima i kolima već su se jasno 
razaznavali. </span><span lang="EN-GB">Sad smo bili sigurni da su to oni. Bio 
sam prilično uzbuđen, kao i ostali oko mene.</span></p>
<p class="MsoNormal"><span lang="EN-GB">Vođa grupe je naredio da se pritajimo, 
i kad on iskoči iz rova, da to učinimo i mi, a zatim, da uperenim puškama na 
neprijatelja povičemo: &quot;Ruke u vis!&quot;, &quot;Predajte se!&quot; Tako i 
učinismo.</span></p>
<p class="MsoNormal"><span lang="EN-GB">Oni nas nisu primetili. Išli su prilično 
lagano, jer je blato otežavalo kretanje. </span><span lang="DE" style="mso-ansi-language:
DE">Išli su i ko zna šta su mislili, ali da ih mi čekamo, verujem da nisu 
pretpostavljali. Kada su došli sasvim blizu, otprilike 10—15 metara, mi iskočismo 
iz rova i povikasmo u glas: &quot;Ruke uvis!&quot;, držeći uperene puške u 
njih, spremni da ih u slučaju potrebe i upotrebimo. Međutim, to nije bilo 
potrebno, iako je jedan od nas (Sima se zvao) ispalio jedan metak uvis. </span><span lang="EN-GB">To 
je učinio u uzbuđenju, a verovatno i zato da malo rastera strah.</span></p>
<p class="MsoNormal"><span lang="EN-GB">Razoružasmo ih. Bili smo vrlo 
zadovoljni, pogotovu kad smo ustanovili da su dvojica bili Nemci.</span></p>
<p class="MsoNormal"><span lang="EN-GB">— Evo im dvojice Švaba, a ne jednog 
— reče zadovoljno vođa grupe Ante Vidošević.</span></p>
<span lang="EN-GB" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-GB;mso-fareast-language:
EN-US;mso-bidi-language:AR-SA">Branislav STOJADINOVIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_243.htm"><b>Prethodni dokument</b></a></TD>
<TD><a href="31_245.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

