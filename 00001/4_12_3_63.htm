<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 2</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 2</b><br>  

<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_3_62.htm"><b>Prethodni dokument</b></a></TD>
<TD><a href="4_12_3_64.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PREDLOG POTPUKOVNIKA HAJNCA OD 11. MAJA 1943.  
KOMANDANTU JUGOISTOKA ZA ANGAŽOVANJE DELOVA DIVIZIJE „BRANDENBURG&quot; U  
CRNOJ GORI I ZA SA-RADNJU SA ČETNIČKIM ODREDIMA PAVLA ĐURIŠIĆA NAKON  
OBAVLJENIH PREGOVORA U KOLAŠINU[1]</strong></p> 
<p>KR[2]</p>
<p>Strogo poverljivo[3]</p>
<p>2 primerka[4]</p>
<p>1. primerak /2 stranice</p>
<p>1.&nbsp; &nbsp;komandantu nemačkih trupa u Hrvatskoj Ia, preko 1. brd. div.</p> 
<p>2.&nbsp; diviziji „Brandenburg&quot; na znanje</p> 
<p>Sadržaj: Predlog oficira za vezu potpukovnika Hajnca [Heinz] u smislu naređenja  
komandanta nemačkih trupa u Hrvatskoj i Ia komandanta Jugoistoka o angažovanju  
delova „Brandenburg&quot;.</p> 
<p>1.) 6. četa 4. puka sa prednjim odredom 1. brd. div. već je otišla na  
zadatak i delimično je angažovana za obezbeđenje Mateševa. Zadatak u pogledu  
Kolašina prevaziđen. Vidi pasus pod br. 4.</p> 
<p>2.) Ojačana 7. četa ušla je 11.5. u Andrijevicu. Zadatak: delom snaga izviđati  
prema Bijelom Polju, gde se pretpostavlja da je Draža Mihailović. Ako se to  
ustanovi, onda je zadatak isti kao i ranije u odnosu na Kolašin.</p> 
<p>3.) Ostatak II/4. puka i dalje ostaje u Vučitrnu do pristizanja</p> 
<p>vozila i II/l. puka. 4.) 10. 5. bio sam u navodnom glavnom stanu Draže 
Mihailovića u Kolašinu na razgovorima sa četničkim vođom Đurišićem. Rezultat ovih razgovora:</p> 
<p>a)&nbsp; Đurišićevi četnici su od Italije legalizovana domaća milicija  
na području Crne Gore. Jačina 2000 — 3000 pušaka.</p> 
<p>b)&nbsp; Njihov stav je antikomunistički, njihova parola je red i mir.</p> 
<p>c)&nbsp; &nbsp;Draža Mihailović od kraja 1942. godine nije više u Kolašinu.  
On gubi pristalice jer bi njegova politika, zbog nemačke nadmoćnosti i  
strogosti, dovela do istrebljenja najboljih ljudi.</p> 
<p>d)&nbsp; Đurišić je početkom maja bio kod guvernera Crne Gore i zamolio  
ga da pozove nemačke trupe u Crnu Goru. Italijani se pred Titom povlače, četnici  
su vezani za određenu teritoriju, brane samo svoj rodni kraj, nemaju  
jedinstveno rukovodstvo!</p> 
<p>e)&nbsp; Đurišić je nazvao Dražu Mihailovića nestalnim, po zemlji lutajućim  
fantastom, koga je propaganda uzdigla u nebesa i precenila. Jedini ozbiljan  
protivnik je Tito.</p> 
<p>f)&nbsp; &nbsp;Đurišić stavlja na raspolaganje četničku miliciju za  
borbu protiv Tita. On je izjavio: moji ljudi su i suviše dugo vojnici, odvikli  
su se od rada, trebalo bi da se vrate poslu i porodici. Nakon uništenja Tita  
garantujem razoru-žavanje. Spreman sam da se sa jednim delom svojih ljudi na  
Istoku borim protiv komunizma pod nemačkim rukovodstvom. Nemačka oružana sila  
je jedina instanca reda. Sve naše porodice nalaze se u selima koja su zaposeli  
Nemci. Ovo je sigurna garantija da ne planiramo nikakvu dvostruku igru.  
Crnogorski čovek je od davnina srastao s oružjem. Nasilno i nepotrebno razoružavanje  
smatra se kao obeščašćenje pred rodom i plemenom. Razoružan čovek izmiče  
svojoj sopstvenoj kontroli, postaje ilegalac.</p> 
<p>g)&nbsp; &nbsp;Moj utisak o Đurišiću: pametan i promišljen čovek sa  
autoritetom i smislom za realnost. Boriće se s nama zajedno sve do uništenja  
Tita, a potom će lojalno potpomagati nemačke namere, ukoliko se prema njemu ne  
učini neka psihološka greška.</p> 
<p>h) Moj utisak o njegovoj miliciji: ratnici vezani za određenu teritoriju,  
koji brane svoj rodni kraj, slobodni brđani, primitivni, polažu sve svoje nade  
u Nemačku. Pogodni su za angažovanje protiv Tita uz oslonac na naše trupe, a  
naročito na jedinice „Brandenburg&quot;.</p> 
<p>i) Đurišićeva procena situacije u pogledu namera crvenih: Tito ima nameru  
da izvrši snabdevanje svojih jedinica na prostoriji Berane — Kolašin, da se  
dokopa puta koji ide duž primorja, da izvrši marš prema primorju, polaže  
nade u englesku pomoć.</p> 
<p>k) Moj predlog, koji je ujedno i predlog 1. brd. divizije: upregnuti u borbu  
protiv Tita legalne četnike u Crnoj Gori sve do Titovog uništenja. Mi treba da  
Đurišića legalizujemo, te pomoću njega razoružamo ilegalne četnike.[5]  
Posle uništenja Tita, Nemci da legalizuju slabu Đurišićevu miliciju.</p> 
<p>6.) Širi predlog za angažovanje delova „Brandenburg&quot;, što je ujedno 
i predlog 1. brd. div.: dati težište na otkrivanje i uništenje Tita lično, 
kao i njegovog štaba.[6]</p>
<p>7.) Predlog za angažovanje snaga po završetku operacije „Švarc&quot;: 4 
bataljona divizije „Brandenburg&quot; koji će sredinom juna biti slobodni 
prebaciti i staviti u pripravnost na prostorijama gde preti iskrcavanje 
[Saveznika]. Prostorija oko Trsta. Prostorija u zahvatu dalmatinske obale. 
Prostorija oko Janjine, prostorija Trakija — Dodekanez. Zadatak: pripremiti 
mali rat. Ne suprotstaviti se frontalno invazionom talasu, voditi mali rat u 
pozadini. Prilikom nemačkog proti vnapada, napasti neprijatelja s leđa. 
Bataljoni koji budu raspoređeni na prostoriji oko Trsta i u Dalmaciji da budu u 
pripravnosti da se brzo prebace u Italiju, ako tamo bude težište [savezničke] 
invazije.</p>
<p>8.) Molim da ove predloge prosledite Ia komandanta Jugoistoka.</p>
<p align="center"><strong>Hajnc</strong></p>
<p align="center">potpukovnik</p>
<p>1 Snimak originala (pisanog na mašini) u AVII, NAV—T-315, r. 64, s. 
653—4.</p>
<p>2, 3 i 4 Dopisano rukom.</p>
<p>5 Vidi dok. br. 65—67.</p>
<p>6 O angažovanju ovog puka u operaciji „Švarc&quot; tokom maja 1943. vidi 
tom IV, knj. 13, dok. br. 188, 191, 211, 219, 224, 239, 247, 253, 265 i 271.</p>
<p>
<br>
<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_3_62.htm"><b>Prethodni dokument</b></a></TD>
<TD><a href="4_12_3_64.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
