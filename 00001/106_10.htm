<html>
<head>
<meta http-equiv="Content-Type" content="text/html; charset=utf-8">

<title>Dragoje Lukic: RAT I DJECA KOZARE</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Dragoje Lukic: RAT I DJECA KOZARE</b><br>


<CENTER><TABLE border="1"><TR><TD><a href="106.htm"><b>Sadr&#382;aj</b></a></TD>
<TD><a href="106_9.htm"><b>Prethodna strana</b></a></TD>
<TD><a href="106.htm"><b>Slede&#263;a strana</b></a></TD> 
<TD><a href="/"><b>Biblioteka</b></a></TD></TR></TABLE></CENTER>

<p class=BELITASTER>
<table width="100%">
<tr>
<td vAlign=Top>
<h2 align="center"><b>BILJEŠKA O PISCU</b></h2>
<p>Dragoje Lukić rođen je 1927. godine u selu Miloševom Brdu pod Kozarom. 
Ustaničke 1941. imao je četiri razreda osnovne škole i dvije godine kovačkog 
zanata.</p>
<p>Učesnik NOR-a od 26. avgusta 1942, od dana kada su ga partizani oslobodili 
iz ustaškog logora za djecu u Jastrebarskom. Odrastao je u Petoj kozarskoj 
brigadi kao kurir, politički delegat voda, član Sreskog komiteta Skoja i Okružnog 
odbora Usaoja za Kozaru. U sedamnaestoj godini član KPJ; u sedamnaestoj godini 
ratni vojni invalid.</p>
<p>Radio u Upravi državne bezbjednosti, odnosno Saveznom sekretarijatu za 
unutrašnje poslove, i Muzeju revolucije naroda i narodnosti Jugoslavije.</p>
<p>U međuvremenu završio je školu Odeljenja zaštite naroda, maturirao u 
partizanskoj gimnaziji i diplomirao istoriju umjetnosti na Filozofskom fakultetu 
u Beogradu.</p>
<p>Pisanjem se bavi od 1959. godine. Oblast njegovog interesovanja je NOR i 
socijalistička revolucija, posebno stradanje djece u fašističkim logorima i učešće 
u ratu najmlađih iz Bosanske krajine.</p>
<p>Pored knjiga „Ranjeno djetinjstvo“ (Rad, Beograd, 1961), „Sred Kozare 
tvrde ploče“ (Rad, Beograd, 1962), „Kozarsko djetinjstvo“ (Nacionalni 
park „Kozara“, Prijedor, 1976), „Kozara — istorijske fotografije“ 
(Nacionalni park „Kozara“, Prijedor, 1978) i „Rat i djeca Kozare“ 
(Narodna knjiga, Beograd, 1979) objavio je i znatan broj priloga, feljtona, sjećanja 
i dokumentarnih zapisa u raznim listovima i časopisima.</p>
<p>Na temu NOB i socijalističke revolucije realizovao je stalne izložbene 
postavke „Putevi pobjede“ (Bosanska Gradiška, 1979), „Borbeni put Pete 
kozarske brigade“ (Kasarna „Kozara“, Banja Luka, 1972), „Revolucionarna 
prošlost Podgradaca“ (Podgradci, 1976), „Dječji logor Jastrebarsko“ 
(Pionirski centar Jastrebarsko, 1982) i velike pokretne izložbe „Epopeja 
Kozare“ (Beograd, 1982) i „Jasenovac 1941-1945“ (Jasenovac, 1986).</p>
<p>Dobitnik je nagrade „4. jul“ Saveznog odbora SUBNOR-a Jugoslavije za 
publicistiku 1980. godine.</p>
<p>Nosilac je Ordena republike sa srebrnim vencem, Ordena zasluga za narod sa 
srebrnim zracima, Ordena bratstva i jedinstva sa srebrnim vencem, Ordena za 
hrabrost (dva puta), Ordena rada sa zlatnim vencem i Ordena rada sa srebrnim 
vencem i dobitnik društvenih priznanja — Zlatne plakete opštine Bosanska 
Gradiška i Plakete grada Beograda.</p>
<p>Rezervni je major JNA.</p>
<p>Danas živi i radi u Beogradu.</p>
<p><span class="pageno"><a name="392" id="392">{392}</a></span> <img src="/00001/dragoje_lukic/394.jpg" border="1" height="515" width="350"></p>
<p> &nbsp; </p>
<CENTER><TABLE border="1"><TR><TD><a href="106.htm"><b>Sadr&#382;aj</b></a></TD>
<TD><a href="106_9.htm"><b>Prethodna strana</b></a></TD>
<TD><a href="106.htm"><b>Slede&#263;a strana</b></a></TD>
<TD><a href="/"><b>Biblioteka</b></a></TD></TR></TABLE></CENTER>

</TD></TR></TABLE>

</body></html>

