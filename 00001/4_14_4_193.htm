<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_192.htm"><b>Prethodni dokument</b></a></TD>
<TD><a href="4_14_4_194.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBAVESTENJE KOMANDANTA 2. SARAJEVSKE BRIGADE OD 8. 
APRILA 1945. KOMANDANTU SREDNJOBOSANSKOG KORPUSA O PREDAJI CRNOGORSKIH ČETNIČKIH 
JEDINICA USTAŠAMA1</strong></p>
<p align="center">Komanda Jug. vojske u Otadžbini</p>
<p align="center">Gorski štab 222</p>
<p align="center">Pov. br. sl.</p>
<p align="center">8—IV-1945 god</p>
<p align="center">Veliko Blaško u 12 h</p>
<p align="center">KNTU SREDNJE-BOSANSKOG KORPUSA</p>
<p>Usled vrlo teške situacije u Lijevču polju, sa 2. Sarajevskom brigadom 
prebacio sam se na desnu obalu Vrbasa dana 7—IV oko 18 1/2 h i ovog momenta 
stigao ovamo.</p>
<p>Do sada prebacile su se i ove jedinice: Kalinovačka brigada, leteća »Bosna«, 
Vuk Kalajit2 (Sandžakliia) Bilećka, Pribojska, Višegradska brigada, a treba 
da se i Ciča Branko, koji verujem da se već prebacio. Sinoć pred večer na 
obalu Vrbasa u svrhu prebacivanja preko Vrbasa na desnu obalu došao je Knt 
Romanijskog korpusa,3 štabna četa istog i štabni bata-ljon ppukovnika Pavla 
Đurišića.</p>
<p>Situacija dana 7—IV u Lijevču polju:</p>
<p>Jedinice vojvode Pavla Đurišića usled teške situacije, a zavedeni 
propagandom Sekula Đorđevića odlučile su da se predaju ustašama, odnosno 
Sekuli Drljeviću, koji se proglasio vrhovnim komandantom Crnogorske vojske 
nezavisne Crne Gore.4</p>
<p>Na pregovorima koji su vodili Pavlovi delegati sa nekim Pavelićevim 
izaslanikom, zaključeno je da se Crnogorci ne razoružavaju i imaju se 
dislocirati na području Hrvatske po nahođenju hrv. vlasti. — Bosanci i 
Srbijanci imaju se smatrati ratnim zarobljenicima. —</p>
<p>Usled toga Cika Branko, Srbijanske, Bosanske i Hercegovačke jedinice odlučile 
su pod svaku cenu prebaciti se na Vašu teritoriju i to ostvaruju.</p>
<p>Komunisti drže desnu obalu Vrbasa i ugrožavaju jedinice koje se prebacuju. 
Dana 7—IV o.g. oko 17,30 i leteća »Bosna« i delovi drugih jedinica vodila 
je borbu sa 19. kom. brigadom.5 Imali su 2 ranjena vojnika.</p>
<p>Ja sam svoje ljudstvo u dogovoru sa bratom Jovom Maj-storovićem, starešinom 
sela Veliko Blaško rasporedio sam u ovom selu.</p>
<p>Molim Vas da mi javite situaciju na Vašem području, kao i to, imate li vezu 
sa V.K.? Da li znate situaciju u susednim korpusima? Gde se nalaze komunističke 
snage i koje jačine.</p>
<p>Molim Vas da radio stanicom obavestite Čika Branka i V.K. da znaju koje su 
se jedinice prebacile na Vašu teritoriju.</p>
<p>S.v. u B. za K. i.. .6&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>D. i v. ka v. i s,7</p>
<p align="center">Komandant, kapetan</p>
<p align="center"><strong>Vlad.</strong>8 <strong>S</strong>. <strong>Tešanović</strong></p>
<p>1 Original (pisan mastilom, ćirilicom) u Arhivu VII, Ča, k. 192, reg. br. 
15/5 (BH-V-6616). 2 Kalaitović.</p>
<p>3Milorad Momčilović.</p>
<p>4Vidi dok. br. 181, nap. 3.</p>
<p>5O tim dejstvima 19. krajiške brigade 53. divizije JA vidi Zbornik NOR-a, 
tom IV, knj. 34, dok. br. 140.</p>
<p>6Skraćeno od: »S verom u boga za kralja i otadžbinu«.</p>
<p>7Skraćeno od: »Draža nas vodi ka veličini i slobodi«.</p>
<p>8Vladimir.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_192.htm"><b>Prethodni dokument</b></a></TD>
<TD><a href="4_14_4_194.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
