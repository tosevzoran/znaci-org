<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_145.htm"><b>Prethodni dokument</b></a></TD>
<TD><a href="4_14_3_147.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA CERSKO-MAJEVIČKE GRUPE KORPUSA OD 
11. MAJA 1944. KOMANDANTIMA CERSKOG I MAČVANSKOG KORPUSA ZA BORBU PROTIV 
JEDINICA NOVJ KOD ZAOVINE1</strong></p>
<p>Štab</p>
<p>cersko majevičke grupe korpusa</p>
<p>jugoslovenske vojske u otadžbini</p>
<p>O. Br. službeno&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>11 maja 1944 god. u 9 čas.</p>
<p>POLOŽAJ</p>
<p align="center">ZAPOVEST</p>
<p align="center">Sekcija Vardište raz. 1 : 100.000</p>
<p>U toku 10 maja vođena je borba sa komunističkim snagama2 na položaju 
Bukova Glava (1391) — k. 1427 — Rust —</p>
<p>—&nbsp; Runjeva Glavica (1438) sa kog položaja komunističke snage potučene 
i razbijene verovatno su se povukle u pravcu: Krnje Brdo — Đurđevo Brdo ili 
ka selu Zaovine3.</p>
<p>U cilju gonjenja komunista potrebno je uhvatiti sa njima dodir i ispitati gde 
se sada komunističke snage nalaze pa u tom cilju,—</p>
<p align="center">NAREĐUJEM:</p>
<p>1.— Cerska i Rađevska brigada krenuće odmah pravcem: Rušića Do — 
Bijela voda — zaseok Jevtići — Zaovine, sa zadatkom da izvide da li se na 
tom pravcu nalaze komunisti kao i to gde su odstupili. Po dolasku u selo Zaovine 
zaustaviti se i poslati mi izveštaj o rezultatu izviđanja4.</p>
<p>2.— Štab Cerskog korpusa sa drugom letećom brigadom i Azbukovačkom 
brigadom posešće položaj: Rust — (1321) —</p>
<p>—&nbsp; Runjeva Glavica, desno hvatati vezu na k. 1427 sa Mač-vanskim 
korpusom čije komandno mesto biće na istoj koti.</p>
<p>Komandno mesto štaba Korpusa sa Azbukovačkom brigadom biće na Runjevoj 
Glavici.</p>
<p>3.— Mačvanski korpus sa svojom brigadom krenuće pravcem: Kaluđerske Bare 
— Tarabića brdo — Dobro Polje izbiti na položaj 1427 koji posesti i čekati 
dalje naređenje.</p>
<p>Komandno mesto na koti 1427.</p>
<p>Vezu u desno održavati sa Jadranskom brigadom a u levo sa štabom Cerskog 
korpusa.</p>
<p>4.&nbsp; — Jadranska brigada krenuće odmah pravcem: Kalu đerske Bare — 
Tarabića Brdo — Greben i izbiti na Bukovu Glavu koju posesti i držati do 
daljeg naređenja5.</p>
<p>Komandno mesto na Bukovoj Glavi.</p>
<p>Vezu u levo održavati sa Mačvanskim korpusom a desno sa Bugarskim snagama 
ukoliko se tu nalaze.</p>
<p>5.&nbsp; — Treća leteća brigada (Filipova) biće u rezervi na položaju 
kota 1141 a koja se nalazi jugozapadno od Tarabića Brda za jedan kilometar.</p>
<p>6.&nbsp; — Ranjenike i bolesnike slati na Kaluđerske Bare.</p>
<p>7.&nbsp; — Za vezu sa ovim štabom svaka jedinica odnosno brigada poslaće 
po dva ordonansa.</p>
<p>8.&nbsp; — Komandno mesto ovog štaba: Đurđića Kolibe, odakle prelazi na 
k. 1141 pa onda na Rust i Gavran gde i izveštaje slati.</p>
<p>S VEROM U BOGA ZA KRALJA I OTADŽBINU</p>
<p>KOMANDANT — MAJOR, Drag. S. Kačić6</p>
<p>Dostavljeno:</p>
<p>Svim jedinicama u 9.30 čas.</p>
<p>Načelnik štaba</p>
<p>kapetan Mil. Slović7</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 77, 
reg. br. 17/2 (S-V-11235).</p>
<p>2&nbsp; Borbu protiv četnika i nemačkih trupa vodili su delovi 2. 
proleterske divizije NOVJ. Četnički gubici: 35 mrtvih, 40 zarobljenih i 1 
ranjeni (tom I, knj. 20, dok. br. 150).</p>
<p>3&nbsp; O rasporedu i dejstvima jedinica 2. proleterske divizije vidi tom I, 
knj. 20, dok. br. 150.</p>
<p>4&nbsp; O brojnom stanju i zadacima Cerskog korpusa vidi dok. bre. 143.</p>
<p>5&nbsp; Četrnaestog maja četničke jedinice iz ove zapovesti napale su 3. 
srpsku NOU brigadu 2. proleterske divizije kod Semegnjeva, ali su odbijene uz 
gubitke od 15 mrtvih i ranjenih (tom I, knj. 20, dok. br. 150).</p>
<p>6&nbsp; Dragoslav.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>7&nbsp; &nbsp;Miloš.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_145.htm"><b>Prethodni dokument</b></a></TD>
<TD><a href="4_14_3_147.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
