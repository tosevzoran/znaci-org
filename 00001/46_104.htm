<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_103.htm"><b>Prethodni dokument</b></a></TD>
<TD><a href="46_105.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading231" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;mso-pagination:widow-orphan lines-together;page-break-after:avoid;
background:transparent"><a name="bookmark66"><span lang="HR" style="mso-fareast-language:HR" class="Heading2312">Borbena 
dejstva na Dilju, u ofanzivi »Margareta«</span></a></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Zbog 
upadljive aktivnosti istočne grupe partizanskih odreda (Diljskog, Požeškog, 
Podravskog i Osječkog) koja je na željezničkim i drumskim komunikacijama 
uznemiravala neprijatelja, Komanda Drugog domobranskog zbornog područja, uz 
podršku Nijemaca, organizovala je ofanzivu pod nazivom »Margareta«. Komandant 
Jugoistoka, general Aleksander Ler po treći put je dao izjavu da do kraja 1943. 
partizanske snage u Slavoniji moraju biti uništene, jer to nalaže novostvorena 
operativno-strategijska situacija na Balkanu i u Jugoslaviji. Posebno se to 
odnosi na Slavoniju, preko koje prolazi glavna željeznička pruga Zagreb - 
Beograd.<sup>646</sup></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
operaciji »Margareta« učestvovalo je 2500 Nijemaca iz Slavonskog Broda, Našica, 
Đakova i Čaglina. Štab 1. korpusa je pravovremeno uočio namjere neprijatelja 
i naredio 12. NOU diviziji da iz rejona Miokovićevo - Voćin - Slatinski 
Drenovac krene na Dilj i spriječi neprijatelja u realizaciji njegovih planova.<a style="mso-footnote-id:
ftn1" href="#_ftn1" name="_ftnref1" title><sup><span style="mso-special-character:
footnote">[1]</span></sup></a> Dvanaesta NOU brigada je 22. septembra 1943. 
godine izvršila pokret pravcem: Slatinski Drenovac - Pušina. Sutradan, 23. 
septembra u 6 sati, Brigada je izvršila pokret u pravcu Orahovice gdje je jedan 
dan provela u odmoru. Brigada 25. septembra u 4 sata ujutro maršuje pravcem: 
Duzluk - Petrov Vrh - Dobra Voda i do 17 sati stiže do s. Gradac i Londžicu 
gdje je zanoćila. Ujutro oko 6 sati 25. septembra, izvršila je pokret prema 
Zdenkovcu, Vlatkovcu i Sibokovcu. Njen štab se nalazio u selu Vlatkovcu.<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:footnote">[2]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Njemačke, 
ustaške i domobranske jedinice otpočele su 25. septembra čišćenje 
prostorije: Slavonski Brod - Đakovo - Našice - Pleterni<sub>ca</sub> 649) 
Napad je izveden sa kružne osnovice u šest pravaca: Slavonski Brod - 
Pleternica - Čaglin - Našice i Đakovo. Prethodnica 12. NOU brigade već 26. 
septembra oko 16 sati sudarila se sa dijelovima njemačke 187. divizije koji su 
bili ojačani grenadirskim bataljonom i ustaškim zdrugom iz Našica, u rejonu 
sela Sibokovac. Štab Divizije naredio je 12. NOU brigadi da spriječi dalji 
prodor neprijateljevih snaga u pravcu Paučja.<a style="mso-footnote-id:ftn3" href="#_ftn3" name="_ftnref3" title><sup><span style="mso-special-character:footnote">[3]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Žestoke 
borbe vođene su puna 4 dana, od 26. do 29. septembra 1943. u rejonu Zdenkovac - 
Sibokovac - Čenkovo i Darkovac.<sup>651</sup> Do dolaska 12. NOU brigade, 18. 
brigada se već nalazila u borbi sa neprijateljem u rejonu Zdenkovac - Vlatkovac 
i Sibokovac. Operativna zamisao Štaba 1. korpusa i Štaba Divizije sastojala se 
u tome da sa dijelom snaga 12. i 18. brigade blokiraju pravce Našice - Đakovo 
- Slavonski Brod i Pleternicu, i da ne dozvole pristizanje novih snaga u rejon 
Lom džica - Sibokovac - Vlatkovac, a sa<sup>#</sup>drugim dijelom snaga da 
neprijatelja na datoj putanji uhvate u kliješta. Sa 1. i 4. bataljonom 12. NOU 
brigada postavila je osiguranje prema Našicama na liniji: Ljeskovica - Mala i 
Velika Londžica, a sa druga dva bataljona (2. i 3) krenula je u napad na 
neprijatelja koristeći se obuhvatnim manevrom, a potom da pristupi njegovom uništavanju. 
Prvi bataljon koji se nalazio na osiguranju napada, izvršio je sa dijelom snaga 
napad na neprijatelja koji se nalazio u s. Zdenkovcu i Rozmarovcu. Neprijatelj 
je pravovremeno osjetio manevar 1. bataljona i brzo se povukao prema selu Čenkovu, 
ali su neprijateljevi tenkovi koji su se, takođe, nalazili u borbi, iznenadnim 
napadom 1. bataljona, bili odsječeni od svoje pješadije. Borci su izvršili 
juriš na neprijateljeve tenkove i uspjeli da im unište rezervoare za gorivo. 
Zaplijenjena su 2 mitraljeza, 10 artiljerijskih granata, 1 radio-stanica, a tenk 
zapaljen. Bataljon nije imao gubitaka.<a style="mso-footnote-id:ftn4" href="#_ftn4" name="_ftnref4" title><sup><span style="mso-special-character:
footnote">[4]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
toku 26. septembra 3. bataljon vodio je čitav dan borbu sa dijelovima njemačke 
187. divizije u rejonu sela Sibokovac, Darkovac i Čaglin, koji su bili 
potpomognuti tenkovima. U kretanju prema selu Sibokovac, bataljon je naišao na 
neprijateljsku pješadiju iz sastava »Istočne pothvatne skupine«, koju je sačinjavao 
njemački grenadirski bataljon. Bataljon se nalazio ukopan ispred sela 
Sibokovca. Treća četa 3. bataljona dobila je zadatak da napadne neprijatelja s 
fronta, a 1. i 2. četa da izvrše obilazak i napadnu neprijatelja sa bokova i 
iz pozadine. Poslije kratke, ali oštre borbe, Bataljon je izbacio neprijatelja 
s položaja i nanio mu gubitke u poginulim i ranjenim. Međutim, u pomoć 
neprijateljevoj pješadiji ubrzo su pristigli tenkovi koji su se od Zdenkovca 
povlačili prema Čaglinu. Vozili su oko 20 poginulih njemačkih vojnika, ali 
su, i pored toga, napali na 3. bataljon. Borci su se suprotstavili tenkovima iz 
kuća na taj način što su u zidovima napravili otvore i kroz njih bacali ručne 
bombe. To je bio prvi slučaj da su borci Brigade u naseljenom mjestu na takav 
način vodili borbu protiv njemačkih tenkova. Tom prilikom uništeno je 20 
neprijateljevih vojnika i oštećena 2 tenka. U borbi su se istakli komandiri 2. 
i 3. čete Ljuban Prodanović i </span><span style="font-size:12.0pt;mso-ansi-language:
EN-US" class="Bodytext4">Rudolf</span><span style="font-size:12.0pt" class="Bodytext4"> 
</span><span lang="HR" style="font-size:12.0pt;
mso-fareast-language:HR" class="Bodytext4">Kolak, kao i puškomitraljesci: Ivan 
Moslavac, Nikola Dražić, Dušan Marelj, Dušan Prodanović, Andrija Grudanić, 
Petar Žarković, Petar Buzdum, Stanko Obradović i Lazo Ostojić. Bataljon je 
imao 2 poginula i 7 ranjenih boraca. Poginuo je puškomitraljezac Branko 
Majstorović.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Posle 
4 dana žestokih borbi, ofanziva »Margareta« je potpuno razbijena a 
neprijatelj primoran da se povuče u garnizone. Iz predostrožnosti da ne bude 
napadnuta od 12. NOU brigade, neprijateljeva posada napustila je Čaglin. 
Razbijanjem ove neprijateljeve ofanzive još u njenim početnim dejstvima, zaštićena 
je slobodna teritorija, a posebna pomoć pružena je Diljskom partizanskom 
odredu i diljskom vojnom području. Prema tome, dolazak 12. divizije na Dilj i 
njeno učestvovanje u razbijanju neprijateljske ofanzive, pored vojnog uspjeha, 
imao je i veliki moralni i politički značaj za stanovništvo istočne 
Slavonije. U borbama su zaplijenjena 2 topa 75 mm sa 50 artiljerijskih granata, 
2 teška mitraljeza, 70 pušaka, 3 automata, 2 radio-stanice i 20000 metaka. Uništena 
su 3 neprijateljeva tenka, 2 oklopna automobila, 3 kamiona i 179 vojnika, od čega 
111 Nijemaca, 3 oficira, 63 ustaše i 2 ustaška oficira.<a style="mso-footnote-id:ftn5" href="#_ftn5" name="_ftnref5" title><sup><span style="mso-special-character:footnote">[5]</span></sup></a></span><span lang="HR" style="font-size:12.0pt"> 
</span><span lang="HR" style="font-size:12.0pt;mso-fareast-language:HR" class="Bodytext4">U 
povratku sa Dilja, 12. NOU brigada maršovala je kroz Požešku kotlinu pravcem: 
Čaglin - Bektež - Kutjevo. U Kutjevu je 28. septembra 1943. na položaje 1. i 
3. bataljona napadao njemački bataljon iz Pleternice, uz podršku 3 tenka. 
Prema naređenju Štaba Brigade 1. bataljon je trebalo dijelom snaga da posjedne 
kotu 321 na kosi istočno od Kutjeva, a drugim dijelom snaga na raskrsnici 
puteva Bektež - Kutjevo i Kutjevo - Pleternica. Prilikom posjedanja položaja učinjena 
je greška, jer je Bataljon posjeo južne padine Papuka, tako da su Nijemci, bez 
borbe, izbili na kotu 321 i ugrozili 3. bataljon koji se nalazio u Kutjevu. Greška 
je brzo ispravljena, jer je 3. bataljon manevrom udario u bok neprijateljevih 
snaga i prisilio ih na povlačenje u pravcu Pleternice. Sutradan, 29. septembra 
oko 10 sati neprijateljev ojačani bataljon uz podršku 4 tenka iznenada je 
napao 3. bataljon u Kutjevu. Nijemci su se poslužili lukavstvom. Vješto su 
zaobišli položaj 2. čete, koja se nalazila na kosi istočno od Kutjeva, i sa 
južnih padina Papuka, odakle se nije mogao očekivati napad, izvršili prepad 
na 1. i 3. četu. Cestom Pleternica - Kutjevo, istovremeno su krenula u napad i 
4 njemačka tenka. Komandiri četa Milutin Vujnić i </span><span style="font-size:
12.0pt;mso-ansi-language:EN-US" class="Bodytext4">Rudolf</span><span style="font-size:12.0pt" class="Bodytext4"> 
</span><span lang="HR" style="font-size:12.0pt;mso-fareast-language:HR" class="Bodytext4">Kolak 
reagovali su energično. Organizovali su napad, a potom izvršili juriš na 
neprijatelja i ponovno zaposjeli kosu istočno od Kutjeva. Tu su, na brzinu, 
organizovali položaj za odbranu. U toku borbe i juriša ranjeno je 7 boraca iz 
1. čete 3. bataljona.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Neprijatelj 
je ponovno napao svježim snagama na položaje 3. bataljona i primorao ga na 
povlačenje.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Dok 
su se borci 1. i 3. čete povlačili iz Kutjeva, poslugu protutenkovskog topa 37 
mm zaustavio je komandant i politički komesar bataljona. Hrabri nišandžija 
Nedeljko Buljević Dalmatinac sa 3 probojne granate uništio je tenk koji se 
kretao na čelu tenkovske kolone. U borbi koja je trajala 5,5 sati ubijeno je 36 
njemačkih vojnika, a 3. bataljon imao je 10 ranjenih i 11 nestalih boraca. 
Izgubljeno je 5 pušaka i 1 puškomitraljez.<sup>65</sup>^</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
desetodnevnom izvještaju Štaba Divizije Štabu 1. korpusa, o borbama na Dilju 
i Kutjevu stoji: »... borbeni moral je dobar, ali formalna disciplina ne 
zadovoljava. U pogledu borbene i organizacione čvrstine sve brigade su na 
visini svojih zadataka. Ipak, mora se reči da, 12. NOU brigada prednjači u 
svemu«.<a style="mso-footnote-id:
ftn6" href="#_ftn6" name="_ftnref6" title><sup><span style="mso-special-character:
footnote">[6]</span></sup></a></span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[1]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Arhiv VII, </span><span style="mso-ansi-language:EN-US;mso-fareast-language:
DE">f. </span><span lang="HR" style="mso-fareast-language:HR">NOP-a k-892 </span><span style="mso-ansi-language:EN-US;mso-fareast-language:
DE">reg. </span><span lang="HR" style="mso-fareast-language:HR">br. 23/1.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[2]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Arhiv VII, f. NOP-a k. 892 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 23/1.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn3">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn3" href="#_ftnref3" name="_ftn3" title></a><span class="Footnote0"><i><sup><span lang="HR" style="mso-fareast-language:HR">65</span></sup><span lang="HR" style="mso-fareast-language:HR">°) 
    Arhiv VII, f. NOP-a k. 892 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 30/2.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn4">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn4" href="#_ftnref4" name="_ftn4" title></a><span class="Footnote0"><i><span lang="HR" style="mso-fareast-language:HR">Arhiv 
    VII, f. NOP-a, k. 892 </span><span style="mso-ansi-language:EN-US;mso-fareast-language:
DE">reg. </span><span lang="HR" style="mso-fareast-language:HR">br. 30/2.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn5">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn5" href="#_ftnref5" name="_ftn5" title><span class="Footnote0"><i><span style="mso-special-character: footnote; mso-fareast-language: HR" lang="HR">[5]</span></i></span></a><span class="Footnote0"><i><span lang="HR" style="mso-fareast-language:HR"> 
    Arhiv VII, f. NOP-a k. 892 </span><span style="mso-ansi-language:
EN-US;mso-fareast-language:DE">reg. </span><span lang="HR" style="mso-fareast-language:HR">br. 
    30/2, k-30-10/1, k-30-9/1.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn6">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn6" href="#_ftnref6" name="_ftn6" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[6]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Arhiv VII, k. 908 </span><span lang="DE" style="mso-ansi-language:DE;mso-fareast-language:DE">reg. 
    </span><span lang="HR" style="mso-fareast-language:HR">br. 29/3.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_103.htm"><b>Prethodni dokument</b></a></TD>
<TD><a href="46_105.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

