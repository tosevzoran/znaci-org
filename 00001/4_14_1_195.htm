<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_194.htm"><b>Prethodni dokument</b></a></TD>
<TD><a href="4_14_1_196.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 195</strong></p>
<p align="center"><strong>OBAVEŠTENJE ČETNIČKE GLAVNE NACIONALNE KOMANDE CRNE 
GORE OD 29. NOVEMBRA 1942. KOMANDANTU ZETSKOG ČETNIČKOG ODREDA O AKCIJAMA 
PROTIV PRIPADNIKA NOP-a U CRNOJ GORI I SANDŽAKU I SNABDEVANJU MUNICIJOM OD 
STRANE ITA-LIJANSKIH JEDINICA1</strong></p>
<p align="center">GLAVNA NACIONALNA KOMANDA</p>
<p align="center">Broj 379 Cetinje 29 XI 1942.</p>
<p align="center">KOMANDANTU ZETSKOG ČETNIČKOG ODREDA</p>
<p>Manastir Ostrog</p>
<p>Primljen je izvještaj te komande Br. 2920 od 25 ov.mj.2 Akciju koju je 
komandant preduzeo potpuno odobravam.3 Naročito je ona od najvećeg značaja u 
pogledu saniranja prilika u Piperima. Radi ovoga Komandant će nastati da se 
ovoga puta akcija u Piperima u potpunosti okonča. Sve što je sumnjivo razoružati, 
pa ma se borbi pribeglo. Biti kategoričan, beskompromisan i neumoljiv. Od ovoga 
zavisi naš dalji uspjeh.</p>
<p>Od kapetana g. Đurišića dobio sam takođe izvještaj.4 Na njegovom terenu 
stanje je dobro. Prve potjere po novom snijegu urodile su plodom.5 Do sada je 
uništeno 24 opasna komunista, dok ih je oko 15 na dva mjesta opkoljeno i drže 
ih opsednute već tri dana. Vitlaju ih kao gladne zvjeri sa jednog kraja na 
drugi. G. Đurišić u izvještaju dalje navodi da je dobio podatke da će da 
bježe na teritoriju sreza nikšićkog, te da bi ih trebalo otuda potjerati.</p>
<p>U selu Kruščici (na ograncima pl. Volujka) bilo je opkoljeno 12 ilegalaca, 
od kojih je 10 uhvaćeno, dok su Jovan Ćorović i Bogdan Kotlića izvršili 
samoubistvo (Arhiv VII, Ča, k. 140, reg. br. 11/3: izveštaj Štaba Savničkog 
četničkog odreda od 20. novembra 1942).</p>
<p>U vezi sa ovim posljednjim podacima Komandant će nastati da se svi prebačeni 
komunisti najenergičnije protjeraju i hvataju, dok traje povoljno sniježno 
vrijeme za takvu akciju.</p>
<p>U razgovoru sa Nj. E. Guvernerom izložio sam mu da ću odmah po završenoj 
akciji u Piperima preduzeti dalju akciju i u Banjanima. Ovo je Nj. E. Guverner 
prećutno odobrio. Stoga će Komandant po završetku operacija kroz Bjelopavliće 
i Pipre prebaciti do dva bataljona na ostalu teritoriju sreza nikšićkog, koja 
je pripadala g. Krstu Popoviću, i tamo preduzeti akcije u cilju hvatanja i 
protjerivanja tamošnjih komunista.</p>
<p>Po završetku operacija u Piperima podneti mi izveštaj.</p>
<p>U vezi traženja municije od strane te komande, Komandant armije u Podgorici6 
sa Br. 11526 od 27 ov.mj. naredio je komandantu mjesta u Podgorici i komandantu 
divizije »Fe-rara«7 da izdadu traženu municiju. Stoga će komandant narediti 
potčinjenim komandantima bataljona da se, s pozivom na gornje naređenje, 
obrate odgovarajućim komandama za snabdijevanje municije.</p>
<p align="center">KOMANDA NARODNE VOJSKE CRNE GORE I HERCEGOVINE GLAVNI ŠTAB</p>
<p align="center">Broj 3007</p>
<p align="center">24 XII 1942. god. Man. Ostrog</p>
<p align="center">Raspisanu po konceptu u akta</p>
<p align="center">KOMANDANT PUKOVNIK</p>
<p align="center"><strong>B. Stanišić</strong></p>
<p align="center">KOMANDANT, ĐENERAL</p>
<p align="center"><strong>Blažo M. Đukanović</strong></p>
<p align="center">M.P.</p>
<p>1&nbsp; Original (pisan, na mašini, ćirilicom) u Arhivu VII, Ca, k. 148, 
reg. far. 5/2 (CG-X-313).</p>
<p>2&nbsp; Tim izveštajem redakcija ne raspolaže.</p>
<p>3 Reč je o akcijama za uništenje ilegalnih partizanskih grupa, komunista i 
simpatizera NOP-a. Opširnije, vidi dok. br. 196; Zbornik NOR-a, tom III, knj. 
4, dok. br. 228.</p>
<p>4&nbsp; Tim izveštajem redakcija ne raspolaže.</p>
<p>5&nbsp; U naredbi komandanta Limsko-sandžačkih četničkih odreda od 25. 
novembra 1942. piše da je žand. podnarednik Jaćimović Dragutin, kao vođa 
patrole, 18. novembra u selu Tustu uhvatio »iz sreza bjelopoljskog komuniste Žižića 
Novaka i Miraša i Dacića Vuka«. Zbog toga je Jaćimo-vić (pohvaljen i predložen 
za unapređenje, a obećana mu je i materijalna pomoć (Arhiv VII, Ca, k. 132, 
reg. br. 7/2 i k. 133, reg. br. 8/2).</p>
<p>6 Vidi dok. br. 171.</p>
<p>7 U Podgorici (sada Titograd) tada se nalazio Štab italijanske divizije »Ferara« 
(Ferrara).</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_194.htm"><b>Prethodni dokument</b></a></TD>
<TD><a href="4_14_1_196.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
