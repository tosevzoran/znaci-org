<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_59.htm"><b>Prethodni dokument</b></a></TD>
<TD><a href="4_12_4_61.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p style="text-align: center;" align="center"><strong><span lang="DE">IZVEŠTAJ 
42. LOVAČKE DIVIZIJE OD 17. MAJA 1944. KOMANDI 69. ARMIJSKOG KORPUSA ZA NAROČITU 
UPOTREBU O TOKU I REZULTATIMA BORBI, U OPERACIJI »UNGEVITER«, NA PROSTORU 
SLAVONSKA POŽEGA — NAŠICE — PODRAVSKA SLATINA1</span></strong><span lang="DE"><o:p>
</o:p>
</span></p>
<p style="text-align: center;" align="center"><span lang="DE">POVERLJIVO!<o:p>
</o:p>
</span></p>
<p style="text-align: center;" align="center"><span lang="DE">42. lovačka 
divizija <o:p>
</o:p>
</span></p>
<p style="text-align: center;" align="center"><span lang="DE">Ia, pov. br. 
3157/44.<o:p>
</o:p>
</span></p>
<p style="text-align: center;" align="center"><span lang="DE">Na zn. K-di LXIX 
AK2<o:p>
</o:p>
</span></p>
<p style="text-align: center;" align="center">6 primeraka3 342</p>
<p style="text-align: center;" align="center">Div. Gef. St.4 17. 5. 1944.</p>
<p style="text-align: center;" align="center">Chef 5</p>
<p style="text-align: center;" align="center">Sumarni izveštaj6</p>
<p style="text-align: center;" align="center"><em>o operaciji »Ungeviter«</em>8</p>
<p><span lang="DE">I.<em> Priprema</em><o:p>
</o:p>
</span></p>
<p><span lang="DE">Komanda LXIX AK 7 Prim. 23. maj 1944.<o:p>
</o:p>
</span></p>
<p>.....Odelj......Ia</p>
<p>Br____Pril.....6</p>
<p>uz pov. 65219</p>
<p>1.) <em>Zadatak:</em></p>
<p>Posle razgovora 15. 4. kod k-ta Srema, gde je k-t 42. lov. div. izložio 
svoju zamisao o operaciji za razbijanje bandi u rejonu Suhopolje — Voćin — 
Slav. Požega — Našice — Podr. Slatina, divizija je dobila zadatak da, po 
pristizanju Borb. gr. »Brauner«10 iz Mađarske i iskrcavanju iste u rejon Požega 
— Nova Gradiška — Nova Kapela, sa glavninom prodre iz Požeške kotline 
prema severu i u pravcu Voćina, a sa jednom jačom borb. gr. iz rejona 
Suhopolje prema jugu na Voćin i posle toga da planinu Papuk ist. od linije 
Suhopolje — Bučko Kamensko očisti prema istoku sa namerom da banditske snage 
koje se tamo nalaze istera iz planine prema istoku i da ih posle razbije. U tu 
svrhu diviziji su bili potčinjeni:</p>
<p>Operativni štab opunomoćenika Rf SS11 za Hrvatsku sa 1. pol. pukom, 6. i 9. 
pol. bat., 3. bat. ustaša i više manjih jedinica. Obećana je podrška od 
strane komandanta avijacije za Hrvatsku.</p>
<p>2.) Što se tiče snaga bandi pretpostavljalo se: 6. korpus (štab u Zvečevu) 
sa</p>
<p>12. divizijom (Kokočak)12</p>
<p>27.brig. u Orahovici</p>
<p>18. brig. u Mikleušu i 26. brigada, koja pripada 28. diviziji, u Čačinci i</p>
<p><span lang="DE">28.divizijom (štab Voćin),<o:p>
</o:p>
</span></p>
<p><span lang="DE">25. brig, 17. brig. i 21. brig. (udarna brig.)<o:p>
</o:p>
</span></p>
<p><span lang="DE">(rejon juž. Virovitice) kao i mnogobrojna skladišta za 
snabdevanje i ustanove u Slat. Drenovac — Orahovica — Zvečevo.<o:p>
</o:p>
</span></p>
<p><span lang="DE">3.) Namera:<o:p>
</o:p>
</span></p>
<p><span lang="DE">Operaciji »Ungeviter« postavljen je cilj da se, po 
pristizanju Borb. gr. »Brauner« u naređeni rejon borbenih dej-stava, prvo očisti 
područje između glavne železničke pruge Nova Gradiška — Brod i glavnog 
grebena planine Dilja sev. Brod — Pleternica — Slav. Požega — put Slav. 
Požega—Nova Gradiška, kao i istočni ogranak planine Dilj sa istoka, da bi 
se obezbedila slobodna pozadina za operaciju i osigurala veza sa glavnom železničkom 
prugom. Zatim je trebalo, uz istovremeno zatvaranje izlaza iz planine sa dve 
grupe za zatvaranje, prodreti sa 3 borb. gr. u šumoviti predeo, i to iz rejona:<o:p>
</o:p>
</span></p>
<p>a)oko Slav. Požege na Zvečevo i glavni greben planine Papuk,</p>
<p>b)oko Suhopolja — Podr. Slatina na Voćin, uz istovremeno otkrivanje rejona 
Humljani — Mikleuš,</p>
<p>c)oko Grubišno Polje — Daruvar na Voćin — Zvečevo bilo je predviđeno, 
prema razvoju situacije kod neprijatelja, gonjenje bandi i čišćenje područja 
u pravcu sev. prema Našicama ili u pravcu zap. ka liniji zapreča-vanja koju je 
trebalo da zaposedne 4. hrv. brd. brig.</p>
<p>4.) Raspored snaga:</p>
<p>U tu svrhu naređeno je prikupljanje snaga, formiranje borbenih grupa, odn. 
grupa za zaprečavanje, i to:</p>
<p>a)»Širovski«:13</p>
<p>Snage: 25. lp,14 142. inž. bat., III/142, ap, 12. tč z. b. V.</p>
<p>(5 samohotki (i.).15 8 1. tenkova (f.) ) 16</p>
<p>Prebacivanje žel. transportom iz Mađarske u rejon:</p>
<p>štab puka, 1. bat., 16. i 17. č, III/142, ap Slav.</p>
<p>Požega, II/25. lp Nova Kapela, III/25. lp Ple-</p>
<p>ternica, Inž. bat. Staro Petrovo Selo, delovi 12.</p>
<p><span lang="DE">tč koji su bili u Sibinju trebalo je dana X da<o:p>
</o:p>
</span></p>
<p>se maršem prebace.</p>
<p>b)Bor. gr. 1. pol. p.</p>
<p>Snage: Operativni štab opunomoćenika Rf SS za</p>
<p>Hrvatsku, 1. pol. puk, 6. i 9. pol. bat., 5/86. inž.</p>
<p>bat., 11. pol. tč, 2. pol. top. bater.[ija], 34. i 67.</p>
<p>žand. vod (mot.), Štab 2. ust. brig.17 sa 1/2 btr.</p>
<p>10 cm i vod pt top. XV ust. bat., XVIII ust. bat.,</p>
<p>XVI ust. bat. (bez jedne č). Prikupljanje u rejonu Podr. Slatina — 
Sladojevci — Suhopolje — Virovitica. Borb. gr. 1. pol. puka trebalo je na početku 
operacije sa svim delovima da bude potčinjena 42. lov. diviziji.</p>
<p>c)Bor. gr. »Hofman«:18</p>
<p>Snage: II/40. lp, 1/2 9/142. ap, 2. bat.[aljona], 1 btr. i</p>
<p>1 vod lak. tenkova 4. hrv. brd. brig.19 Prikupljanje u rejonu Grubišno Polje 
— Daruvar.</p>
<p>d)&nbsp;Grupa za zaprečavanje »Zadar«:</p>
<p>Snage: glavnina 4. hrv. brd. brig. (4 bat., 2 btr., brig. jedinice). Polazni 
položaj u rejonu Lipik — Pakrac — Daruvar.</p>
<p><span lang="DE">e)&nbsp;Grupa za zaprečavanje »Istok«.<o:p>
</o:p>
</span></p>
<p><span lang="DE">Snage: I/40. lp Sibinj, 1. teš. btr (bez zaprege) Brod, III 
hrvat, bicikl, bat.20 Brod, K-da sreske žand.<o:p>
</o:p>
</span></p>
<p>Brod, ustaške jedinice u Sibinju, 1/2 H/462. Andrijevci, 1/2 bat. 606. p za 
osiguranje Đakovo, železničke jedinice za osiguranje u rejonu Kapele Nove — 
Brod — Strizivojna sa 2. okl. voza. Zatraženo je potčinjavanje 301. voda 
okl. izv. automobila.</p>
<p>f) Divizijska rezerva:</p>
<p>Snage: 142. bpač21 u Slav. Požegi, delovi 142. dop. bat.22 u Slav. Požegi 
sposobni za angažovanje.</p>
<p>II Sprovođenje23 1.) Transportovanje i zauzimanje rasporeda za napad:</p>
<p><span lang="DE">Transportovanje Borb. gr. »Brauner« iz Mađarske izvršeno 
je u 22 transportne kompozicije. Usled male propusne moći transportne rute, u 
početku je tempo bio 2 kompozicije, a kasnije određen na 3. Početak 
transporta 18. 4. 44.<o:p>
</o:p>
</span></p>
<p><span lang="DE">Pošto je vreme prevoženja pojedinih transportnih vozova 
iznosilo 2 1/4 do 2 1/2 dana, nije se moglo računati sa pristizanjem poslednjeg 
transporta pre 27. 4. 44. — Zbog toga je početak operacije bio predviđen za 
28. 4. 44.<o:p>
</o:p>
</span></p>
<p><span lang="DE">Prvi transportni vozovi nisu bili istovareni u naređena 
odredišta, već su od strane K-de žel. stanice Brod, koja je izjavila da je 
dobila odgovarajuće naređenje od K-de transp.[orta] Zagreb, upućeni u druge 
rejone. Tek posle energičnog istupanja ostatka komande, uspelo je da se 
izdejstvuje da se transporti upućuju na pravo mesto. Naređenju da se 
transporti na hrvat, teritoriji prevoze samo po danu nije u potpunosti 
udovoljeno. Kao uzrok tome većim delom smatra se sporo i nemarno obavljanje dužnosti 
nemačkog železničkog prometnog nadzornog osoblja u Vinkovcima.<o:p>
</o:p>
</span></p>
<p><span lang="DE">Na osnovu naređenja K-de 2. OkA, za vreme odvijanja 
transportovanja pomeren je početak operacije na 26. 4., to je bilo moguće jer 
su poslednji transporti jedinica mogli tako da se ubrzaju da do 25. 4. uveče 
stignu u rejon iskrcavanja.<o:p>
</o:p>
</span></p>
<p><span lang="DE">26. 4, po naređenju Komande transporta u Zagrebu, 
zaustavljeni su transporti koji su bili u toku (intendantura) i onemogućen 
istovar ostatka transportne kompozicije (pozadinski delovi 25. lp). Tek posle oštrog 
protesta, uspelo je da se transportovanje nastavi. Ovaj događaj ubedljivo je 
pokazao da je od strane divizije bilo ispravno stanovište da se sa početkom 
operacije pričeka dok ne stigne poslednja kompozicija sa jedinicama. <o:p>
</o:p>
</span></p>
<p><span lang="DE">2.) Početak [operacije] »Ungeviter«: (prilog l)24 
(neprijatelj: prilog 3).25<o:p>
</o:p>
</span></p>
<p><span lang="DE">26.&nbsp;4. započela je po planu operacija čišćenja 
brdovitog terena sev. od glavne železničke pruge. Grupa za zaprečavanje »Istok« 
dostigla je, uz delimičan slab otpor neprijatelja, svuda dnevne ciljeve. Čišćenje 
terena između Požege — Nova Gradiška — Nova Kapela od strane Borb. gr. »Širovski«, 
ojačane delovima III/40. lp (Nova Gradiška), proteklo je po planu, bez značajnih 
dodira sa neprijateljem, osim jednog okršaja u Busnovi, u kome je više 
pripadnika bandi pružilo žilav otpor.<o:p>
</o:p>
</span></p>
<p><span lang="DE">27.&nbsp;4. krenula je Borb. gr. »Širovski«, po planu, iz 
njenog rejona prikuplanja i sa desnom i levom bočnom kolonom, uz samo slab 
neprijateljski otpor, do uveče dostigla svoj dnevni cilj. Srednja (glavna) 
kolona (III i II/25. lp), usled puta raskvašenog stalnim kišama, polako je 
napredovala i posle podne naišla na jači otpor iz sela na ji. ivici zadnje 
strane Gredina, koji je posle stupanja u dejstvo artiljerije slomljen. Tu nije u 
potpunosti dostignut dnevni cilj.<o:p>
</o:p>
</span></p>
<p><span lang="DE">28.&nbsp;4. zauzet je tesnac Bučko Kamensko i zatvoren. 
Glavnina Borb. gr. prodirala je duž i sa obe strane doline Brzaje prema 
severoistoku i posle čišćenja celog područja stigla u Kamenski Vučjak.26 
Sledećih dana Borb. gr. pretražila je rejon do Zvečeva i bočne doline ist. 
od puta i uništila je skladišta za snabdevanje koja je tamo pronašla. 
Prilikom ove operacije čišćenja naišle su jedinice u svim dolinama i 
klisurama na slabe grupe bandita koje su se većinom, posle kraćeg vatrenog okršaja, 
povukle u planinu. Desnokrilni bat. (1/25), koji je bio ojačan sa<o:p>
</o:p>
</span></p>
<p><span lang="DE">Grupom »Dernfeld«27 (2 č. 142. polj. dop. bat.) i 
improvi-zovanom 8/142 ap sa konj. vučom, dostigao je 28. 4, posle uništenja 
jednog banditskog sela, Slat. Drenovac i zatvorio je na liniji Velika — 
Jankovac — Slat. </span>Drenovac prolaz bandama sa istoka prema zapadu i 
obratno.</p>
<p>Borb. gr. <span lang="DE">Pol. puka dostigla je, pošto je 27. 4. krenula po 
planu, sa levom i srednjom napadnom kolonom, bez otpora neprijatelja, dnevni 
cilj.<o:p>
</o:p>
</span></p>
<p><span lang="DE">Desna (glavna) kolona naišla je na miniran put koji vodi od 
Pčelica prema jugu i zbog toga nadirala je istočno od puta prema jugu.<o:p>
</o:p>
</span></p>
<p><span lang="DE">Kod Hum Varoš naišla je na otpor neprijatelja i posle 
stupanja u dejstvo neprijateljskih minobac. povukla se u Pecku, a u toku noći u 
Cabunu.<o:p>
</o:p>
</span></p>
<p><span lang="DE">Borb. gr. »Hofman«, koja je samo uz slab otpor neprijatelja 
po planu dostigla svoj dnevni cilj, dobila je naređenje da, zbog potpomaganja 
Borb. gr. Pol. puka, 28. 4. nastupa pravcem za Hum Varoš i u sadejstvu sa 
policijom da razbije neprijatelja sev. Voćin.28 Borb. gr. Pol. puka je naređeno 
da sa svim raspoloživim snagama razbije neprijatelja sev. Voćin i da prodre ka 
Voćinu. II/40 (Borb. gr. »Hofman«), uz samo slab otpor neprijatelja kod Kuzma 
— Lisičine, stigao je u Hum Varoš napušten od neprijatelja i, pošto se 
nije mogla uspostaviti veza sa Borb. gr, pol. p, krenuo je sam na Voćin. 
Neposredno sz. Voćin naišao je II/40. na nadmoćnijeg neprijatelja (17, 21. i 
25. brig.)29 i morao je posle višečasovne žestoke borbe, da bi izbegao 
opkoljavanje, uveče da se povuče u Lisičine, pošto se 6/40, koja je bila kod 
Kuzma opkoljena, protivnapadom probila.<o:p>
</o:p>
</span></p>
<p><span lang="DE">Borb. gr. Pol. puka ponovo je 28. 4. krenula na Hum Varoš, 
nije u njemu naišla na neprijatelja, ali nije krenula dalje pošto nije 
uhvatila vezu sa 11/40. i ostala tako oko 4 km si. od Voćina mada se iz pravca 
Voćina više časova mogla čuti bučna borbena huka. Tri brigade, napadnute od 
H/40, mogle su se u noći na 29. 4. delimično povući prema severozapadu, a sa 
glavninom u brda prema zapadu i jugozapadu. Za 29. 4. Borbena grupa Pol. puka 
dobila je ponovo zapovest da napadne Voćin i da ga zauzme. U cilju podrške 
pozvani su da dođu II/40. sa severozapada i I/25. sa glavnog grebena planine 
Papuk severno od Velika preko Slat. Drenovac — Sekulinci. Borbena grupa Pol. 
puka otpočela je pokret sporo u kasnim prepodnevnim časovima i mogla je po 
podne bez borbe da zauzme Voćin.30<o:p>
</o:p>
</span></p>
<p><span lang="DE">Potom je H/40. očistio rejon Lisičine — Kuzma i pred-veče 
konstatovao da su se jači delovi XXI brigade istočno od Lisičine — Kuzma 
pripremili za odbranu. Zato je za 30. 4. II/40. ponovo izdato naređenje za 
napad na XXI brigadu. Radi podrške i zaprečavanja prema severu, trebalo je da 
se delovi Borbene grupe Pol. puka severno od Voćina probiju prema zapadu. H/40. 
izvršio je napad po planu i mogao je da razbije neprijatelja. Delovi bandi 
razbežali su se u raznim pravcima. Podrška i zaprečavanje prema severu su 
izostali pošto su policijske snage (preko 3 bataljona), koje se nalaze u Voćinu, 
napadnute u praskozorje iz raznih pravaca. U 08.30 časova, Borbena grupa Pol. 
puka je izvestila: »Situacija u Voćinu je ozbiljna, angažovane su zadnje 
rezerve«. Ali se uskoro pokazalo da je ovaj izveštaj bio preteran. Prema 
kasnije prispelim izveštajima, to bi svakako moglo biti samo nekoliko izviđačkih 
patrola koje su izviđale prema Voćinu. Pošto u rejonu Voćina nije više bio 
potreban, I/25. je pozvan da dođe opet na glavni greben Papuka, južno od Slat. 
Drenovac.<o:p>
</o:p>
</span></p>
<p><span lang="DE">Izvidnica, koju je Borbena grupa Pol. puka angažo-vala po 
podne iz Voćina prema jugozapadu, naišla je 3 km jz. od Voćina na 
neprijatelja i povukla se.<o:p>
</o:p>
</span></p>
<p><span lang="DE">U cilju vršenja zaprečavanja prema jakim delovima 12. 
divizije, koji su se još očekivali u rejonu Orahovice, formirana je od delova 
II hrv. bicikl. bataljona u Brodu i 1/I/40. Grupa »Hageman« [Hagemann] i angažovana 
na prostoru Velika — Slat. Drenovac da bi sprečila proboj neprijatelja prema 
zapadu.31 I u rejonu Lom — Točak — Crni vrh očekivane su jače banditske 
snage protiv kojih su policija i II/40. angažovali kompletnu izvidnicu.32<o:p>
</o:p>
</span></p>
<p><span lang="DE">3.) Prikupljanje jačih bandi zapadno od Zvečeva.<o:p>
</o:p>
</span></p>
<p><span lang="DE">U noći na 1. 5, Borbena grupa »Širovski« snažno je 
napadnuta kod Vučjaka sa zapada i kod Vrhovi.33 Do zore pošlo je za rukom da 
se neprijatelj uz znatne gubitke odbaci u planinu. Naš izviđački avion dobio 
je pre podne jaku odbrambenu vatru iz rejona glavni greben Papuka — Lom — Točak. 
Zato bi za čišćenje ovog rejona na jugozapadnim obroncima planine Papuk 2. 5. 
trebalo da se probiju snage koncentrično prema bandama, a za to potrebni I/25. 
trebalo bi da bude smenjen na svojoj zaprečnoj liniji od strane I/92 (mot.), da 
bi se probio duž glavnog grebena planine Papuk prema zapadu.<o:p>
</o:p>
</span></p>
<p><span lang="DE">Zaprečna linija, koju je formirala 4. hrvat. brd. brigada, 
bila je već u noći na 30. 4. između Doljani Podbor. [ski] i Kip napadnuta i 
izvršen je proboj.34 U noći na 1. 5. probile su se ponovo jače neprijateljske 
snage (verovatno XXVI i delovi XXI brigade) sa zapada prema zaprečnoj liniji i 
sa delovima su se probile pravcem Bijela. Odatle, kao i usled noćnog napada iz 
Ravne gore protiv Borbene grupe »Širovski«, usledila je pretpostavka da 
protivnik ima nameru da u rejonu zapadno od Papuka pruži jači otpor. Zato se 
razmišljalo da se pre namerava-nog čišćenja rejona Orahovice najpre od bandi 
očisti rejon zapadno od puta Voćin — Bučko Kamensko. Ovo je bilo utoliko više 
potrebno što u slučaju postojanja jačih banditskih snaga u rejonu zapadno od 
puta nije bilo dovoljno ostavljanje samo slabih delova Borbene grupe »Širovski« 
u rejonu Vučjak — Zvečevo da bi se oslobodila glavnina za poduhvat protiv 
Orahovice. Pošto su u noći na 2. 5. jače neprijateljske snage ponovo sa 
zapada napale Borbenu grupu »Širovski« kod Zvečeva, ponovo je potvrđena 
neophodnost da se najpre očisti ovaj rejon. Osim toga, izgleda da su jači 
delovi 12. divizije, koja se očekivala u rejonu Orahovice, prešli u rejon Zvečeva 
i zapadno od Zvečeva tako da se u ovom rejonu sada moglo tragati za glavninom 
banditskih snaga.<o:p>
</o:p>
</span></p>
<p><span lang="DE">Čišćenje jugozapadnih obronaka grebena Papuka, koje je 
predviđeno za 2. 5., izvršeno je po planu, delom uz slamanje znatnog 
neprijateljskog otpora, naročito na visovima glavnog grebena Papuka.<o:p>
</o:p>
</span></p>
<p><span lang="DE">4.) »Ungeviter«, 2. deo: (Prilog 2).35<o:p>
</o:p>
</span></p>
<p><span lang="DE">Za čišćenje rejona zapadno od puta pripremili su se 3. 5.:<o:p>
</o:p>
</span></p>
<p><span lang="DE">Borbena grupa »Hofman« sa hrvatskim jedinicama u rejonu D. 
Vrijeska — Bastaji — Katinci. Sa H/40. u Đulavec. <o:p>
</o:p>
</span></p>
<p><span lang="DE">Borbena grupa 25. lov. puka u rejonu Zvečevo — Vučjak.<o:p>
</o:p>
</span></p>
<p><span lang="DE">Borbena grupa 142. inž. bataljona (ojačan 142. inž. 
bataljon) u rejonu Bučko Kamensko. U cilju zaprečavanja bokova dovučeni su po 
jedan<o:p>
</o:p>
</span></p>
<p><span lang="DE">policijski bataljon u Đulavec i Pivnicu sa namerom da sa<o:p>
</o:p>
</span></p>
<p><span lang="DE">ovima od 5. 5. vrše čišćenje jugoslovenskog dela 
Bilo-gore.<o:p>
</o:p>
</span></p>
<p><span lang="DE">Borbena grupa »Dernfeld« za zaprečavanje tesnaca kod<o:p>
</o:p>
</span></p>
<p><span lang="DE">Bučko Kamensko.<o:p>
</o:p>
</span></p>
<p><span lang="DE">Borbena grupa »Hageman« trebalo bi za sve vreme trajanja 
akcije čišćenja da vrši dalje zaprečavanje na liniji Velika — 
Slat.[inski] Drenovac.<o:p>
</o:p>
</span></p>
<p>Nameravano dovlačenje H/92 (mot.) iz Slat. Drenov-ca za pojačanje zaprečne 
linije na zapadu nije se moglo izvršiti pošto je put Voćin — Pivnica — Đulavec 
— Bastaji bio trajno porušen za pokret motorizovanih jedinica.</p>
<p>4. 5. pojedine borbene grupe su otpočele pokrete po planu iz svojih polaznih 
rejona i to: H/40. lov. puka preko visinske linije Crni vrh — Petrov vrh. 25. 
lov. puk u 3 kolone u rejonu s obe strane šumske železnice od Zve-čeva prema 
zapadu i na Ravnoj gori. 142. inž. bat. duž i južno od puta Bučko Kamensko 
— Pakrac.</p>
<p>Pošto su pojedini putevi, dodeljeni za izvršenje marša, sa izuzetkom puta 
od Bučko Kamensko prema Pakracu, bili neprohodni za vozila svih vrsta, morala 
je Borbena grupa za vreme ove višednevne operacije sa sobom da nosi sve svoje 
teško naoružanje i municiju. Kao hrana za ove dane je izdavana hrana jurišnih 
grupa.36</p>
<p>Dok je severna kolona mogla da izvrši pročešljavanje i čišćenje, kao i 
rušenje mnogih rezervnih skladišta bez bitnog otpora neprijatelja, južna 
kolona 25. lov. puka (III/25) na Ravnoj gori i 142. inž. bat. južno od Glavica 
naišli su na jak otpor neprijatelja.37 Inžinjerijskom bataljonu je uspelo da 
posle angažovanja art. diviziona i 12. tenk. čete z. b. V. razbije 
neprijatelja (XVIII i XXV brigada) i sebi oslobodi put. III/25. lov. puka je, 
posle uporne borbe u šumi, prognao neprijatelja sa Ravne gore, a zatim je mogao 
dalje da nastavi put bez bitnog kontakta sa neprijateljem. 142 inž. bataljon 
imao je i dalje pred sobom još jak otpor neprijatelja, nailazio na mostove 
dignute u vazduh, na minirane puteve ili obično porušene. Ali i pored toga 
njemu je polazilo za rukom da još — naročito sa južnom kolonom, potiskujući 
neprijatelja koji uvek ponovo pruža otpor — do večeri dostigne dnevni cilj.</p>
<p>5. 5. borbene grupe su bez bitnog neprijateljskog otpora dostigle zaprečnu 
liniju na zapadu i time je uspostavljena veza sa 4. hrv. brd. brigadom.</p>
<p><span lang="DE">Da bi se sprečilo da se jači delovi bandi, koji su se, kako 
se moglo pretpostaviti, 4. 5. povukli u Psunj, povuku prema zapadu, dobili su 4. 
hrv. brd. brigada i III/40. lov. puka zapovest da u rejon jugozapadnih izlaza 
Psunja, u rejon Rogolja, upute kompletnu izvidnicu. Osim toga, komandant 4. hrv. 
brd. brigade sa 1 ord.38 oficirom je prilikom pripreme, u vožnji putničkim 
automobilom između Badljevine i Omanovca, dospeo 4. 5. u zarobljeništvo bandi, 
a načelnik Ia je poginuo.39 Potom je 4. hrv. brd. brigada povukla zapovest za 
izviđanje u rejonu Rogolja.<o:p>
</o:p>
</span></p>
<p><span lang="DE">Iz ovog razloga i s obzirom na jedan izveštaj iz sigurnog 
izvora, prema kome 28. divizija ima zapovest da se povuče u Moslavinu, predložila 
je divizija 4. 5. po podne telegramom k-tu Srema da sa delovima 1. konj. div.40 
zapreči sektor Ilova da bi sprečila povlačenje 28. divizije u Moslavinu.<o:p>
</o:p>
</span></p>
<p><span lang="DE">5.) Završavanje operacije:<o:p>
</o:p>
</span></p>
<p><span lang="DE">5. 5. stigla je zapovest da se jedan lov. bataljon pripremi 
za otkomandu u jednu diviziju na istoku. U noći 5/6. 5. naređen je 10. 5. kao 
termin za ovo. Pošto jedan bataljon 40. lov. puka za ovu otkomandu nije dolazio 
u obzir, iskrslo je pitanje da li je operaciju »Ungeviter« trebalo odmah 
prekinuti da bi se dovukao puk za popunu bataljona koji treba otkomandovati ili 
da li je trebalo izvesti pročešljavanje rejona koje je još potrebno. U 
zadnjem slučaju moglo se računati s tim da je bataljon koji se otkomanduje 
najranije 8. 5. uveče mogao stići u Požegu41 u cilju reorganizacije i da se 
usled teških prilika nije mogao pripremiti podesno terminu. S obzirom na ugroženost 
glavne železničke pruge, što je potvrđivalo da se u Psunju koncentrišu jače 
neprijateljske snage, k-t Srema je naredio da se operacija »Ungeviter« nastavi 
sa pročešljava-njem Psunja, ali da bi se termin 10. 5. za otkomandu bataljona 
morao ukinuti.<o:p>
</o:p>
</span></p>
<p><span lang="DE">5.&nbsp;5. naređeno je Borbenoj grupi Pol. puka da, uz čvrsto 
držanje Voćina i Ćeralija, sa delovima izvrši čišćenje istočnog dela 
Bilo-gore, kojoj bi se 6. 5. trebalo da priključi i Borbena grupa »Hofman« 
(bez 1 bataljona).<o:p>
</o:p>
</span></p>
<p><span lang="DE">6.&nbsp;5. izvršio je 25. lov. puk pregrupisavanje snaga i u 
rejonu Lipik — Rogolji pripremio se za čišćenje Psunja. 1 bataljon 25. lov. 
puka i Inž. bataljon imali su da zapreče put Bučko Kamensko — Dragović uz 
pokušaje bandi da se probiju iz Psunja.<o:p>
</o:p>
</span></p>
<p><span lang="DE">U noći 6/7. 5. pošlo je za rukom jednoj jačoj banditskoj 
grupi, pošto je prilikom prvog pokušaja odbijena, da se probije istočno od Buč 
prema severu.42 Čišćenje Psunja od strane 25. lov. puka vršeno je 7. i 8. 5. 
bez bitnog kontakta sa neprijateljem. Porušena su mnoga skladišta za 
snabdevanje, a mali razbijeni delovi bandi su razjureni, odnosno uništeni.<o:p>
</o:p>
</span></p>
<p><span lang="DE">U cilju gonjenja delova bandi koji se vraćaju u Ravnu goru, 
4. hrv. brd. brigada je dobila zapovest da se, uz ostavljanje samo slabih 
osiguranja na zaprečnoj liniji na zapadu, sa glavninom probije u rejon Ravna 
gora — Zve-čevo da bi uništila bande koje su tamo stigle i porušila njihova 
skladišta.<o:p>
</o:p>
</span></p>
<p><span lang="DE">Operacija je posle razbijanja ostataka pojedinih bandi i uništenja 
još nekih pronađenih skladišta za snabdevanje uspešno izvođena u dane od 8 
— 10. 5. bez većih borbenih dejstava.<o:p>
</o:p>
</span></p>
<p><span lang="DE">Delovima Pol. puka koji su bili angažovani za čišćenje 
Bilo-gore naređeno je da se do 7. 5. vrate u rejon Podr. Slatine da bi otuda 
otpočeli pokret u cilju čišćenja rejona Orahovice. Sa dostizanjem Podr. 
Slatine Borbena grupa Pol. puka izašla je iz organizacije potčinjenosti 42. 
lov. div.[izije]. II/92. se 8. 5. uveče potčinio Borbenoj grupi Pol. puka.<o:p>
</o:p>
</span></p>
<p><span lang="DE">Borbena grupa »Hofman« je rasformirana 7. </span>5, II/40. 
je stupio u garnizon Bjelovara, a hrvatske jedinice su se vratile u Daruvar.</p>
<p>Pošto, usled naređenog transportovanja jedinica 42. lov. divizije, ove više 
nisu mogle učestvovati u nastavljanju akcije za čišćenje rejona Orahovica, 
jedino je 9. 5. rano izjutra kompletirana jedna jedinica za osiguranje na liniji 
Kutjevo — Velika, koja je imala da kontroliše obronke na južnoj strani 
planine. Ovo osiguranje je 11. 5. došlo na određenu liniju, pošto su jedinice 
koje su bile angažo-vane morale da se povuku u rejon za ukrcavanje.</p>
<p>6.) Podrška od strane vazduhoplovstva.</p>
<p>Operaciju »Ungeviter« aktivno je pomagao komandant avijacije Hrvatske. Izviđači, 
koji su leteli svakodnevno, uglavnom rano izjutra i po podne donosili su 
dragocene rezultate i pored krajnje nepogodnih prilika za osmatranje usled jakog 
olistavanja šuma. Više akcija borbenih mašina i jurišnih aviona potpomagale 
su kopnene jedinice rušenjem skladišta i razbijanjem delova bandi.</p>
<p>III.<em> Rezultat i iskustva</em></p>
<p>1.) Akcija čišćenja u Papuku, u rejonu Psunja, u Ravnoj gori i zapadno od 
Zvečeva donela je mnogobrojni plen (prilog 4).43 Neprijatelj je u dane kada se 
vodila borba, od 26. 4. do 8. 5. pretrpeo znatne gubitke, dok je, nasuprot tome, 
divizija imala samo neznatne gubitke. (Vidi prilog 5.)44</p>
<p>2.) Za vreme operacije »Ungeviter« ponovo se pokazalo da jedinice nemačko-hrvatske 
policije, koje su bile objedinjene u Borbenoj grupi Pol. puka, ne odgovaraju za 
jednu takvu operaciju niti po komandnom sastavu i obuci niti po opremi. Potpuno 
se ne obazirući na to što mali broj nemačkih oficira i podoficira kod ovih 
jedinica nije dovoljan, hrvatskim vojnicima lično nedostaje obuka da bi mogli 
da se vode u borbu i da bi oni mogli da vode u akciju jedan bataljon ili jednu 
borbenu grupu. Iz toga su, između ostalog, proizašle i nepotpune ocene 
situacije i izveštaji koji nikako nisu odgovarali činjenicama. Nepotrebno 
opterećivanje susednih borbenih grupa i jedinica kopnene vojske bili su neizbežne 
posledice.</p>
<p>Komandovanje Borbenom grupom Pol. puka preko radija bilo je veoma otežano, 
pošto su se, s jedne strane, morala izdavati naređenja opširno u svim 
pojedinostima, a, s druge strane, radio-veza divizije sa Borbenom grupom bila je 
preopterećena usled dugotrajnih radiograma Borbene grupe. Posle jedne tehničke 
radio-smetnje, koja je trajala celu noć, komandant Borbene grupe ostao je pri 
tome da su se svi radiogrami, poslani u vreme smetnje, a koji su usled događaja 
već bili prevaziđeni, morali predati preko radija, što je za posledicu imalo 
ponovno veliko odugovlačenje u dostavljanju izveštaja i zapovesti.</p>
<p>3.) Slične teškoće su nastale i kod angažovanja hrvatskih jedinica. 4. 
hrv. brd. brigada, koja je, bar u početku, anga-žovana samo za zadatke 
osiguranja i zaprečavanja, izvršavala ih je doduše, ali je pri tom pokazivala 
nedostatak inicijative. Pojedine jedinice brigade koje su bile potči-njene 
neposredno jednoj borbenoj grupi izvršavale su svoje zadatke na zadovoljavajući 
način. Jedinice nemačko--hrvatske policije i hrvatskih oružanih snaga mogu se 
sa uspehom angažovati za takve zadatke samo onda ako se one nalaze pod strogom 
komandom. Ali to nije uvek moguće u potrebnom obimu, ako je za dostavljanje 
zapovesti na raspolaganju samo radio.</p>
<p>4.) Bande su u najvećem broju slučajeva zazirale od borbe sa nemačkim 
jedinicama. One su se pokazale osetljivim naročito na artiljerijsku vatru i teško 
naoružanje. Prilikom angažovanja teškog naoružanja, bande su većinom 
uzmi-cale i povlačile se u planinu, gde su se, usled svoje veće pokretljivosti 
na tom terenu, mogle uvek brzo skloniti sa nišana. Jako razuđeni teren, 
obrastao gustim drvećem sa šumaricom, olakšavao im je da brzo umaknu. Pošto 
anga-žovane snage na prostranom i nepreglednom terenu nisu bile dovoljne za 
obrazovanje potpunog obruča opkoljava-nja, i naročito pošto su policijske 
jedinice u tu svrhu polazile u pokret uvek isuviše kasno ili uopšte nisu 
polazile, bandama je uvek bilo moguće da se probiju na onim mestima gde su 
postojale breše.</p>
<p>5.) Za gonjenje ovih bandi i za brzo zatvaranje takvih breša, bezuslovno je 
potrebno imati na raspolaganju brzo pokretne snage kao rezervu.</p>
<p>Obične motorizovane jedinice ne odgovaraju, pak, u šumovitim brdima, pošto 
se one, vezane samo za ceste i bolje puteve, isuviše dugo zadržavaju usled 
zapreka koje su svuda postavljene. Za takve zadatke potrebne su mo-tociklističke 
jedinice koje su brzo pokretne, ali nisu vezane za puteve tako kao motorizovane 
jedinice sa vozilima na četiri točka.</p>
<p>6.) Nedovoljna opremljenost Borbene grupe sa modernim sredstvima veze pričinjavala 
je znatne teškoće za dostavljanje izveštaja i zapovesti. Na primer, prilikom 
pročešlja-vanja rejona zapadno od puta Voćin — Bučko Kamensko od strane 
25. lov. puka, nije se sa sobom mogla nositi radio-stanica srednje jačine. Pokušano 
je da se davanjem jedne komandantske radio-veze održava veza sa pukom koji maršira 
u planinu. Ali domet komandantske radio--stanice takođe nije odgovarao, tako da 
u toku 2 dana nije postojala nikakva veza sa 25. lov. pukom. Radio-zapovest puku 
morala se, na primer, predati preko radio-stanice kod 4. lov. brd. brigade, koja 
je za prenošenje na hrvatsku telefonsku mrežu morala ovaj radiogram da prevede 
na hrvatski jezik. Zapovest je u ruke k-ta puka dolazila sa zakašnjenjem od 
mnogo časova i jako okrnjena. Za takvu operaciju u brdskom terenu na velikom 
prostoru neophodna je opremljenost jedinice sa jednom dalekosežnom 
radio-stanicom koja se može nositi. Nekako bi se moralo predvideti rasterećenje 
na tovarna grla.</p>
<p>7.) Izveštaj o snabdevanju za vreme izvođenja operacije »Ungeviter (Vidi 
prilog 6).45</p>
<p style="text-align: center;" align="center">Dostavljeno:</p>
<p style="text-align: center;" align="center">Prema konceptu</p>
<p style="text-align: center;" align="center"><strong>Brauner</strong>46</p>
<p>1 Snimak originala (pisanog na mašini) u AVII, NAV-T-314, r. 1546, s. 
420—30. Izveštaj je rađen 17. maja, ali ga je Štab 42. lovačke divizije 
dostavio 25. maja.</p>
<p>2, 3 i 9 Dopisano rakom.</p>
<p>4&nbsp;Divizijsko komandno mesto</p>
<p>5i 7 Četvrtasti pečati primaoca.</p>
<p><span lang="DE">6Jedan primerak izveštaja dostavljen je 25. maja i K-di 2 
OkA. <o:p>
</o:p>
</span></p>
<p><span lang="DE">8 »Ungewitter« (»Nepogoda«)<o:p>
</o:p>
</span></p>
<p><span lang="DE">10 Ta grupa je učestvovala u operaciji »Margarete« — 
okupacija Mađarske — u drugoj polovini marta 1944 (vidi dok. br. 29).<o:p>
</o:p>
</span></p>
<p><span lang="DE">11Fuhrungsstab Beauftragter Reichsfuhrer SS fiir Kroatien. 
Opunomoćenik rajhsfirera SS za Hrvatsku bio je tada komandant SS i policije 
SSobergrupenfirer Konstantna Kamerhofer.<o:p>
</o:p>
</span></p>
<p><span lang="DE">12Štab 12. NOU divizije nalazio se 5. maja na grebenu 
Psunja, na G. Klupama (tom V, knj. 27, dok. br. 27).<o:p>
</o:p>
</span></p>
<p><span lang="DE">13Kampfgruppe »Schirovski« (Borbena grupa Širovski). 
Nazvana je, verovatno, po prezimenu k-ta 25. lovačkog puka. Redakcija nije 
mogla da ustanovi njegovo ime.<o:p>
</o:p>
</span></p>
<p><span lang="DE">14lovački puk<o:p>
</o:p>
</span></p>
<p><span lang="DE">15italijanski<o:p>
</o:p>
</span></p>
<p><span lang="DE">16francuski<o:p>
</o:p>
</span></p>
<p><span lang="DE">17Tačan naziv ove ustaške jedinice je: 2. stajaći djelatni 
zdrug.<o:p>
</o:p>
</span></p>
<p><span lang="DE">18Nazvana je, verovatno, po prezimenu (Hofmann) k-ta 2. 
bataljona 40. lovačkog puka. Redakcija nije mogla da ustanovi njegovo ime.<o:p>
</o:p>
</span></p>
<p><span lang="DE">19Tačan naziv jeste: 4. gorski zdrug.<o:p>
</o:p>
</span></p>
<p><span lang="DE">20Tačan naziv jeste: Treća domobranska koturaška bojna.<o:p>
</o:p>
</span></p>
<p><span lang="DE">21142. brdska protivavionska četa<o:p>
</o:p>
</span></p>
<p><span lang="DE">22142. dopunskog bataljona<o:p>
</o:p>
</span></p>
<p><span lang="DE">23Opširno o borbama protiv jedinica 6. korpusa NOVJ vidi 
izveštaj Štaba 6. korpusa NOVJ od 20. maja 1944. o borbama potčinjenih 
jedinica korpusa za vreme ove neprijateljeve operacije od 26. aprila do 8. maja 
1944. godine (tom V, knj. 27, dok. br. 82 i 103).<o:p>
</o:p>
</span></p>
<p><span lang="DE">24 To je operativna karta 42. lovačke divizije sa unetim početnim 
rasporedom nemačkih jedinica i tokom dejstava od 26. aprila do 2. maja 1944 
(AVII, NAV-T-314, r. 1546, s. 431).<o:p>
</o:p>
</span></p>
<p><span lang="DE">25 To je šema rasporeda jedinica NOVJ (AVII, NAV-T-314, r. 
1546. s. 433).<o:p>
</o:p>
</span></p>
<p>26 Na tome području nalazila se 18. brigada 12. NOU divizije (tom V, toj. 
27, dok. br. 82).</p>
<p><span lang="DE">27Domfeld<o:p>
</o:p>
</span></p>
<p><span lang="DE">28Na prostoru Hum — Voćin nalazile su se 21. i 25. brigada 
(Brodska) 28. </span>NOU divizije (tom V, knj. 27, dok. br. 82 i 83).</p>
<p>29Kod Voćina se nalazila 21. NOU brigada. Ona je u dvodnevnim borbama 
razbila te snage (tom V, knj. 27, dok. br. 83).</p>
<p>30Prema izveštaju Štaba 28. NOU divizije od 17. maja 1944, Nemci su zauzeli 
Voćin 2. maja (vidi tom V, knj. 27, dok. br. 83, str. 349).</p>
<p>31Na tome prostoru dejstvovala je Istočna grupa NOP odreda (vidi tom V, knj. 
27, dok. br. 100).</p>
<p>32i 33 Na tom prostoru nalazila se 17. brigada 28. NOU divizije. Brigada je 
uspela da odbaci snage neprijatelja prema Vučjaku i Lomu, ali su Nemci ponovo 
uspeli da potisnu jedinice Brigade (vidi tom V, knj. 27, dok. br. 83).</p>
<p>34&nbsp;Pošto su Nemci uspeli da ovladaju prostorom oko Vučjaka, Loma, 
Ravne gore i Zvečeva, jedinice 28. NOU divizije, u dve kolone, prebacile su se 
u Moslavinu tako što se prva kolona (17. i 25. brigada) smestila na prostor V. 
Vukovje — Rogoza — Bršljanica — Dišnik, a druga kolona (21. brigada) 
povukla se pravcem Metla — Sirač — Kip — Tomašica i zaposela prostor 
Popovac — Kostanjevac — Dišnik (tom V, knj. 27, dok. br. 83).</p>
<p>35To je operativna karta sa ucrtanim dejstvirna nemačko-ustaških jedinica 
od 3. do 8. maja (AVII, NAV-T-314, r. 1546, s. 433).</p>
<p>36To su suhi obroci (konzervirana hrana).</p>
<p><span lang="DE">37Tu borbu je prihvatila 25. NOU brigada (Brodska). U borbi 
za k. 856 na Ravnoj gori vođena je borba prsa o prsa. Nemci su izvršili četni 
protivjuriš (tako da se gazilo po leševima) i Brodska brigada se, pod 
pritiskom jačih snaga, morala povući na Metlu iznad s. Kotu-rića (tom V, knj. 
27, dok. br. 83).<o:p>
</o:p>
</span></p>
<p><span lang="DE">38ordonans<o:p>
</o:p>
</span></p>
<p><span lang="DE">39Tu akciju izvršio je Daruvarski NOP odred. Tom prilikom su 
zarobljeni potpukovnik Vilim Kristofić, zamenik komandanta 4. gorskog zdruga, i 
tumač, dok je poginuo bojnik Dragomir Marković, načelnik štaba (vidi tom V, 
knj. 27, dok. br. 114 i 175).<o:p>
</o:p>
</span></p>
<p><span lang="DE">40Reč je o 1. kozačkoj konjičkoj diviziji.<o:p>
</o:p>
</span></p>
<p>41To jest: Slavonsku Požegu.</p>
<p>42 Reč je o probaju 18. brigade 12. NOU divizije (vidi tom V, knj. 27, dok. 
br. 32 i 103).</p>
<p><span lang="DE">43Prilog broj 4 je izveštaj o plenu (AVII, NAV-T-314 r. 
1546, s. 434—6). Iz njega se vidi, između ostalog, da su Nemci spalili 3 
mosta, 127 baraka, 34 brvnare, 50 stambenih zgrada, 1 bolnicu, 1 klanicu, 2 
vodenice i čitav niz drugih objekata.<o:p>
</o:p>
</span></p>
<p><span lang="DE">44Iz tog pregleda se vidi da su nemačkojustaško-domobranski 
gubici iznosili 63 poginula, 134 ranjena, 46 nestalih, tj. 243 ukupno izbačena 
iz stroja, dok su jedinice NOVJ imale 417 prebrojanih poginulih (AVII, 
NAV-T-314, r. 1546, s. 437).<o:p>
</o:p>
</span></p>
<p><span lang="DE">45Prilog broj 6 je izveštaj o stanju pozadinskih službi 
(AVII NAV-T-314, r. 1546, s. 437—8).<o:p>
</o:p>
</span></p>
<p><span lang="DE">46Jozef (Josef). Bio je tada komandant 42. lovačke divizije 
i imao je čin general-lajtnanta; po poreklu bio je Austrijanac. </span>Bliže o 
njemu vidi dok. br. 13.</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_59.htm"><b>Prethodni dokument</b></a></TD>
<TD><a href="4_12_4_61.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
