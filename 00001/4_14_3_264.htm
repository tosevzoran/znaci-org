<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br>
PRILOG IV -   
DOKUMENTI NEMA&#268;KOG RAJHA 1943. I 1944.  


<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_263.htm"><b>Prethodni dokument</b></a></TD>
<TD><a href="4_14_3_265.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>SPORAZUM KOMANDANTA JUGOISTOKA SA KOMANDANTOM RAVANIČKE 
BRIGADE OD 14. DECEMBRA 1943. O SARADNJI SA NEMAČKIM TRUPAMA U BORBAMA PROTIV 
NOVJ 1</strong></p>
<p>Sporazum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>između vojnog komandanta Jugoistoka, koga zastupa kojnički kapetan First 
Vrede2, i četničkog komandanta pešadijskog kapetana II klase Mihajla Cačića, 
komandanta četničke Rava-ničke brigade.3</p>
<p>1.&nbsp; &nbsp;U oblasti srezova Paraćin, Ćuprija i jednog dela sreza 
Despotovac (vidi kartu)4 obavezuje se kapetan Čačić, za sebe i svoje jedinice 
da će se uzdržavati od svih borbi i sabotaža protiv nemačke vojske, njenih 
saveznika i domaćih jedinica koje se sa ovima zajedno bore.</p>
<p>On se dalje obavezuje da će zaštititi rudnike uglja Sisevac, Senjski 
rudnik, Ravnu reku i Bare od svake sabotaže i da će vraćanjem rudarskih 
radnika, koji su pobegli u šumu, doprineti da se proizvodnja poveća.</p>
<p>Svi mostovi koji se nalaze u oblasti obuhvaćenoj sporazumom, železničke 
pruge, električne centrale, veštačke gradnje i drugi važni pogoni treba da 
imaju istu zaštitu.</p>
<p>2.&nbsp; &nbsp;Na drugoj strani obavezuje se nemačka vojska — za sebe, 
svoje saveznike i domaće jedinice — da će se u pomenu-tom rejonu za vreme 
trajanja ovog sporazuma isto tako uzdržavati od akcija protiv četničkih 
jedinica kapetana Čačića. Sporazumom su obuhvaćeni: s nemačke strane, 
jedinice nemačke vojske i policije, bugarska vojska, Srpski dobrovoljački 
korpus, Srpska državna straža, Ruski zaštitni korpus, srpske vlasti i svi 
vojnoprivredni pogoni koji se nalaze u pomenutoj oblasti, a sa četničke strane 
— sve jedinice kapetana Čačića koje se nalaze u pomenutoj oblasti.</p>
<p>U pomenutoj oblasti, za vreme trajanja sporazuma neće se preduzimati hapšenje 
i akcije protiv pripadnika pokreta Draže Mihailovića ukoliko oni pripadaju 
nadležnosti komandovanja kapetana Čačića, sem u slučaju da su takve mere 
potrebne zbog kažnjivih postopaka pojedinih pripadnika.</p>
<p>U pomenutoj oblasti za vreme trajanja važnosti sporazuma neće se 
preduzimati streljanja talaca samo zbog toga što oni pripadaju pokretu Draže 
Mihailovića.</p>
<p>3.&nbsp; &nbsp;Zaključeno primirje treba da bude preduslov za zajedničku 
borbu protiv komunističkog neprijatelja.</p>
<p>4.&nbsp; &nbsp;Kapetan Čačić potvrđuje da se u oblasti obuhvaćenoj 
sporazumom unutar njemu potčinjenih jedinica ne nalaze pripadnici sila koje su 
u ratu sa Nemačkom niti kao oficiri za vezu, niti u nekom drugom svojstvu.</p>
<p>5.&nbsp; &nbsp;Označena oblast se prepušta četničkim jedinicama kapetana 
Čačića za samostalno vođenje borbe protiv komunista. Ovim se, međutim, neće 
zadirati u prava slobode kretanja nemačkih jedinica itd. u oblasti obuhvaćenoj 
sporazumom.</p>
<p>6.&nbsp; &nbsp;Za vreme trajanja ovog sporazuma nemačka vojska neće vršiti 
posebnu zaštitu rudnika koji se nalaze u oblasti obuhvaćenoj sporazumom.</p>
<p>7.&nbsp; &nbsp;Radi saradnje kao organ za vezu kod kapetana Cačića određuje 
se feldvebel Štajber5 iz nemačke vojne žandarmerije.</p>
<p>8. Ovaj sporazum stupa na snagu 48 časova posle potpisivanja i važi do 15. 
I 1944. U slučaju lojalnog pridržavanja sporazuma od strane četničkih 
jedinica kapetana Cačića u izgled će se staviti i produžavanje ovog 
sporazuma radi borbe protiv komunista.</p>
<p>9. Obostrano će se pomagati propagandna borba protiv komunista. 10. Zaključenje 
ovog sporazuma treba čuvati u tajnosti.</p>
<p>Beograd, 14. decembar 1943.</p>
<p>Po nalogu vojnog komandanta</p>
<p>Jugoistoka:</p>
<p>Pot[pis] First fon Vrede</p>
<p>(Potpis)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
(Potpis)</p>
<p>Za tačnost prepisa</p>
<p>First Vrede Konjički kapetan</p>
<p>&nbsp;</p>
<p>1 Overeni prepis originala (pisanog na mašini) u Arhivu VII, Na, k. 2, reg. 
br. 3/1.</p>
<p>2&nbsp; Furst Wrede.</p>
<p>3&nbsp; Brigada je pripadala Ivankovačkom korpusu.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>4 Karta nije nađena.</p>
<p>5 Schreiber.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_263.htm"><b>Prethodni dokument</b></a></TD>
<TD><a href="4_14_3_265.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
