<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_32.htm"><b>Prethodni dokument</b></a></TD>
<TD><a href="38_34.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:11.5pt;margin-right:22.1pt;
margin-bottom:0mm;margin-left:0mm;margin-bottom:.0001pt;text-align:center;
line-height:13.7pt;mso-line-height-rule:exactly;background:white"><b><span lang="SR-CYR" style="mso-ansi-language:SR-CYR">SPORAZUMI 
ČETNIKA I NEMACA RADI VOĐENJA ZAJEDNIČKE BORBE PROTIV KOMUNISTA</span></b><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Posebno 
teška situacija za četnički pokret bila je pri kraju 1943. godine. Saveznici 
su već počeli da ovom pokretu uskraćuju vojnu i svaku drugu pomoć zbog 
njihove saradnje sa okupatorom, da bi zatim u potpunosti tu pomoć ukinuli. Na 
jugoslovenskom ratištu, usled naglog razvoja NOR-a i brojčanom povećanju 
jedinica NOVJ, naslućivali su se burni događaji, naročito na području 
Srbije, gde je NOVJ usmeravala svoje borbe. U takvoj situaciji rukovodstva četničkih 
odreda traže spasa u što prisnijim odnosima i saradnji sa okupatorom i 
njihovim saradnicima sa kojima je do tada bilo manjih sukoba i čarki. U tom 
cilju lokalni četnički komandanti sklapaju ugovore sa predstavnicima nemačke 
oružane sile, kojima se eliminišu mećusobni nesporazumi i utvrćuju se 
zajedničke mere za borbu protiv komunista. Tim sporazumima četnici, na neki način, 
vrše ponovo neku vrstu legalizacije - nesmetano im se omogućava kretanje na 
terenu, a opet se uspostavljaju dobri odnosi i sa strukturama koje su bile u službi 
okupatora. Ali, tim sporazumima četnici primaju veliku obavezu prema nemačkim 
oružanim snagama. Takvim sporazumima lokalnih komandanata pokrivena je čitava 
Srbija.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:.25pt;margin-right:0mm;margin-bottom:0mm;
margin-left:69.6pt;margin-bottom:.0001pt;line-height:14.15pt;mso-line-height-rule:
exactly;background:white"><span lang="SR-CYR" style="mso-ansi-language:SR-CYR">Evo 
kakva je bila sadržina tih sporazuma:</span><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Inspektor 
četničkih odreda Draže Mihailovića pukovnik Jevrem Simić 7. januara 1944. 
godine sklopio je ugovor sa Vojnoupravnim komandantom jugoistoka nemačkim oružanih 
snaga, koji je bio produženje ugovora sklopljenog 27. novembra 1943. Delovi tog 
ugovora su:</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">&quot;1. 
Svrha sporazuma je zajedničko vođenje borbe protiv komunističkih partizana, u 
kom cilju će se sve jedinice četnika DM potčinjene Jevremu Simiću uklopiti u 
borbu nemačkih i bugarskih °Ružanih snaga, kao i srpskih vladinih jedinica, 
protiv komunista. Pri tome je predvićena izgradnja zajedničke obaveštajne službe, 
kao i mećusobno pružanje podrške.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">2. 
Ugovorno područje obuhvata sledeće srezove: Umka, Vra<sup>č</sup>ar, Grocka, 
Podunavlje, Jasenice, Kosmaj, Mladenovac, Oplenac, Orašac, kačarski, 
Kragujevac, gružanski, lepenički, Veliki Orašac i kolubarski </span>II<span lang="SR-CYR" style="mso-ansi-language:SR-CYR">.<o:p>
</o:p>
</span></p>
<p class="MsoNormal" style="margin-top:.95pt;margin-right:.5pt;margin-bottom:
0mm;margin-left:0mm;margin-bottom:.0001pt;text-align:justify;text-indent:38.9pt;
line-height:13.45pt;mso-line-height-rule:exactly;mso-list:l52 level1 lfo3;
tab-stops:50.15pt;background:white"><span lang="SR-CYR" style="mso-ansi-language:SR-CYR">3.<span style="font:7.0pt &quot;Times New Roman&quot;">&nbsp;&nbsp; 
</span>Na ugovornom području neće se za vreme trajanja sporazuma vršiti hapšenje 
i dejstva protiv pripadnika pokreta DM ukoliko ne bi takve mere bile nužne zbog 
krivičnih dela pojedinih pripadnika.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:0mm;margin-bottom:.0001pt;text-align:justify;text-indent:38.9pt;
line-height:13.45pt;mso-line-height-rule:exactly;mso-list:l52 level1 lfo3;
tab-stops:50.15pt;background:white"><span lang="SR-CYR" style="mso-ansi-language:SR-CYR">4.<span style="font:7.0pt &quot;Times New Roman&quot;">&nbsp;&nbsp; 
</span>Pukovnik Simić potvrđuje da se na ugovornom području unutar jedinica 
koje su njemu potčinjene ne nalaze pripadnici sila koje su u ratu sa Nemačkom, 
niti kao oficiri za vezu, niti u bilo kojem drugom svojstvu....<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:0mm;margin-bottom:.0001pt;text-align:justify;text-indent:38.9pt;
line-height:13.45pt;mso-line-height-rule:exactly;mso-list:l52 level1 lfo3;
tab-stops:50.15pt;background:white"><span lang="SR-CYR" style="mso-ansi-language:SR-CYR">5.<span style="font:7.0pt &quot;Times New Roman&quot;">&nbsp;&nbsp; 
</span>Za vreme trajanja ugovora suzdržaće se četnici DM svake neprijateljske 
delatnosti prema nemačkim, bugarskim i srpskim jedinicama i ustanovama 
policije, kao i protiv vojnih i civilnih upravnih organa. Regrutacija za 
jedinice srpske vlade neće se sprečavati, čak ni propagandom. Jednako će se 
prekinuti vršenje represalija i pretnji prema porodicama onih Srba koji su u 
službi srpske vlade, ili okupacionog aparata kao vojnici, činovnici, nameštenici, 
radnici, ili u bilo kojem drugom svojstvu.<o:p>
</o:p>
</span></p>
<p class="MsoNormal" style="margin-top:19.2pt;margin-right:.5pt;margin-bottom:
0mm;margin-left:.25pt;margin-bottom:.0001pt;text-align:justify;text-indent:
38.65pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">7. 
Četnici DM obavezuju se da će se u ugovornom području isključivo angažovati 
u borbi protiv komunističkih partizana i time podupirati borbu snaga za održavanje 
poretka u Srbiji.<o:p>
</o:p>
</span></p>
<p class="MsoNormal" style="margin-top:19.2pt;margin-right:.5pt;margin-bottom:
0mm;margin-left:.25pt;margin-bottom:.0001pt;text-align:justify;text-indent:
38.65pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">9. 
Četnici DM će, ukoliko su njihove snage dovoljne, smesta prihvatiti borbu sa 
takvim jedinicama. Po potrebi, u tom cilju će ih se snabdevati municijom i 
sanitetskim materijalom.</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:38.4pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Ukoliko 
snage četnika DM nisu dovoljne, pružiće im snage za održavanje poretka pomoć 
jedinicama, a po potrebi i teškim naoružanjem. Ranjeni četnici DM zbrinjavaće 
se u nemačkim bolnicama.<o:p>
</o:p>
</span></p>
<p class="MsoNormal" align="center" style="margin-top:9.85pt;margin-right:0mm;
margin-bottom:0mm;margin-left:1.7pt;margin-bottom:.0001pt;text-align:center;
background:white"><b><span lang="SR-CYR" style="font-family:Arial;mso-ansi-language:
SR-CYR">* * *</span></b><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="margin-top:16.3pt;margin-right:.25pt;margin-bottom:
0mm;margin-left:.25pt;margin-bottom:.0001pt;text-align:justify;text-indent:
38.9pt;line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">11. 
Po međusobnom dogovoru četnici DM preuzimaju i dele odgovornost za obezbeđenje 
saobraćajnih uređaja i sredstava protiv napada, pljačke i sabotaže, takođe 
i sa strane Anglo-Amerikanada i njihovih dejstava sa zemlje.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.4pt;
line-height:11.75pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Zaključenje 
ovog sporazuma treba držati u strogoj tajnosti&quot;.<sup>152</sup><o:p>
</o:p>
</span></p>
<p class="MsoNormal" style="margin-top:1.9pt;margin-right:0mm;margin-bottom:0mm;
margin-left:.25pt;margin-bottom:.0001pt;text-align:justify;text-indent:38.9pt;
line-height:12.95pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Ovo 
su samo delimično najvažnije obaveze koje četnici preuzimaju da izvršavaju 
prema nemačkim oružanim snagama.<o:p>
</o:p>
</span></p>
<p class="MsoNormal" style="margin-left:38.65pt;line-height:12.95pt;mso-line-height-rule:
exactly;background:white"><span lang="SR-CYR" style="mso-ansi-language:SR-CYR">Takve 
ugovore sklopili su:</span></p>
<p class="MsoNormal" style="margin-top:1.2pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Devetnaestog 
novembra 1943. komandant Limsko-sandžačkog četničkog odreda Vojislav Lukačević 
sklopio je sličan ugovor, a na drugoj strani u sporazum su uključeni nemački 
Veramaht i policija, bugarska vojska, SDK, SDS, RZK, sprske vlasti i privredna 
preduzeća. Ugovorene obaveze se odnose na područja Bajina Bašta-Drina-Tara-Bijelo 
Polje-Rožaj-Kosovska Mitrovica-Ibar-Kraljevo-Čačak-Užice.<sup>153</sup><o:p>
</o:p>
</span></p>
<p class="MsoNormal" style="margin-top:.25pt;margin-right:.7pt;margin-bottom:
0mm;margin-left:0mm;margin-bottom:.0001pt;text-align:justify;text-indent:38.4pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Četrnaestog 
decembra 1943. sporazum je sačinjen izmeću nemačkog vojnog komandanta 
Jugoistoka, koga je zastupao konjički kapetan First Vrede, i komandanta Ravaničke 
brigade kapetana </span>II<span lang="SR-CYR" style="mso-ansi-language:SR-CYR"> 
klase Mihaila Čačića, koji se odnosi na srezove Paraćin, Ćuprija i deo 
sreza Despotovca.<sup>154</sup><o:p>
</o:p>
</span></p>
<p class="MsoNormal" style="margin-top:.25pt;margin-right:.5pt;margin-bottom:
0mm;margin-left:0mm;margin-bottom:.0001pt;text-align:justify;text-indent:38.4pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Takav 
sporazum je 25. decembra 1943. godine sklopljen izmeću nemačke 
Krajskomandature u Zaječaru i voće DM odreda u okrugu Zaječar potpukovnika 
Ljuba Jovanovića za srezove južno od Jabukovca, Negotina, Salaša, Bor/Zlot, 
Zaječara, Voljevca, Andrijevca i Knjaževca.<sup>155</sup><o:p>
</o:p>
</span></p>
<p class="MsoNormal" style="margin-right:.7pt;text-align:justify;text-indent:
38.4pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Prema 
izveštaju Feldkomandature iz Čačka od 25. marta 1944. nemačkom komandantu 
Jugoistoka o pregovorima koji su vođeni sa komandantom Drugog ravnogorskog 
korpusa Predragom Rakovićem, po nalogu svog komandanta Draže Mihailovića, 
ponovo je precizirano: da sigurno ne postoji namera da se planira opšti 
ustanak, da se četnici DM zalažu za primirje na teritoriji čitave Srbije; 
izražava se spremnost za borbu protiv komunista i izvan Srbije, uz obaveznu 
isporuku municije. Izražena je želja da se održi konferencija izmeću nemačkog 
opunomoćnika i generala Trifunovića. Raković je zamolio da stalno dobija 
vagone za prevoz pripremljenih namirnica za četnike u borbi od Čačka do odrećene 
stanice najbliže ratištu. Izražena je zabrinutost što Rusi napreduju na istočnom 
frontu, pa je izražena spremnost da se četnici bore i na drugim evropskim 
frontovima.<sup>156</sup><o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Vrhovna 
četnička komanda je činila sve da se u svetu ne sazna njihova saradnja sa 
okupatorskim snagama i zajednička borba protiv NOVJ. U tom cilju posebna 
kontrola je uvedena prema voj-nim misijama Engleske i Amerike, koje su se 
nalazile pri četničkim štabovima. Njima nije bilo dozvoljeno da budu blizu 
područja na kojima su vođene borbe, već su udaljivani sa tih terena. Posebno 
je kontrola vršena nad engleskim brigadirom Armstrongom, koji je prvi počeo da 
o saradnji četnika sa okupatorom obaveštava svoju vladu u Londonu.<sup>157</sup><o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:37.2pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Već 
polovinom aprila težište ratnih zbivanja je preneto na užičko područje. U 
tom pravcu nadirala je druga kolona NOVJ iz Sandžaka i kretala se prema Užicu, 
a u istom pravcu su krenule i jedinice NOVJ koje su prethodno vodile borbu u 
dolini Studenice i na području Dragačeva. Njihov cilj je bio dublje prodiranje 
u Srbiju da bi se na ovom području rasplamsao ustanak koji je gušen od četnika, 
SDS, SDK i Nemaca. Suprotstavljajući se jedinicama NOVJ, opet su se našli svi 
zajedno, čiji je cilj bio sprečiti ovim jedinicama da prodru u Srbiju, a ako 
to bude moguće, i - uništiti ih. Ova združena formacija, koja je bila znatno 
brojnija, uspela je posle skoro jednomesečnih borbi da onemogući prodor 
proletera u Srbiju i da te jedinice vrati u Sandžak.<o:p>
</o:p>
</span></p>
<p class="MsoNormal" style="margin-left:.7pt;text-align:justify;text-indent:37.45pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Ali, 
i pored toga što jedinice NOVJ nisu uspele da se dugo vremena zadrže na području 
Srbije, one su ostavile u narodu veoma dobar utisak za dalje jačanje 
partizanskih odreda u Srbiji i jačanje NOP-a. Narod je video dobro organizovanu 
i disciplinovanu vojsku, koja se u mnogo čemu razlikovala od četničkih 
jedinica, koje su bile prezrene i omražene zbog svega onoga kako su se ponašale 
prema građanima. Možda je tu razlika izmeću ovih jedinica dosta dobro uočio 
Živko Topalović, jedan od ideologa ravnogorskog pokreta. U svom izveštaju 
Mihailoviću, on pored ostalog kaže: &quot;Imao sam prilike da na jednom delu 
fronta vidim ove borbe i sebi stvorim utisak o obe vojske. Video sam ogromne 
razlike: udarna snaga komunističkih jedinica bila je mnogo veća od Dražinih 
trupa... Imali su u svom sastavu pretežno mladež, ali odane ljude iz drugih 
krajeva zemlje i prema tome lako pokretne. Borci sa puškom bili su odani i snažni 
mladići, golobrade momčadije i devojke upotrebljavani su kao 
&quot;Alauka&quot;, koji se deru i vrište zaplašujući protivnika, zalazeći 
mu za leđa. U njihovoj taktici igrala je važnu ulogu slanje patrola, ili malih 
odeljenja u duboku pozadinu protivnika, gde bi pucnjavom, a naročito bacanjem 
bombi izazvali paniku..,<sup>158</sup><o:p>
</o:p>
</span></p>
<p class="MsoNormal" style="text-align:justify;text-indent:37.9pt;line-height:
13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Posle 
borbenih operacija protiv NOVJ koje su okončane u maju, Vrhovna četnička 
komanda izvršila je reorganizaciju svojih jedinica. Podrazumevale su se i mnoge 
kadrovske promene. Izvršen je i teritorijalan raspored jedinica koje bi se 
mogle bolje suprotstaviti novim napadima snaga NOVJ. Predrag Raković sa svojim 
jurišnim korpusom upućen je u Toplicu i Župu. Na tom području u proleće 
1944. godine naglo se razvijao partizanski pokret, tako da je ovde stvoreno 
nekoliko jakih divizija NOVJ. Cilj je bio uništigi ove jedinice i sprečiti 
njihovo nastupanje prema Kopaoniku, gde je trebalo da se sretnu sa jedinicama 
NOVJ koje su nadirale iz Sandžaka i Crne Gore. Operacije na ovom području 
protiv NOVJ vodile <i>ku </i>zajedno nemačke i bugarske jedinice, kao i SDS i 
SDK. U ovim borbama četnici su imali četiri jurišna korpusa sa oko 10.000 
pripadnika. Borbe su bile teške. Nemci su četnike snabdevali municijom, a oni 
su u toku borbe izvršavali naredbe nemačke komance. Nemci četnicima nisu 
davali savremeno naoružanje, već samo municiju za naoružanje koje su ovi 
posedovali. U toku tih borbi načelnik štaba četničke grupe na tom području 
Neško Nedić obraća se nemačkom komandantu grupe jedinica u Kruševcu sa 
molbom da im se, pored municije, isporuče i nove vrste oružja, naročito teških. 
O tim razgovorima nemački komandant izveštava svoju višu šmandu: &quot;Oni 
su spremni da se bore protiv komunizma svuda tamo gde bi ih poslali... Na drugoj 
strani Nedić je molio ponovnu pomoć <i>u </i>vidu isporuke municije i naoružanja, 
naročito teškog naoružanja. Četnici su spremni da daju svaku garanciju da će 
se isporučeno moružanje i municija upotrebiti samo protiv komunizma&quot;.<o:p>
</o:p>
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:1.7pt;margin-bottom:.0001pt;text-align:justify;text-indent:36.0pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Dalje 
se Nedić obavezuje: &quot;Kao dokaz svog unutrašnjeg raspoloženja, ponudio se 
da lično u daljoj borbi na istočnom frontu posle čišćenja Srbije od 
komunizma i siguran je da bi to slično njemu<i> </i>učinio veliki broj četnika&quot;.&quot;'<sup>J</sup><o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:1.9pt;margin-bottom:.0001pt;text-align:justify;text-indent:35.75pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
toku žestokih borbi na području Toplice, Župe i Kopaonika četničke jedinice 
su pretrpele težak poraz. I ovde je veliki broj mobilisanih seljaka, i pored 
toga što su iza borbenog stroja vrebale begunce crne trojke, napustio svoje 
jedinice, a neke od tih edinica bile su potpuno rasturene. O stanju u njima 
posle završenih borbi svedoče njihovi komandanti.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Zastupnik 
komandanta Drugog jurišnog korpusa Milan Medić u svom izveštaju od 14. 
avgusta navodi: &quot;U toku 6, 7, 8. i 9. avgu-:ta, Korpus je imao 20 mrtvih, 
69 ranjenih, tri nestala, a iz Šumadijske brigade na dan 7. avgusta 1944. 
godine, pobeglo je 124 vojnika. Neprijatelj je imao 78 mrtvih, tri zarobljena i 
više ranjenih.&quot;<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Zastupnik 
komandanta Prvog jurišnog korpusa Dušan Lazarević 12. avgusta, u svom izveštaju 
o borbenim dejestvima od 6. do 9. avgusta, navodi: &quot;Do sada se zna da se 
prikupilo u jedinice ovog korpusa oko 1.200 do 1.250 vojnika i starešina. Za 
ostalih 1.000 vojnika i starešina još se ništa ne zna. Prepričavanja su 
razna. Saznaje se da su dosta komunisti zarobili&quot;.<sup>š</sup></span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Saradnja 
i kordinacija u borbi četničkih jedinica sa nemačkim i bugarskim jedinicama 
sa SDS i SDK u borbi protiv NOVJ bila je potpuna. O tome svedoče mnoga 
dokumenta.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Komandant 
Trećeg jurišnog korpusa Vojislav Tufegdžić iz Četvrte grupe Račićevih 
jurišnih korpusa 9. jula 1944. godine narećuje svojim brigadama da napadnu 25. 
srpsku diviziju NOV J na planini Jastrebcu, pa ih obaveštava o položaju koji 
zauzimaju njihovi saveznici na liniji fronta: &quot;Prema ovoj komunističkoj 
diviziji angažovano je više bataljona Nemaca i pet batanjona ljotićevaca. 
Nemci i ljotićevci 11. ov. m. preuzeće napad na Jastrebcu celom dužinom 
pravac sever-jug. Bugarske jedinice zatvoriće pravac 
Prokuplje-Blace&quot;.&quot;'<sup>1</sup></span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">U 
direktivi komandanta Četvrte grupe jurišnih korpusa majora Dragoslava Račića 
19. jula 1944. godine daju se uputstva jedinicama za predstojeću borbu protiv 
21. srpske divizije NOVJ u oblasti Jablanice. Račić piše: &quot;Prema 
komunističkim snagama u oblasti Jablanice počinje napad 20. jula sa jačim 
snagama:<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">27. 
bugarska divizija sa težištem na svom desnom krilu napada pravo na jug sa 
odsekom Kuršumlija-Prokuplje koju liniju su Bugari kao polazni položaj zauzeli 
u toku 19. jula.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Peti 
dobrovoljački bataljon krenuo je u toku 19. jula od Leskovca prema Lebanu sa 
zadatkom da sa istoka napadnu komunističke snage u Jablanici.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Na 
planini Kukavici i duž nove srpsko-bugarske granice nalazi se pet bugarskih 
divizija sa zadatkom da spreče izvlačenje partizana u tom pravcu&quot;.'<sup>62</sup><o:p>
</o:p>
</span></p>
<span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">Početkom avgusta jedinice NOVJ počele su da 
nastupaju iz Doline Lima prema Zlatiboru sa zadatkom da se probiju na područJ<sup>e</sup> 
Suvobora i Rudnika, ka centralnoj Srbiji. Težište borbi se prenosi sa područja 
Toplice, Župe i Kopaonika ka okolini Užica. I na ovom području, pod naletom 
jedinica NOVJ, četničke snage su <sup>Se</sup> rasturale. Najveća stradanja 
su pretrpele na Jelovoj gori. Tu je bio njihov kraj, uz manje otpore koje su pružale 
jedinicama NOVJ na drugim mestima. Mnogi nasilno mobilisani, koji su ovde napuštali 
četničke jedinice, više se nisu u njih vraćali.</span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_32.htm"><b>Prethodni dokument</b></a></TD>
<TD><a href="38_34.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

