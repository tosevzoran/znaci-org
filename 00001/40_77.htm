<html>
<head>
<meta http-equiv="Content-Type" content="text/html; charset=utf-8">

<title>Jozo Tomasevich: CETNICI U DRUGOM SVJETSKOM RATU 1941-1945</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jozo Tomasevich: CETNICI U DRUGOM SVJETSKOM RATU 1941-1945</b><br>


<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_76.htm"><b>Prethodni dokument</b></a></TD>
<TD><a href="40_78.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3 style="text-indent:10.0mm"><span lang="HR" style="mso-ansi-language:HR">DALJNJI 
POKUŠAJI PRIBLIŽAVANJA SAVEZNICIMA<o:p>
</o:p>
</span></h3>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">U 
poruci od 13. novembra 1944. koju je generalu </span>Wilsonu<span lang="HR" style="mso-ansi-language:HR">, 
Vrhovnom savezničkom komandantu Sredozemlja, poslao preko dra Živka Topalovića, 
svog predstavnika u Italiji, Mihailović je ponudio da će sve svoje trupe — 
za koje je tvrdio da imaju oko 50.000 ljudi - prevesti pod komandu generala </span>Wilsona<span lang="HR" style="mso-ansi-language:HR"> 
i izrazio je svoju spremnost da se lati bilo kojeg zadatka koji bi mu bio određen 
na Balkanu ili na bilo kojem drugom ratištu. Vrijeme u koje je podnesen ovaj 
apel — a došao je manje od dvije sedmice nakon što je pukovnik </span>McDowell<span lang="HR" style="mso-ansi-language:
HR"> iz četničkog glavnog štaba otišao u Italiju - nagovještava da je 
Mihailović, koji je u </span>McDowella<span lang="HR" style="mso-ansi-language:
HR"> polagao velike nade, pretpostavljao da je </span>McDowell<span style="mso-ansi-language:HR"> 
</span>s<span lang="HR" style="mso-ansi-language:
HR"> uspjehom pokrenuo njegov plan za promjenu politike zapadnih Saveznika u 
smislu pružanja jake pomoći četnicima. Mihailović se vjerojatno nadao da će 
svojom porukom potkrijepiti </span>McDowellove<span lang="HR" style="mso-ansi-language:
HR"> napore. U tome se je razočarao, ali kad je kratko nakon toga </span>Wilsona<span lang="HR" style="mso-ansi-language:HR"> 
zamijenio feldmaršal </span>Harold<span style="mso-ansi-language:HR"> </span>Alexander<span lang="HR" style="mso-ansi-language:
HR">, Mihailović se ohrabrio i opet pokušao. Prema Topaloviću, Mihailović </span><span lang="DE" style="mso-ansi-language:DE">je</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">Alexandera</span><span lang="HR" style="mso-ansi-language:HR"> 
smatrao svojim prijateljem. Po Mihailovićevom nalogu Topalović je 29. novembra 
poslao </span>Alexanderu<span lang="HR" style="mso-ansi-language:HR"> 
memorandum, tražeći da se Mihailovićeve trupe — u tom pismu procijenjene na 
oko 55.000 </span><span lang="DE" style="mso-ansi-language:DE">do</span><span lang="HR" style="mso-ansi-language:
HR"> 57.000 ljudi — stave pod savezničku komandu i upotrijebe pri hvatanju i 
uništavanju nekih 40.000 Nijemaca na povlačenju iz Grčke i Albanije koji su 
se nagomilali na području Skadarskog jezera u sjevernoj Albaniji.<sup>3</sup> 
Ali </span><span lang="DE" style="mso-ansi-language:DE">Alexander</span><span lang="HR" style="mso-ansi-language:HR"> 
se, kao i njegov prethodnik, nije pomučio ni da potvrdi primitak Mihailovićeve 
poruke. Prema sada jasnoj politici Saveznika koji su pomagali Tita i NOVJ, 
nikakav oblik suradnje s četnicima nije dolazio u obzir; čini se da je samo 
Mihailović ustrajao u nadi da će Saveznici preispitati ovu svoju politiku.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">3 
Za tekst poruka koje je Mihailović preko Topalovića uputio generalu </span><span style="font-size:7.0pt">Wilsonu</span><span lang="HR" style="font-size:7.0pt;mso-ansi-language:HR"> 
i feldmaršalu </span><span lang="DE" style="font-size:7.0pt;mso-ansi-language:DE">lexanderu</span><span lang="HR" style="font-size:7.0pt;mso-ansi-language:HR">, 
</span><span lang="DE" style="font-size:7.0pt;mso-ansi-language:DE">vidi</span><span lang="HR" style="font-size:7.0pt;mso-ansi-language:HR"> 
Topalović, »Posljednji pokušaj«.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Pod 
postojećim okolnostima Saveznike je malo zanimalo što se događa s jemačkim 
trupama na području Skadarskog jezera, a na važnim područjima Mihailović im 
nije bio u stanju pomoći. </span>Alexander<span lang="HR" style="mso-ansi-language:HR"> 
je još uvijek gajio neodređene nade da će se probiti dolinom rijeke Po i kroz 
sjevernu Italiju, dovoljno brzo da preko Slovenije stigne do Beča prije Rusa.<sup>4</sup> 
Ali njemačka se obrana u Italiji pokazala kao vrlo čvrsta, i kad savezničke 
snage jednom stignu do Slovenskog primorja, pomoć je mogla doći samo od Tita a 
ne od Mihailovića čije su snage bile u Sandžaku i Crnoj Gori, nekih 450 
kilometara na jugoistoku.<sup>5</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">4 
</span><span style="font-size:7.0pt">Alexander</span><span lang="HR" style="font-size:7.0pt;
mso-ansi-language:HR">, str. 138, 151.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">5 
Osim toga je general Trifunović, koji je zapovijedao srbijanskim četnicima 
koji su se prebacili u indžak, rekao i samom Mihailoviću: »Ovo su izbeglice, 
sa njima se ništa ne može.« </span><i><span style="font-size:7.0pt">The Trial 
of Dra^a </span><span lang="HR" style="font-size:7.0pt;mso-ansi-language:HR">ihailović, 
</span></i><span lang="HR" style="font-size:7.0pt;mso-ansi-language:HR">str. 
260.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Nije 
čudo da je s obzirom na položaj četnika Mihailovićev optimizam počeo splašnjavati. 
Krajnji neuspjeh njegovih apela </span>Wilsonu<span style="mso-ansi-language:HR"> 
</span>i<span style="mso-ansi-language:HR"> </span>Alexanderu<span lang="HR" style="mso-ansi-language:
HR">, te </span>McDowellova<span lang="HR" style="mso-ansi-language:HR"> nemoć 
da u </span>Washingtonu<span lang="HR" style="mso-ansi-language:HR"> dođe do 
nekog rezultata, odražavaju se, čini se, i u Mihailovićevoj poruci od 5. 
decembra 1944. njegovim predstavnicima u inozemstvu. »U narodu vlada veliki 
strah da će komunisti zavladati cijelom Jugoslavijom,« kaže se u poruci. »Jedini 
spas očekuje se od Amerikanaca i Engleza. Međutim oni se ne iskrcavaju i to 
stvara u narodu veliku depresiju.«<sup>6</sup>. Od Fotića iz </span>Washingtona<span lang="HR" style="mso-ansi-language:HR"> 
stigao je odgovor (s datumom 15. decembra 1944) koji je obeshrabrujući i želi 
ohrabriti:<o:p>
</o:p>
</span></p>
<p class="MsoNormal" style="margin-left:10.0mm;mso-pagination:widow-orphan"><i><span lang="HR" style="mso-ansi-language:HR">U 
ovim teškim trenucima, najsrećnije rešenje za vas i vaše hrabre borce bilo 
bi, da budete stavljeni pod savezničku komandu i sa njima zajedno učestvujete 
u konačnoj borbi za oslobođenje otadžbine. Ovo na žalost izgleda da je 
nemoguće postići. Zato smatram da bi bilo od presudne važnosti za vas da 
ostanete u zemlji i da prilagodite vašu aktivnost prilikama, i da izbegavate 
svaki sukob sa Rusima. Vaš eventualni odlazak iz zemlje bio bi odmah do 
krajnosti iskorišćen od naših neprijatelja, koji bi kroz njihovu propagandu 
pretstavili tu činjenicu kao dokaz vašeg izdajstva. Srpski narod bi se osećao 
napušten i bez vođe; dok bi Vaše ostajanje u zemlji pretstavljalo simbol 
njegove nesalomive volje da se odupre nametnutoj vlasti partizana i njihovih neželjenih 
vođa. To bi narodu služilo za potstrek u odluci da se bori do kraja za svoja 
prava: da sam odlučuje o svom opstanku i sudbini. Bilo bi od velike koristi ako 
bi mogli udesiti da se jedna grupa intelektualaca izvuče iz zemlje da nas 
potpomognu u našoj aktivnosti medu našim prijateljima.<sup>7</sup><o:p>
</o:p>
</span></i></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">6 
Jovan Đonović, »Izvještaji generala Mihailovića iz kraja 1943. i 1944. 
godine«, str. 66.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">7 
</span><span style="font-size:7.0pt">Ibid</span><span lang="HR" style="font-size:7.0pt;
mso-ansi-language:HR">, </span></i><span lang="HR" style="font-size:7.0pt;
mso-ansi-language:HR">str. 66 - 67.<o:p>
</o:p>
</span></p>
<span lang="DE" style="font-size:10.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Ovo</span><span lang="DE" style="font-size:10.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:HR;mso-fareast-language:
EN-US;mso-bidi-language:AR-SA"> </span><span lang="DE" style="font-size:10.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:DE;mso-fareast-language:EN-US;mso-bidi-language:AR-SA">je</span><span lang="HR" style="font-size:10.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA"> još jedna </span><span lang="DE" style="font-size:10.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
DE;mso-fareast-language:EN-US;mso-bidi-language:AR-SA">od</span><span lang="HR" style="font-size:10.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA"> brojnih ironija drugog svjetskog rata u Jugoslaviji, naime to da je Fotić, 
jedan od najodanijih Mihailovićevih sljedbenika, a nakon smjenjivanja Purićeve 
vlade najvažniji i najsposobniji predstavnik Mihailovića i velikosrpskih snaga 
u inozemstvu, u najboljoj namjeri savjetovao Mihailoviću da učini upravo ono 
što mu je kradomice, naravno iz sasvim drugih razloga, počela nešto malo 
kasnije savjetovati i služba sigurnosti </span><span style="font-size:10.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:EN-US;mso-fareast-language:EN-US;
mso-bidi-language:AR-SA">NOP</span><span lang="HR" style="font-size:10.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:HR;mso-fareast-language:EN-US;mso-bidi-language:AR-SA"> — to 
jest, da ostane u zemlji.</span>
<p>
<br>
<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_76.htm"><b>Prethodni dokument</b></a></TD>
<TD><a href="40_78.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

