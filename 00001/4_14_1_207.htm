<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_206.htm"><b>Prethodni dokument</b></a></TD>
<TD><a href="4_14_1_208.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 207</strong></p>
<p align="center"><strong>PISMO KOMANDE BOSANSKIH ČETNIČKIH ODREDA OD 14. 
DECEMBRA 1942. DRAŽI MIHAILOVIĆU O STAVU KOMANDE PREMA NJEMU I NJEGOVOM ŠTABU 
I O MESTU BOSNE U POSLERATNOJ DRŽAVI1</strong></p>
<p align="center">KOMANDA BOSANSKIH ČETNIČKIH ODREDA</p>
<p align="center">Br. 226 14 decembra 1942. g.</p>
<p align="center">GOSPODINU MINISTRU VOJSKE I MORNARICE BRATU DRAŽI MIHAILOVIĆU</p>
<p>Negde u Jugoslaviji</p>
<p>Poštovani Gospodine Ministre i dragi brate,</p>
<p>Otkako je osnovana zajednička Komanda Bosanskih Četničkih Odreda 1. i 2. 
jula o.g. u Srpskoj Grabskoj2 u srezu dobojskom u nameri da se svi mi srpski 
borci u Bosni pove-žemo međusobno i da uhvatimo vezu sa Vama, kao našim 
Ministrom Vojske i Mornarice i glavnim prestavnikom Nj. V. Kralja Petra II u 
okupiranoj otadžbini, mi smo već nekoliko puta nastojali i trudili se na sve 
moguće načine da stupimo u direktnu vezu s Vama.3 Nažalost, svi ti naši pokušaji 
nisu imali onih uspjeha koje smo mi pretpostavljali i želeli.</p>
<p>Radi toga mi Vam opet upućujemo svoje delegate koji treba da stupe uime ove 
komande u direktnu vezu s Vama, da Vam izlože stanje stvari kod nas u vezi sa 
borbom protiv Nemaca, Ustaša, Talijana i komunista, a u isto vreme da od Vas 
uime Nj. V. Kralja prime sve potrebne daljne upute kako treba da se ponašamo u 
daljnim -situacijama i koja sretstva treba da primenimo.</p>
<p>Molimo Vas da u izlaganjima prema našim delegatima no budete rezervisani, 
nego da im dadnete pravu sliku o današnjoj situaciji a to treba da učinite u 
toliko pre što se svi mi borimo pod parolom: »S verom u Boga, za Kralja i Otadžbinu!«</p>
<p>Sa svoje strane mi Vas uveravamo da su ova naša načela i naši principi u 
borbi sasvim iskreni i da mi Srbi iz Bosne potpuno vežemo svoju sudbinu sa 
sudbinom Srbije, jer smatramo da je Srbija naša matica i sve borbe koje danas 
podnosimo i bitke koje vojujemo smatramo neophodno potrebnim da bi se jednom za 
sva vremena dokazalo da je Bosna samo sastavni deo srpskih zemalja, t.j. onih 
predela u kojima i geografski i istoriski i statistički Srbi imaju pravo da te 
predele nazivaju srpskom zemljom, pa na osnovu toga imaju pravo i da traže da 
sva ta područja treba da uđu u sastav nove slobodne i samostalne srpske države.</p>
<p>Ukoliko razvoj događaja i svršetak ovog krvavog rata budu omogućili da se 
stvori i jedna država koja je veća od onih područja na koja Srbi imaju pravo 
po istoriji i po naseljenosti, mi se tome nećemo protiviti, ali pod uslovom da 
se tačno preciziraju i pismeno utvrde odnosi svih onih koji treba da žive u 
toj našoj novoj državi.</p>
<p>Molimo Vas Gospodine Ministre i dragi brate, da sva stradanja Srba u 
Nezavisnoj Državi Hrvatskoj, naše poglede u pogledu organizovanj a buduće naše 
države, borbe četnika protiv okupatora, ustaša i komunista izložite Nj. V. 
Kralju i našoj Vladi u Londonu, a isto tako da poradite, da se sa svim tim 
upoznaju politički i kulturni prestavnici čitavog sveta. Potrebne podatke o 
tome koliko su stradali Srbi u Nezavisnoj Državi Hrvatskoj, o borbama i žrtvama 
koje smo mi dosada pretrpeli i podneli, daće Vam sasvim istinite podatke 
delegati koje upućujemo.</p>
<p>S druge strane želimo da naglasimo da bi za uspešno vođenje borbi protiv 
Nemaca, Talijana, Ustaša i komunista bilo potrebno da nam se pruži hitna i 
neophodna pomoć u oružju svih vrsta, municije prema vrsti oružja, a zatim 
pomoć u odeći i obući, jer su svi naši borci ostali gotovo goli i bosi.</p>
<p>Sve detalje u tome pogledu treba da odredite i utvrdite sa delegatima koje 
Vam šaljemo.</p>
<p>Ponovno naglašavamo da ostajemo kao borci verni zakletvi koju smo položili 
Nj. V. Kralju Petru II i spremni smo u svakom času da izvršimo svako Njegovo 
naređenje kao i svako Vaše naređenje, jer Vas smatramo i priznajemo kao 
Njegovog prestavnika u okupiranoj otadžbini.</p>
<p>U vezi sa ranijim našim nastojanjima i sa ovim ponovnim pokušajem da 
stupimo u vezu s Vama, molimo Vas da sve ove naše napore shvatite pravilno i da 
u interesu što pravilnijeg shvatanja interesa srpskoga naroda i položaja četnika 
u Bosni, u najuži sastav Vaše komande uđe jedan prestavnik naših četničkih 
odreda, koji će u svakom slučaju imati mogućnosti da Vam izloži pravo stanje 
stvari, da Vas upozna sa svim potrebnim elementima i da predloži u danom 
momentu sve što je potrebno.</p>
<p>Verujući čvrsto, da ćete primiti delegate ove komande i da ćete prema 
napred i svemu ranije izloženom primiti sve ono što je bar najpotrebnije za 
pobedu naše stvari u svetu i za pobedu parole »S verom u Boga, za Kralja i 
Otadžbinu«, ja Vas molim da poradite i sa svoje strane da se uspostavi što čvršća 
i stalnija veza između Vas i naše komande, da se u tom pogledu osiguraju što 
čvršća i stalnija sretstva, i da se ova naša uzajamna nastojanja smatraju 
kao izraz najveće naše srpske želje da stvorimo svoju srpsku državu, u kojoj 
će svaki čovek imati pravo da radi, da živi i da bude slobodan građanin.</p>
<p>U smislu svega napred izloženog, kao i najživlje naše srpske želje da se 
ovaj rat i naša borba okonča i svrši potpunom pobedom srpskog naroda i 
njegovih prijatelja i saveznika u svetu, molim Vas Gospodine Ministre i dragi 
brate, da uime svih četničkih organizacija u Bosni kao i uime moje i članova 
Komande Bosanskih Četničkih Odreda izvolite primiti izraze našeg osobitog poštovanja.</p>
<p align="center">S verom u Boga, za Kralja i Otadžbinu!</p>
<p align="center">M. P.5</p>
<p align="center">Komandant</p>
<p align="center">Bosanskih Četničkih Odreda <strong>R. Radić</strong></p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 204, 
reg. br. 25/7 (BH-V-9576).</p>
<p>2&nbsp;Vididok.br. 115.</p>
<p>3&nbsp; i 4 O povezivanju sa Dražom Mihailovićem, vidi dok br 148 i Arhiv 
VII, Ča, k. 204, reg. br. 34/6: molba Komande bosanskih četničkih odreda 
kapetanu Dragoslavu Račiću za posredovanje u povezivanju sa Dražom Mihailovićem. 
Na konferenciji četničkih odreda sa područja istočne i srednje Bosne pitanje 
odnosa i povezivanja sa Štabom Draže Mi-hailovića bilo je razmatrano kao 
posebna tačka dnevnog reda. Tada je odlučeno da tri delegata (Stevan Botić i 
Mirko Džombić, dok je trećeg delegata trebalo da odredi Rade Radić) odu u Štab 
Draže Mihailovića i u direktnom susretu rasprave nesporazume i dobiju uputstva 
za dalji rad (Arhiv VII. Ča, k 204, reg. br. 17/7: zapisnik sa pomenute 
konferen-cije). Nema podataka da su se oni direktno susreli sa Dražom.</p>
<p>5 Okrugli pečat: Glavni štab bosanskih četničkih odreda</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_206.htm"><b>Prethodni dokument</b></a></TD>
<TD><a href="4_14_1_208.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
