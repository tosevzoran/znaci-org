<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</b><br>


<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_68.htm"><b>Prethodni dokument</b></a></TD>
<TD><a href="4_14_2_70.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<div class="Section1">
  <p class="MsoNormal" style="text-indent: 10mm;"><span lang="HR">BR. 69</span></p>
  <p class="MsoNormal" style="text-indent: 10mm;"><span lang="HR">IZVEŠTAJ  
  KOMANDANTA ZETSKOG ČETNIČKOG ODREDA OD 5 MARTA 1943 DRAŽI MIHAILOVIĆU O  
  BROJNOM STANJU I BORBENOM MORALU, AKCIJAMA ODREDA I SARADNJI SA ITALIJANSKIM  
  TRUPAMA U BORBI PROTIV NOVJ U DOLINI NERETVE<sup>1</sup></span></p> 
  <p class="MsoNormal" style="text-indent: 10mm;"><span lang="HR">G-nu ARMISKOM  
  ĐENERALU DRAŽI MIHAILOVIĆU MINISTRU VOJSKE, MORNARICE I VAZDUHOPLOVSTVA</span></p> 
  <p class="MsoNormal" style="text-indent: 10mm;"><span lang="HR">Gospodine 
  Ministre,</span></p>
  <p class="MsoNormal" style="text-indent: 10mm;"><span lang="HR">Prema Vašem  
  naređenju<sup>2</sup>, sa teritorije moga reona, sa jednom neverovaitnom  
  brzinom sakupio sam i doveo u Mostar</span></p> 
  <p class="MsoNormal" style="text-indent: 10mm;"><!--[if !supportEmptyParas]-->
  &nbsp;<!--[endif]--> 
  <o:p> 
  </o:p> 
  </p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR"><i>1</i></span></sup><i><span style="font-size: 9pt;" lang="HR"> 
  Original (pisan na mašini, ćirilicom) u Arhivu </span><span style="font-size: 9pt;">VII  
  </span><span style="font-size: 9pt;" lang="HR">Ca k mreg. br. 51/5 (CG-V-343).</span><span style="font-size: 9pt; font-family: Arial;" lang="HR"> 
  </span><span style="font-size: 9pt;" lang="HR">^imvu vn, &lt;_a, K. 133,</span></i></p>
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">1</span></sup><span style="font-size: 9pt;" lang="HR"> 
  Vidi dok. br. 36.  
  </span></i></p>
  <p class="MsoNormal" style="text-indent: 10mm;"><span lang="HR">318</span></p>
  <p class="MsoNormal" style="text-indent: 10mm;"><span lang="HR">oko 2200  
  Crnogoraca, cvet žive ljudske snage onoga kraja.<sup>3 </sup>Elan i oduševljenje  
  svih koji su samnom pošli, kao i onih koji su ih poslali i ispratili prevazišao  
  je sve što sam do danas kao vojnik i ratnik u ovim krajevima video. Sa bolom  
  u srcu njihovi dragi su ih šiljali da priteknu u pomoć braći u  
  Herceg-Bosni, u borbi protiv komunista. Ali koliko god je bilo oduševljenje i  
  veličanstven ispraćaj onih koji su ih pratili, ipak se na njihovim licima  
  mogla pročitati i zabrinutost da li će nam se ikad i kako povratiti. Nikakvo  
  čudo za svakog onoga ko poznaje psihu Crnogoraca. Crna Gora je u ovoj  
  prokletoj borbi izgubila suviše mnogo da bi se dalje mogla razmetati još i  
  sa jednim ljudskim životom, ako to zaista ne zahtevaju stoprocentni interesi  
  Srpskog naroda, Kralja i Otadžbine.</span></p> 
  <p class="MsoNormal" style="text-indent: 10mm;"><span lang="HR">Četnici su  
  kako u putu, tako i u samome Mostaru i svuda gde su došli, svojom primernom  
  disciplinom i strogo vojničkim držanjem ulili poštovanje, kako našim  
  prijateljima, tako i protivnicima. Svuda i na svakom mestu, kuda su prošli i  
  gde smo stigli, izazvali su kod stanovništva toliko poverenja i poštovanje,  
  da se danas od nas vrlo teško i sa suzama rastaje.</span></p> 
  <p class="MsoNormal" style="text-indent: 10mm;"><span lang="HR">Mojim četnicima  
  i njihovim porodicama dao sam časnu oficirsku reč, da u ovom pohodu za sada  
  idemo samo u borbu protivu komunista i onih koji njih pomažu i simpatišu.</span></p> 
  <p class="MsoNormal" style="text-indent: 10mm;"><span lang="HR">Svoje oduševljenje  
  četnici su posvedočili požrtvovanom borbom na svima sektorima 26.II.1943  
  godine i sledećih dana u pravcu Drežnice, zadajući protivniku teške udarce  
  i sa svoje strane dajući znatne žrtve. Zahvaljujući tome borbenom duhu,  
  komunisti od juče ne daju ni otpora. Istina ova nas činjenica ne zadovoljava  
  potpuno, jer još nije došlo do njihovog masovnog uništenja, što nam je  
  ustvari cilj, već samo do prebacivanja na drugi teren<sup>4</sup>.</span></p> 
  <p class="MsoNormal" style="text-indent: 10mm;"><span lang="HR">Plan koji je  
  izrađen od Ostojića nisu, i pored zauzimanja svih nas Italijani hteli da  
  usvoje. Plan koji su predložili Italijani bio je za nas i sa našeg gledišta  
  povoljniji.<sup>5</sup></span></p>
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">3</span></sup><span style="font-size: 9pt;" lang="HR"> 
  Zajedno sa Zetskim četničkim odredom u dolinu Neretve došla je i Nikšićka  
  brigada. Te su jedinice iz Nikšića u Mostar prevezene železnicom. Prvi ešelon  
  (3. bataljon) stigli su u Mostar 21. februara, a ostali ešeloni nekoliko dana  
  kasnije. Više o upućivanju četnika, dolaskuu Mostar, uključivanju u borbu  
  protiv jedinica 2. proleterske NOU divizije kod Drežnice i ceo dalji tok  
  borbi tih jedinica krajem februara,u martu i početkom aprila 1943. vidi dok.  
  br. 75, 85, 113 i 140.</span></i></p> 
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">4</span></sup><span style="font-size: 9pt;" lang="HR"> 
  Tih dana vršen je protivudar 1. i 2. proleterske i 7. NOU divizijena pravcu  
  Prozor — Gornji Vakuf, radi odbacivanja nemačke 717. divizije i borbene  
  grupe »-Vogel«, čije su jedinice neposredno ugrožavaleranjenike.</span></i></p> 
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">5</span></sup><span style="font-size: 9pt;" lang="HR"> 
  Reč je o dve varijante dejstva italijanskih i četničkih snaga uborbi protiv  
  jedinica NOVJ u dolini Neretve. O detaljima tih varijantividi dok. br. 74, 75,  
  85 i 140.</span></i></p> 
  <p class="MsoNormal" style="text-indent: 10mm;"><span lang="HR">319</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Čika  
  Branko je zahtevao da u slučaju odbijanja njegovog plana od Italijana tražimo  
  sedmodnevnu hranu i dva miliona metaka i da ih, ako ne ispune zahtev,  
  napadnemo.&quot;</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Ja  
  sam o svemu dugo razmišljao i došao do zaključka da bi taj potez bio  
  preuranjen i u svakom slučaju nesrećan po naš i onako prepolovljeni i izmučeni  
  narod. Zamišljao sam posledice, pa mi je pred oči izišla ova slika:</span></p> 
  <p class="MsoNormal" style="text-indent: 10mm;"><span style="font-size: 11pt;" lang="HR">1.—  
  Narod je upoznat sa vašim shvatanjem da neprijatelja treba napasti onda kad  
  za to dođe pogodan momenat, t.j. kad on ima doneti plodove i sačuvati narod.  
  Danas ne bi rekao da narod uviđa da je taj momenat došao.</span></p> 
  <p class="MsoNormal" style="text-indent: 10mm;"><span style="font-size: 11pt;" lang="HR">2.—  
  Pretpostavljam, da bi se u slučaju našeg napada u ovim momentima našli na  
  jednoj strani mi, a na protivničkoj: Italijani, Nemci, Arnautd, komunisti i  
  ustaši. Pitam se — i kad bi imali dovoljno i naoružanja i hrane i elana za  
  borbu, — da li bi i koliko mogli izdržati, jer su saveznici tako daleko.  
  Zar se ne bi dogodilo da opet doživimo i još, po ko zna koji put, Topličko  
  uništenje. Postavljam sebi pitanje šta bi u tom slučaju bilo i sa našim  
  nesrećnim življem u Hercegovini, koji i ovako kuka prilikom našeg odlaska  
  iz pojedinih mesta, strahujući od gnjeva ustaša.</span></p> 
  <p class="MsoNormal" style="text-indent: 10mm;"><span style="font-size: 11pt;" lang="HR">3.—  
  Posmatrajući psihičko stanje naroda došlo bi do boljševiziranja masa u  
  Hercegovini, a kad se izgubi duhovna i fizička vlast nad njom, komunistička  
  neman našla bi se u punom zamahu. To verujem za sve, izuzev [gru]pe Baćovića,  
  koju ne poznajem, ali za koju verujem, prema onome što znam o njoj, da je  
  najzdravija.<sup>7</sup></span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">4.—  
  Primanjem čika Brankovog plana, ova bi grupa bila uništena, jer mi u tom slučaju  
  ne bi mogli pružiti efikasnu pomoć za koju težimo.</span></p> 
  <p class="MsoNormal" style="text-indent: 10mm;"><span style="font-size: 11pt;" lang="HR">5.—  
  Osećanje našega četnika za porodicu, koja je na domet okupatoru a koji može  
  da je uništi ovoga momenta, smanjuje njegovu borbenu snagu. Uzeti našem čoveku  
  hleb i ostaviti mu porodicu bez zaštite, znači oduzeti mu volju za život.</span></p> 
  <p class="MsoNormal" style="text-indent: 10mm;"><span style="font-size: 11pt;" lang="HR">Imajući  
  sve navedeno pred očima, ja ovu odluku za sada nisam mogao primiti. Vojvoda  
  Jevđević, komandant srednje kolone major Pantić, kao i ostali komandanti  
  stali su na isto gledište i to pre mene.</span></p> 
  <p class="MsoNormal" style="text-indent: 10mm;"><span style="font-size: 11pt;" lang="HR">Najzad,  
  moje je čvrsto ubeđenje Gospodine Ministre, da je ovo i Vaše shvatanje.</span></p> 
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">6</span></sup><span style="font-size: 9pt;" lang="HR"> 
  Vidi dok. br. 74, 75 i 85.  
  </span></i></p>
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">7</span></sup><span style="font-size: 9pt;" lang="HR"> 
  Toga dana (5. marta) hercegovačke jedinice pod komandom majora Baćovića  
  nalazile su se u širem rejonu Kočerina, orijentisane zadejstvo u pravcu Široki  
  Brijeg. Opširnije o tome vidi dok. br. 75 i 85.</span></i></p> 
  <p class="MsoNormal" style="text-indent: 10mm;"><span style="font-family: Arial;" lang="HR">320</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Ovo  
  nije prvi put da ja dobijam naređenja sa kojima se Vi bez sumnje nebi složili.  
  Zato Vas molim da buduće odluke dalekosežnih posledica budu donošene sa  
  svestranom studijom, a naročito sa Vašim punim upoznavanjem.<sup>8</sup>  
  Molim Vas, da me ne razumete pogrešno, što je g. Ostojić, koga ja lično  
  cenim mlađi, pa da je zbog toga i ovaj nesporazum. Ne, daleko od toga. Ja  
  znam da je u ovom slučaju stariji i da je za mene i običan kaplar stariji  
  ako to Vi naredite. Ja se sa tim mirim bez i trunke roptanja.</span></p> 
  <p class="MsoNormal" style="text-indent: 10mm;"><span style="font-size: 11pt;" lang="HR">Gospodine 
  Ministre,</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Molim  
  Vas imajte poverenje u mene i moje saradnike i budite uvereni da nećemo ništa  
  učiniti što bi išlo na štetu srpskih interesa i na uštrb i čast Srpskog  
  naroda i srpskog oružja.</span></p> 
  <p class="MsoNormal" style="text-indent: 10mm;"><span style="font-size: 11pt;" lang="HR">Izvolite  
  Gospodine Ministre, i ovoga puta, primiti izraz moga poštovanja i odanosti</span></p> 
  <p class="MsoNormal" style="text-indent: 10mm;"><span style="font-size: 11pt; letter-spacing: -0.6pt;" lang="HR">M.P.<sup>9</sup></span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">5. 
  marta 1943. godine</span><span style="font-size: 11pt; font-family: Arial;" lang="HR"> 
  </span><span style="font-size: 11pt;" lang="HR">Pukovnik</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Položaj</span><span style="font-size: 11pt; font-family: Arial;" lang="HR"> 
  </span><span style="font-size: 11pt;" lang="HR">Bajo Stanišić</span></p> 
  <p class="MsoNormal" style="text-indent: 10mm;"><!--[if !supportEmptyParas]-->
  &nbsp;<!--[endif]--> 
  <o:p> 
  </o:p> 
  </p>
  <p class="MsoNormal" style="text-indent: 10mm;"><span style="font-size: 9pt;" lang="HR"><i>*  
  Vidi dok. br. 80. Okrugli pečat: »Komanda narodne vojske Crne Gore i  
  Hercegovine — Glavni štab«.</i></span></p> 
</div>
<p>
<br>
<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_68.htm"><b>Prethodni dokument</b></a></TD>
<TD><a href="4_14_2_70.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

