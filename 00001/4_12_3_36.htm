<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br>  

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_35.htm"><b>Prethodni dokument</b></a></TD>
<TD><a href="4_12_3_37.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>REĐENJE KOMANDANTA NEMAČKIH TRUPA U NDH OD 14. MARTA  
1943. POTČlNJENIM DIVIZIJAMA ZA RASPORED I ANGAŽOVANJE NA TERITORIJI NDH[1]</strong></p> 
<p>Komandant nemačkih trupa u Hrvatskoj</p> 
<p>Ia, br. 211/43 str. pov.</p>
<p>O.U., 14. 3. 1943.</p>
<p>7 primeraka</p>
<p>__primerak</p>
<p><strong>Strogo poverljivo</strong></p>
<p>Predmet: Rejoni osiguranja i zadaci divizija posle završetka  
„Vajs-Mostar&quot;[2]</p>
<p>1.) Posle završetka operacije „Vajs-Mostar&quot; divizije će, osim 717.  
pd, biti prebačene u rejone osiguranja na teritoriji Hrvatske, odnosno dosadašnji  
rejoni osiguranja biće prošireni. Po pristizanju u navedene rejone, vreme do  
kraja aprila divizije će iskoristiti za obuku, popunu rezervi i popunu  
ljudstvom. Ukoliko situacija zahteva, mora se i dalje sprovoditi smirivanje u  
okviru područja. Novi rejoni osiguranja vide se iz priložene karte.[3]</p> 
<p>2.) 714. pd proširuje svoje dosadašnje područje osiguranja sa rejonom  
Drvar — Glamoč — Mrkonjić-Grad. Protezanje granice vidi u prilogu. Dopuštaju  
se lokalne ispravke granice, ali ih treba prijaviti k-tu nemačkih trupa u  
Hrvatskoj. Prilikom razmeštaja snaga u celom novom rejonu, težište osiguranja  
treba usmeriti na rejone Bihać, pl. Grmeč i šama-rica koji su ustanicima  
stalno služili kao utočište kome su davali prvenstvo. Na osnovu toga raspored  
snaga treba tako izvršiti da jedna pukovska grupa (187. napadna grupa)[4]  
osigurava rejon Bihać — Cazin — Bos. Krupa; jedna pukovska grupa rejon Vrtoče  
— Kulen-Vakuf — Drvar; jedna brdska brigada rejon Jasenica — Zapoljak;  
jedna brdska brigada rejon Samarica, a lovačka brigada rejon Banja Luka —  
Ključ — Mrkonjić-Grad.</p> 
<p>741. gren. puk[5] smeniće delovi 369. pd i opet će biti na raspolaganju  
diviziji. 3 (hrvatska) brigada vraća se 19. 3. u sastav 714. pd. Nemački  
opunomoćeni general u Hrvatskoj izvršiće do kraja aprila popunu ljudstvom 2.  
i 3 (hrvatske) brdske brigade. Divizija će privremeno premestiti komandno mesto  
(operativni deo) u Bos. Novi.—</p> 
<p>717. pd:</p> 
<p>Prebacuje se 19. 3. u rejon s obe strane železničke pruge Sarajevo (isklj.)  
— Višegrad (uklj.) i tamo spremna sačekuje transportovanje. Početak  
transportovanja verovatno 1. 4. Komandno mesto divizije premestiće se u  
Sarajevo i preuzeće dotadašnju zgradu štaba Komande nemačkih trupa u  
Hrvatskoj. Grupa „Fogel&quot; vraća se 19. 3. u sastav 718. pd.</p> 
<p>718. pd:</p>
<p>Uključujući lovačku brigadu, preuzima od 20. 3. rejon naznačen u prilogu.  
Za sprovođenje izvršne vlasti u ovom rejonu ovlašćuje se general-major  
Kibler.[6] Komandno mesto divizije za sada ostaje u Sarajevu. Divizija sa jednom  
ojačanom pukovskom grupom osigurava rejon Jablanica — Konjic — Prozor i  
rejon zapadno od Sarajeva. Put Jablanica — Konjic treba osigurati od  
prebacivanja ustanika koji su prodrli u rejon južno od Konjica.</p> 
<p>Popuna divizija mora do kraja aprila da se privede kraju, tako da divizije 
budu spremne za pokretna dejstva.—</p>
<p>Potčinjene bataljone 724. gren. puka[7] treba blagovremeno pripremiti za marš 
kako bi transportovanje železnicom od Sarajeva moglo da započne 20. 3.</p>
<p>369 (hrvatska) pd:</p>
<p>Preuzima od 20. 3. dosadašnji rejon 718. pd. Jednu ojačanu pukovsku grupu 
prebaciće u rejon Sarajevo — Rogatica — Višegrad — Mrkalji (8 km južno 
od Vlasnice). Divizija će 717. pd, do njenog transportovanja, dodeliti 
prikladne rejone na železničkoj pruzi Sarajevo — Višegrad. Komandno mesto</p>
<p>369. pd: Sarajevo. Nakon dolaska štaba divizije u Sarajevo, određujem 
general-majora Najdholda[8] odgovornim za izvršnu vlast u obimu koji je do sada 
imala 718. pd. O primopredaji treba obavestiti komandanta nemačkih trupa u 
Hrvatskoj.—</p>
<p>202. tenkovski bataljon, radi popune, sa po jednom četom prebacuje se u 
Bugojno, Sarajevo i Tarčin. Štab bataljona u Sarajevu. — U službenom 
pogledu jedinice će biti potči-njene teritorijalnim komandantima. Pravo naređivanja 
an-gažovanja zadržava za sebe k-dant nemačkih trupa u Hrvatskoj. Sve vodove 
Tenkovske čete za naročitu upotrebu uputiti u Zenicu. Potčinjavaju se 718. 
pd. Pristizanje treba da javi k-dant 202. tenk. bataljona i 718. pd.</p>
<p>3.) Marševski pokreti za prebacivanje u nove rejone narediće se 
blagovremeno.</p>
<p>4.) Od 20. 3. dnevne izveštaje dostavljati do 09.00 časova. U slučaju naročitih 
događaja potrebno je dostavljati vanredne izveštaje.</p>
<p align="center"><strong>Liters</strong></p>
<p>Prilozi: 1</p>
<p>Dostavljeno:</p>
<p>714. pd</p>
<p>717.&nbsp; pd istovremeno i za 202. tenk. bataljon</p>
<p>718.&nbsp; pd</p>
<p>369. pd&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;. ,</p>
<p>na znanje: komandantu Jugoistoka (K-di Grupe armija ,,E&quot;) nemačkom 
opunomoćenom generalu u Hrvatskoj Ia Ia (koncept)</p>
<p>1Snimak originala (pisanog na mašini) u AVII, NAV—T-315, r. 2264, s. 
432—4. Na margini prve stranice originala rukom je dopisano nekoliko nejasnih 
brojeva.</p>
<p>2O operaciji „Vajs&quot; vidi dok. br. 13, 22, 23, 33 i 35.</p>
<p>3Ta karta nedostaje.</p>
<p>4Reč je o delovima 187. rezervne pešadijske divizije. U dokumentu piše: 
„Eingriff-Gruppe&quot;.</p>
<p>5Ovaj puk je bio u sastavu 714. pd.</p>
<p>6Jozef (Josef Kiibler)</p>
<p>7Ovaj puk je bio u sastavu 704. pd.</p>
<p>8Fric (Fritz Neudholdt)</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_35.htm"><b>Prethodni dokument</b></a></TD>
<TD><a href="4_12_3_37.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
