<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_121.htm"><b>Prethodni dokument</b></a></TD>
<TD><a href="4_14_3_123.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE ŠTABA KALINOVIČKE BRIGADE OD 19. APRILA 
1944. KOMANDANTU ZAGORSKOG BATALJONA ZA IZVIĐANJE POLOŽAJA NOVJ KOD KALINOVIKA 
ZA POTREBE NEMAČKIH TRUPA1</strong></p>
<p>[S T] A B 225 2&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>[Br.] lužbeno.3&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>19 aprila 1944 godine. KALINOVIK.</p>
<p align="center">KOMANDANTU ZAGORSKOG BATALJONA.</p>
<p>Prema naređenju komandanta Njemačke vojske4 koja se nalazi u Kalinoviku, 
odmah po primitku ovoga naređenja krenite sa vojskom u Romane i Graiseljiće 
odakle će te vršiti izviđanja u pravcu Kutina i Hotovlja i Brda. Ta izviđanja 
moraju biti danonoćna. Izveštaji se imaju slati rano ujutro najdalje do 8 sati 
i u večer najdalje do sedam časova, sem izuzetaka t.j. pojave partizana5 ili 
slično tome.</p>
<p>Ovo što Ti pišem zadrži samo za sebe. Njemačke kolone su krenule u četiri 
pravca prema Bjelimićima i Glavatičevu. Jedini pravac koji nije bio zatvoren 
to je ovaj u Kalinoviku, i radi toga su oni došli da zajednički zatvorimo ovaj 
pravac, jer ih je tražio kopetan Mazić.6 Prema tome sva naređenja koja budeš 
dobivao od mene smatraj za najozbiljnija i ona su meni naređenja od strane 
Njemaca. Izvršavaj onako kako Ti se naređuje. U koliko Ti bude nešto nejasno 
između nas i Njemaca pitaj nas, tako da nebi došlo do nesporazuma između nas.</p>
<p>Zabrani svako kretanje prema Ulogu i dole u Župu isto je to naređenje 
njihovo. Uhvati vezu sa Obaljskim bataljonom i u ovom smislu mu pošalji naređenje, 
da i oni zajedno sa Vama vrše patroliranja.</p>
<p>U koliko Te budu raspitivali koliko imaš vojnika reci onako kako smo i Mi 
rekli t.j. da ih imaš oko 150. Odmah kreni za Romane.</p>
<p align="center">S VEROM U BOGA ZA KRALJA I OTADŽBINU!</p>
<p>V.D. Komandanta, 1.— Uroš Govedarica</p>
<p>Pravac kretanja sa vojskom Potkraj. Romane, nemoj nipošto Kuc—Kalinovik da 
bi Nemci videli zašto vas nema.7</p>
<p>Str. pov. sl.19. aprila 1944 god. Kalinovik.</p>
<p>Komandantu Zagorskog bataljona bratu Spasoju Ždralu</p>
<p>Jelašca</p>
<p align="center">Hitno</p>
<p>&nbsp;</p>
<p>1&nbsp; Original (pisan na mašini, latinicom) u Arhivu VII, Ca, k. 232, reg. 
br. 5/3 (BH-X-282).</p>
<p>2&nbsp; Brojčana oznaka za Kalinovičku brigadu.</p>
<p>3&nbsp; Na tom mestu original je oštećen.</p>
<p>4&nbsp; Tada su u Kalinoviku bili manji delovi nemačke 369. legionarske 
divizije.</p>
<p>5&nbsp; U širem prostoru Kalinovika nalazili su se delovi 27. udarne 
divizije NOVJ.</p>
<p>6 Spasoje, komandant Kalinovičke brigade Romanijskog korpusa.</p>
<p>7 Ovaj pasus i dalji tekst napisan je na poleđini dokumenta mastilom, ćirilicom.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_121.htm"><b>Prethodni dokument</b></a></TD>
<TD><a href="4_14_3_123.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
