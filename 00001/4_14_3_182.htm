<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_181.htm"><b>Prethodni dokument</b></a></TD>
<TD><a href="4_14_3_183.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA KNJAŽEVAČKOG KORPUSA OD 11. JUNA 
1944. KOMANDANTIMA BRIGADA ZA POSEDANJE POLOŽAJA RADI DEJSTVA PROTIV 9. SRPSKE 
NO BRIGADE KOD S. VRELA1</strong></p>
<p>GORSKI ŠTAB BR. 190 2</p>
<p>JUGOSLOVENSKE VOJSKE U OTADŽBINI</p>
<p>O. Br. 78</p>
<p>11. juna 1944. godine</p>
<p>21.50 časova</p>
<p>Položaj</p>
<p align="center">ZAPOVEST</p>
<p align="center">(Sekcija 1 : 100.000 — Zaječar)</p>
<p>Posle teških i krvavih borbi sa jedinicama Timočkog i Deligradskog korpusa, 
partizani su razbijeni na Bukoviku i povukli su se u istočni deo Aleksinačkog 
sreza.3 Partizani su pretrpeli velike gubitke i utrošili skoro svu municiju. 
Sada se povlače od s. Prugovca ka s. Vrelu. Danas u 10 časova primećeno je 
oko 100 partizana u s. Vrelu koji su se kretali u pravcu s. Rsovaca. Svakako da 
je bila neka njihova izvidnica.</p>
<p>Naše jedinice4 iz Nišavskog korpusa posele su i drže zatvorenu liniju 
Golemi Vrh — Povije — Jasenovica — Rudina — Zdravča Čuka — Rajkovac. 
Po svima izgledima partizani će pokušati da se približe svojim bazama u Niškom 
srezu, zato je potrebno pojačati jedinice Nišavskog korpusa.</p>
<p align="center">NAREĐUJEM:</p>
<p>1.— SVRLJIŠKA BRIGADA:</p>
<p>1. — Krenuće odmah preko Belog Potoka za Galibabinac. Pri prolazu kroz 
Beli Potok javiće se komandantu Gorskog štaba Br. 180 radi primanja 
instrukcija za rad.</p>
<p>Na položaju ostaviti jedan bataljon do dolaska 1. knjaževačke brigade. Po 
dolasku 1. knjaževačke brigade na položaj ovaj bataljon ulazi ponovo u sastav 
brigade u s. Galibabincu.</p>
<p>2.— 1. KNJAŽEVAČKA BRIGADA:</p>
<p>2. — U toku noći posešće liniju Plašivac — Sibinov Grob — Bogovo 
Gumno, tj. položaj koji je do sada držala svrljiška brigada.</p>
<p>Odmah po dolasku na nov položaj uhvatiti vezu desno sa 2. knjaževačkom 
brigadom, a levo sa jedinicama Nišavskog korpusa.</p>
<p>3.— 2. KNJAŽEVAČKA BRIGADA:</p>
<p>3. — U toku noći posešće liniju: Krstatac — k. 707 — k. 596 — 
Siljati Kamen onako, kako je do sada bila posednuta od 1. knjaževačke brigade, 
t.j. po mojoj zapovesti O.Br. 77.5 Odmah po posedanju položaja uhvatiti vezu 
desno sa Timočkom, a levo sa 1. knjaževačkom brigadom.</p>
<p>4.— TIMOČKA BRIGADA:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>&nbsp;4. — U toku noći posešće položaj, koji je do sada posedala 2. 
knjaževačka brigada, t.j. Mečiji Vrh — Vlaško Polje — Slemen. Po dolasku 
na položaj odma će uhvatiti levo vezu sa 2. knjaževačkom brigadom a desno da 
se obezbedi bojnim patrolama.</p>
<p>5.&nbsp; &nbsp;— Odmah po zauzimanju novih položaja podneti mi pismene 
izveštaje.</p>
<p>6.&nbsp; — Obratiti najveću pažnju na daljno i blisko obezbeđenje 
jedinica.</p>
<p>7.&nbsp; — Znaci raspoznavanja redovni.</p>
<p>8.&nbsp; — Ja se nalazim na dosadanjem komandnom mestu. Na izvršenje.</p>
<p>Komandant, kapetan</p>
<p>Bož. V. Miladinović</p>
<p align="center">M.P.</p>
<p>Dostavljeno: K-tima brigada</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 99. 
reg. br. 2/7 (S-V-16761).</p>
<p>2&nbsp; Odnosi se na Knjaževački korpus.</p>
<p>3&nbsp; Borba je vođena protiv 9. srpske NO brigade i Niškog NOP odreda. 
Vidi dok. br. 187 i 188.</p>
<p>4&nbsp; U borbama su učesvovali i odredi Srpske državne straže koji su 13. 
juna kod s. Kravlje potpuno razbijeni, posle čega su se brigada i odred noću 
13/14. juna kod s. Trnave (blizu Niša) prebacili na levu obalu Južne Morave, 
na Jastrebac. Opširnije vidi: Istočna Srbija, str. 203.</p>
<p>5 Reč je o zapovesti od 9. juna 1944. komandantu Svrljiške brigade. U njoj, 
pored ostalog, piše:</p>
<p>»Korpus je dobio zadatak da zatvori prostoriju: Mečji Vrh — Slemen — 
Krstatac — k. 707 — k. 569 — Siljati Kamen i Plašivac — Sibinov Grob 
— Bogovo Gumno. Prvu liniju zatvoriće ostale tri brigade, a vi će te sa 
svoiom brigadom zatvoriti liniju: Plašivac — Sibinov Grob — Bogovo Gumno« 
(Arhiv VII, Ča, k. 99, reg. br. 50/6).</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_181.htm"><b>Prethodni dokument</b></a></TD>
<TD><a href="4_14_3_183.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
