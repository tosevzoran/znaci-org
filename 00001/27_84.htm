<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_83.htm"><b>Prethodni dokument</b></a></TD>
<TD><a href="27_85.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading221" align="center" style="margin-bottom:0mm;margin-bottom:.0001pt;
text-align:center;line-height:normal;mso-pagination:widow-orphan lines-together;
page-break-after:avoid;background:transparent"><a name="bookmark80"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Heading22">PARTIJSKA ORGANIZACIJA KRALjEVAČKOG 
BATALjON</span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Heading22">A</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">U vreme formiranja brigade Kraljevački bataljon je 
po socijalnom sastavu bio izrazito radnički. Od ukupnog brojnog stanja imao je 
124 (oko dve trećine) radnika-metalaca iz kraljevačkih fabrika aviona i vagona 
i rudara iz Trepče i ibarskih rudnika, 16 seljaka i 50 đaka i intelektualaca. 
Partijska organizacija u bataljonu imala je tada oko 35 članova, a SKOJ 41 člana. 
Među članovima KPJ malo je bilo predratnih komunista; većina ih je primljena 
u Partiju za vreme ustanka. No, i pored toga što je bila brojno mala, a po stažu 
članstva prilično mlada, partijska organizacija je imala veoma jak uticaj u 
bataljonu, čemu je, svakako, doprineo i njegov socijalni sastav.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Na jednom od prvih 
sastanaka partijsko-političkih rukovodilaca brigade, u Rogatici, kojim je 
rukovodio politički komesar brigade Fića Kljajić, zaključeno je da se od 
sekretara četnih partijskih ćelija formira u svakom bataljonu partijski biro, 
kao partijsko rukovodstvo bataljona. Nešto kasnije, po odluci CK KPJ, u sastav 
biroa uključeni su i politički komesari bataljona.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Posle tog sastanka za 
sekretara biroa našeg bataljona određen je Momčilo Petrović Trša. U biro su 
ušli sekretari četnih partijekih ćelija: Momčilo Dugalić (1. četa), 
Stanimir Đoković (2. četa) i Vitomir Sekulić (3. četa). Kasnije je uključen 
i Miro Dragišić, komesar bataljona. Sem Trše, koji je bio student, oetali članovi 
bili su radnici.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Na sastanku u Rogatici postavljen je zadatak da se 
odmah počne sa radom na ideološko-političkom uzdizanju članova Partije i 
celokupnog sastava bataljona. U vezi s tim odlučeno je da se sastanci četnih 
partijskih ćelija održavaju najmanje jednom nedeljno.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:
SR-CYR" class="Bodytext9pt18">U</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> našem bataljonu još u Rogatici je organizovan 
politički i kulturno-zabavni rad po četama. U to vreme se, između ostalog, 
pripremao i program priredbe povodom Nove godine, a u 1. četi su izdate i jedne 
zidne novine. Sem toga, na četnim konferencijama se diskutovalo o aktuelnim 
temama iz oblasti međunarodne i unutrašnje politike.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Po dolasku bataljona na 
Orahovicu (u drugoj polovini januara), gde se duže ostalo na položajima prema 
Prači, razvio se vrlo živ partghjsko-politički rad po četama i na terenu. 
Nedeljno su održavani po jedan partijski sastanak (češće po dva) i po jedna 
ili dve četne konferencije. Svaki dan su čitane radio-vesti o situaciji na 
frontovima i važnijim događajima kod nas i u svetu. Početkom februara dobili 
smo od CK KPJ i jedan program tema za ideološko-politički rad u jedinicama.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kako je materijal za 
ideološko-politički rad bio vrlo ograničen — u najboljem slučaju dobijao 
se za četu, vrlo često samo za bataljon, jedan primerak obrađene teme ili 
umnožene knjige — to su čete na smenu koristile dobijeni materijal i prorađivale 
ga po grupama, zavisno od smeštaja.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ovaj rad se veoma 
pozitivno odrazio na ideološkopolitički nivo bataljona — porastao je i broj 
članova Partije (on se u januaru i februaru gotovo udvostručio). Već u martu 
partijska organizacija je imala 52 člana i 10 kandidata (u 1. četi 18, u 2. 
— 10, u 3. — 20, a u štapskoj ćeliji 4).</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Omasovljenju članstva 
doprinela je i direktiva CK KPJ i brigadnog partijskog rukovodstva da se ne 
sektaši, već da se smelije primaju u Partiju odani i u borbi provereni borci, 
naročito radnici i članovi SKOJ-a.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Činjenica da je naš 
bataljon u ovom periodu bio skoro četiri meseca odvojen od brigade i lišen 
neposredne pomoći štaba brigade i partijskog rukovodstva, a da su i članovi 
štaba bataljona retko obilazili čete, svakako se nepovoljno odrazila na život 
bataljona i međusobne odnose U četama. Zahvaljujući aktivnosti partijskih 
organizacija i rukovodstava četa sprovođen je intenzivan rad u četama i na 
terenu gde su one boravile. Ali, da je on mogao biti </span><span lang="SR-CYR" style="font-size:12.5pt;
font-family:&quot;Times New Roman&quot;;mso-fareast-language:SR-CYR;font-weight:normal" class="Bodytext122">bolji</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
i efikasniji potvrdilo se početkom septembra, kada su partijsku organizaciju 
obišli Mijalko Todorović </span><span lang="SR-CYR" style="font-size:12.5pt;font-family:&quot;Times New Roman&quot;;mso-fareast-language:
SR-CYR;font-weight:normal" class="Bodytext122">Plavi</span><span lang="SR-CYR" style="font-size:12.5pt;font-family:&quot;Times New Roman&quot;;mso-fareast-language:
SR-CYR" class="Bodytext122">,</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> partijski rukovodilac brigade</span><span lang="SR-CYR" style="font-size:12.5pt;font-family:&quot;Times New Roman&quot;;
mso-fareast-language:SR-CYR" class="Bodytext122"> </span><span lang="SR-CYR" style="font-size:12.5pt;font-family:&quot;Times New Roman&quot;;mso-fareast-language:
SR-CYR;font-weight:normal" class="Bodytext122">i</span><span lang="SR-CYR" style="font-family:
&quot;Times New Roman&quot;;mso-fareast-language:SR-CYR"> Mitra Mitrović, član 
politodela. Tada su održani sastanci organizacija i skojevskih aktiva po četama, 
zatim partijskog biroa bataljona, a na kraju i bataljonska konferencija. Na 
sastancima se otvoreno i živo raspravljalo o slabostima u našim međusobnim 
odnosima i a izvesnom zapostavljanju partijske organizacije od strane štaba 
bataljona, što se osećalo još od formiranja brigade.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ipak, i pored toga što 
su neka za bataljon životna pitanja bila nerešena, naša partijska 
organizacija je bila živo tkivo, ona je rasla i razvijala se, bila kadra da 
odoli svim teškoćama i da se do polovine septembra gotovo udvostruči. Tada je 
već imala 83 člana i oko 20 kandidata. Taj porast je bio rezultat kako ideološko-političkog 
rada tako i veoma dobrog boračkog sastava. Uz to valja napomenuti da je do tada 
u dobroj meri bilo prevaziđeno sektaštvo prilikom prijema novih boraca u 
Partiju.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Na osnovu sačuvanih 
spiskova partijskih organizacija u nekim četama može se donekle videti i slika 
partijske organizacije bataljona u prvoj polovini 1943. godine. Tada je 
bataljon, pored tri pešadijshe, imao i jednu prateću četu čiji je spisak 
partijskog članstva najbolje očuvan. Iz njega se vidi da je krajem aprila 
1943. u ovoj četi bilo 20 članova Partije (15 radnika, 3 zemljoradnika i 2 đaka). 
Od osam kandidata četvorica su bili radnici, dvojica zemljoradnici, jedan 
intelektualac i jedan profesionalni vojnik. Prema podacima, od septembra 1942. 
do aprila 1943. primljeno je 10 novih članova Partije, što znači prosečno 
1—2 mesečno.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U 1. četi bila su 23 
člana Partije (12 radnika, 5 seljaka, 5 intelektualaca i đaka i 1 
profesionalni vojnik). Podaci za ostale dve čete nisu sačuvani, ali se zna da 
im se eaetav nije mnogo razlikovao od 1. i Prateće čete. Tako se može 
pouzdano reći da je socijalni sastav partijske organizacije bataljona bio pretežno 
radnički. Posle godinu dana ratovanja gubici su uglavnom popunjavani borcima sa 
sela.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Prema jednom sačuvanom 
spisku vidi se da je za vreme bitke na Sutjesci u 3. (rudarskoj) četi bilo 
svega 16 članova Partije. Mada podataka o socijalnom sastavu članstva nemamo, 
ipak se, s obzirom na sastav ove čete (radnici-rudari), može pouzdano zaključiti 
da su većina komunista bili rudari. Taj spisak ukazuje i na to da je partijska 
organizacija ove čete, koja je u martu 1942. imala 20 članova Partije, posle 
više od godinu dana, i pored prijema novih članova, spala na svega 16 
komunista. A to govori da je četa pretrpela ozbiljne gubitke, naročito u petoj 
ofanzivi.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Upoređivanjem ieto se 
može utvrditi i za partijsko članstvo bataljona. Samo u borbama na Zlatnom 
boru poginuo je i ranjen veliki broj drugova. Izuzev političkog komesara, izbačen 
je iz stroja ceo štab bataljona. U 2. četi su poginuli komandir i njegov 
zamenik, a u 3. (rudarskoj) politički komesar, politički delegat voda i veći 
broj boraca koji su mahom bili članovi Partije.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Do kraja 1943. brojno 
stanje partijske organizacije bataljona ponovo se popravilo — bilo je oko 100 
članova i oko 20 kandidata. Približno, to brojno stanje organizacije zadržalo 
se sve do kraja rata.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Uz partijsku 
organizaciju postojala je i delovala u bataljonu organizacija SKOJ-a, koja je 
bila brojno nešto manja. U njoj su, takođe, za dugo preovlađivali radnici, 
metalci kraljevačke fabrike aviona, i srednjoškolci. Skojevski aktivi po četama 
bili su snažna podrška partijskoj organizaciji u svim zadacima i njena 
kadrovska rezerva. Mladalački polet skojevaca i pretežno omladinski sastav 
partijske organizacije davali su ton životu i radu bataljona. Oslanjajući se 
na njih, bataljonsko rukovodstvo je sa sigurnošću rešavalo i najteže 
zadatke.</span></p>
<p class="MsoNormal" align="right" style="text-align:right"><span style="mso-fareast-language:
SR-CYR">Jovan ŠARENAC</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_83.htm"><b>Prethodni dokument</b></a></TD>
<TD><a href="27_85.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
