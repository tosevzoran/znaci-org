<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_7.htm"><b>Prethodni dokument</b></a></TD>
<TD><a href="49_9.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="mso-ansi-language:DE">Borba 
na Stolu<o:p>
</o:p>
</span></b></p>
<p class="MsoNormal"><span lang="DE" style="mso-ansi-language:DE">&nbsp;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Čim je borba 
završena i plen pokupljen, brigada se ubrzanim maršem povukla iz doline prema 
grebenu Stola da posedne najpovoljnije položaje za odbranu. Nije sasvim poznato 
sa kakvim je snagama italijanska komanda krenula u &quot;čišćenje&quot; 
teritorije između planine Mije, varošice Kobariđa i sela Zage, ali se iz 
jednog njenog dokumenta može zaključiti dia su u toj akciji učestvovale, 
pored jedinica 3. pokretne alpinske brigade, i neke druge jedinice i policijske 
grupe</span><a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a><span lang="DE" style="mso-ansi-language:DE">.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Bataljoni 
Gradnikove brigade poseli su sve položaje od Starijskog vrha na desnom krilu, 
gde su se nalazili de-lovi 3. bataljona, pa do Vršanje glave (trig. 1353) koji 
je branila 1. četa 1. bataljona. Najjači pritisak neprijatelj je ispoljio duž 
druma Zaga — Kum — Vršan ja glava na jedinice 1. bataljona, odnosno na 
njenu 1. četu. Međutim, četa je imala, kao i ostale jedinice brigade, jake i 
u odnosu na neprijatelja nadvišavajući položaje sa kojih je, koristeći se 
rovovima iz prvog svetskog rata, uspešno odbijala sve napade. Neprijatelj je na 
razne načine pokušavao da zbaci četu sa njenih položaja: najpre je zapalio 
čobanske kolibe da bi se pod zaštitom dima mogao što bliže približiti položajima 
čete. Kad mu to nije uspelo, delom snaga je zaobišao sa južne strane položaja 
čete da bi je napao u levi bok. </span>Ove namere neprijatelja su na vreme 
otkrivene i njegov manevar nije uspeo<a style="mso-footnote-id:ftn2" href="#_ftn2" name="_ftnref2" title><span style="mso-special-character:
footnote" class="MsoFootnoteReference">[2]</span></a>.</p>
<p class="MsoNormal">Teške borbe vodile su se i na desnom krilu, na položajima 
3. bataljona koji je neprijatelj napadao iz pravca Kobarida. Tek predveče on je 
uspeo da potisne delove našeg bataljona. Međutim, brzom intervencijom 3. čete 
2. bataljona koja se nalazila u brigadnoj rezervi odbačen je natrag<a style="mso-footnote-id:ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a>. 
Padom mraka borba se završila i neprijatelj nije postigao nikakav uspeh. On je 
u ovoj borbi, prema sopstvenom priznanju, izgubio dva oficira i četiri vojnika, 
a ranjeni su jedan oficir i 19 vojnika. U taj broj nisu uračunati gubici 
policijskih i ostalih jedinica koje su učestvovale u ovoj borbi. <span lang="DE" style="mso-ansi-language:DE">U 
tom italijanskom izveštaju<a style="mso-footnote-id:
ftn4" href="#_ftn4" name="_ftnref4" title><span style="mso-special-character:footnote" class="MsoFootnoteReference">[4]</span></a> 
stoji da je Gradnikova brigada izgubila osam boraca. No, sudeći po nekim našim 
izveštaj ima, neprijateljski gubici su bili mnogo veći — oko 80 poginulih i 
ranjenih vojnika i oficira, dok srno mi imali svega četiri poginula<a style="mso-footnote-id:ftn5" href="#_ftn5" name="_ftnref5" title><span style="mso-special-character:footnote" class="MsoFootnoteReference">[5]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Bilo je očigledno, 
a i štab brigade je to ocenio, da se brigada nalazi u okruženju i da će se 
idućeg dana, ako jedinice ostanu na tom sektoru, teško održati jer će 
neprijatelj upotrebiiti jake snage, Zato je odlučio da se u toku noći brigada 
probije iz obruča. Za proboj je uzeto više varijanti; prema zapadu (u Benešku 
Sloveniju), prema jugu (na Miju ili Matajur) ili prema se veru (preko Soče na 
Polovnik). Štab brigade se odlučio za poslednju varijantu sa namerom dia veći 
deo neprijateljskih snaga privuče na levu obalu Soče i na taj način pomogne 
Gregorčičevoj brigadi na koju je vršen jak pritisak<a style="mso-footnote-id:
ftn6" href="#_ftn6" name="_ftnref6" title><span style="mso-special-character:footnote" class="MsoFootnoteReference">[6]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Iako je 
nepriatelj u toku noći ostavio zasede, a drumom Kobarid — Bovec patrolirao 
oklopnim kolima, brigada je bez borbe uspela da se izvuče sa Stola preko Soče 
na njenu levu obalu. Neke jedinice brigade izbile su oko 23 časa na drum uz Soču 
i odmah postavile zasede s obe strane, a zatim pregazile hladnu i ledenu Soču. 
Neprijatelj je tek posle dva dana saznao da se Gradnikova brigada više ne 
nalazi na Stolu.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Time se završio 
početni period dejstva tek formiranih primorskih brigada za koji je 
karakterističan smeo i koncentričan prodor brigada na desnu obalu Soče, bez 
straha od velikih opasnosti kojima su se izlagale zbog nepoznavanja terena i 
situacije, kao i zbog velike nadmoćnosti neprijatelja.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Pokazalo se da 
su ciljevi pohoda u Benešku Sloveniju bili isuviše veliki za neiskusne brigade 
i da se prilikom planiranja pohoda očigledno potcenjivao i neprijatelj i 
njegove mogućnosti. Najveća naša slabost bila je slaba vojna obaveštajna služba, 
pa i izviđačka. Zato štab brigade nije imao pregled situacije, pa je doživljavao 
razna iznenađenja. Neprijatelj je, naprotiv, dosta lako pratio kretanje jedne i 
druge naše brigade i brzo koncentrisao oko njih nadmoćnije snage. </span>No, i 
pored svega treba osobito istaći hrabrost naših boraca i umešnost štabova i 
komandi.</p>
<p class="MsoNormal">Na osnovu ovih iskustava koje su štabovi i komande stekli 
u toku prvih borbi, došlo je i do izvesnih pramena u pogledu načina dejstva naših 
jedinica. Dok se u početnom periodu težilo ka koncentričnom dejstvu, posle 
povratka sa desne obale Soče brigada je operisala samostalnije i elastičnije, 
uglavnom odvojeno, po bataljunima. To je bilo potrebno zbog toga da se 
neprijatelju ne bi dala mogućnost da, s obzirom na svoju veliku nadmoćnost i 
razvijenu saobraćajnu mrežu, potiskuje brigadu i prisiljava je da se izvlači 
iz obruča u obruč.</p>
<p class="MsoNormal">I neprijatelj je izvukao neka iskustva. Samom 
koncentracijom jakih snaga, kao što je to bio slučaj u borbama zapadno od Soče, 
protivnik već unapred otkriva svoje namere i time stvara mogućnost drugoj 
strani da se na vreme izvuče iz obruča. Bolje rezultate pokazale su, po 
njegovom mišljenju, brze akcije, manjim snagama, koje su neke starešine na 
teritoriji istočno od Soče izvodile po sopstvenoj inicijativi. Ova iskustva 
uticala su i na promene u neprijateljskoj taktici u borbama sa jedinicama NOV od 
maja na dalje.<o:p>
</o:p>
</p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Zbornik, tom VI, knjiga 6, 
    dok. br. 98.</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> Sećanje Slavka Fratnika.</p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Sećanje Franje Kranjca.</p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a> Zbornik, tom Vi, knjiga 6, 
    dok. br. 98.</p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a> Dušan Pirjevec: &quot;Iz 
    boja za svobodo Primorske&quot; (&quot;Koledar Osvobodilne fronte&quot; 
    1946).</p>
  </div>
  <div style="mso-element:footnote" id="ftn6">
    <p class="MsoFootnoteText"><a style="mso-footnote-id:ftn6" href="#_ftnref6" name="_ftn6" title><span style="mso-special-character:
footnote" class="MsoFootnoteReference">[6]</span></a> Gregorčičeva brigada je 
    18. maja vodila tešku borbu sa neprijateljem na Špiku koja se završila 
    njenom punom pobedom. Tom prilikom je poginulo petnaestak neprijateljskih 
    vojnika, a zaplenjeno je isto toliko pušaka i dva puškomitraljeza. (Albert 
    Jakopič: &quot;Naš prvi pohod v Benečijo in Režijo&quot; — 
    &quot;Spomini na partizanska leta&quot; IV, Ljubljana 1946, str. 282).</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_7.htm"><b>Prethodni dokument</b></a></TD>
<TD><a href="49_9.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

