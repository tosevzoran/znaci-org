<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_161.htm"><b>Prethodni dokument</b></a></TD>
<TD><a href="27_163.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading3Spacing2pt" align="center" style="margin-top:0mm;margin-right:
0mm;margin-bottom:0mm;margin-left:74.0pt;margin-bottom:.0001pt;text-align:center;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark155"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Picturecaption20">SEDAM 
VUJOVIĆ</span></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Picturecaption20">A</span></p>
<p class="Bodytext1" style="margin:0mm;margin-bottom:.0001pt;text-align:justify;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">&nbsp;<o:p>
</o:p>
</span></p>
<p class="Bodytext1" style="margin:0mm;margin-bottom:.0001pt;text-align:justify;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Bataljon je prorijeđen 
u borbama vođenim januara 1944. godine oko Travnika, Turbeta i Karaule.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:27.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Plato 
pozadi Vlašića, prosiječen kanjonom Ugra, skiven je sniježnom mećavom. 
Petrovo Polje, selo od nekoliko kuća primilo je skoro svu brigadu pod svoje 
krovove. Šesta ofanziva je jenjavala. Tada je stigla popuna iz Prekomorske 
brigade. Podijeljena je po bataljonima. Prema ranijem sastavu četa, u 1. su pošli 
Lovćenci i Crmničani, u 2. Piperi, Kuči i ostala plemena, u 3. Vasojevići i 
Kolašinci.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:27.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Tada 
su u spiskovima popune 1. čete pročitana imena sedam Vujovića, iz sela 
Komarna. Šestorica su bili srednjoškolci, učenici od šestog do osmog 
razreda. Samo se sedmi, najstariji od njih, Vido, izdvajao kestenjastom puti, nižim 
rastom i živahnošću. Na njemu su ostali tragovi djetinjstva bez roditelja, 
siromaštva i okrutnosti najma i nadnica po tuđim njivama.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:27.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Brzo 
su Vujovići, skromnošću i nerazmetljivom hrabrošću, osvojili simpatije 
drugova. Na onom lijepom što im je ostalo od očeva — Luke, Vida i Jovana, 
ratnika iz balkanskog i prvog svjetskog rata, koji su pored rana nosili Obilića 
medalje i druga odlikovanja — Partiji nije bilo teško odgojiti ih i 
vaspitavati. Dvije godine do ovog sastanka u četi obilježile su im različite 
puteve patnji. Branko, Vojo i Filip su osjetili, aprila 1942. godine, gorčinu 
izdaje, kad eu ih kao borce bataljona &quot;Jovan Tomašević&quot; probudili 
oni koji su prišli četnicima. Od tog dana su ggrošli kroz logore Skadra, 
Bara, Barija, Fođe i Kolfiorita, probijali se poslije do savezničkog fronta da 
bi stigli u otadžbinu. Ovdje su našli sebe i bili radosni što neprijatelju 
mogu da ravnopravno vraćaju milo za drago. Snaga njihovih vrlina činila ih je 
brojnijim nego što ih je bilo,</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ime &quot;sedmorice braće 
Vujovića&quot; je počelo da gori onog junskog dana 1944. godine kada je četa 
zauzela položaj po grebenima koji zaklanjaju Vukovsko polje od šćitske uvale 
i Prozora.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Dva dana prije toga 
Branko Vujović je, pomalo zbunjen, slušao Blaža Popivodu, koji mu je saopštio 
veliku vijest — da je postao zamjenik komesara čete. Nikola je bio vodni 
delegat. Ostali Vujovići su tog dana u rukama imali &quot;brnce&quot; i šarce.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Bataljon se pripremao 
za nagoviješteni pokret čiji se pravac nije znao. Jedino se znalo da se 1. četa 
neće povlačiti iz obezbjeđenja bez naređenja brigade.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sunce se pojavilo iza 
dalekih vrhova Prenja. Ispod njegovog svijetložutog plašta dolina Šćita je, 
još u polutami, krila neprijateljeve kolone. Onda su zasvjetlucale puščane 
cijevi i čelični šljemovi kolone Njemaca koja je hitala da se domogne grebena 
i zaprijeti Kupreškom polju, sa kojeg je Tito s dijelom Vrhovnog štaba prije 
tri noći uzletio za Vis.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Nije dugo potrajalo, a 
1. četa se našla u žestokom okršaju sa Njemcima. Gustu mitraljesku i puščanu 
vatru smjenjivale su i pratile enažne detonacije ručnih bombi.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Poslije pola sata 
Njemci su bili primorani da svoj drski juriš pretvore u čekanje na položaju. 
Nastalo je međusobno vrebanje. Neće li se ko na protivničkom položaju naći 
na mušici puškomitraljeza? Ova dosadna atmosfera prekidana je kratkim 
rafalima. Dan je prolazio.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Nešto niže, ispred 
položaja na uzdužnom grebenu, za jednom humkom se nalazio Nikola Vujović. 
Pedeset metara ispred njega je šuma i u njoj Njemci. Mnogo su ga puta drugovi 
zvali da se povuče malo nazad. On se, po običaju, ne prepire, odgovara samo 
mahanjem prsta, u znak da mu je i tu dobro.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Bio je to ne znam već 
koji juriš, onaj posljednji kojim je Švabama pokazan pravac prema Prozoru. U 
njemu je nepomičan ostao Nikola Vujović pored svog &quot;brnca&quot;. Nad 
njim, nijemim i blijedim, stajali su Branko, Vojo i drugi borci.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ne vjeruješ da je to 
istina! Ali jeste. Ostali Vujovići se trude da ne zaplaču. Branko ga hvata 
ispod glave i ramena. Ruke su mu pune krvi. Vuče ga k-^ebi i odvaja od 
&quot;brnca&quot; i neosvojenog grebena.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:27.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Tu, 
na toj kosi, počeo je da se proređuje stroj Vujovića.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Na brežuljcima 
Zlatibora, 26. avgusta, pred bugarskim uporištem na Palisadu, u prvom jurišu, 
izustio je posljednje riječi Filip Vujović.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Sad mi je lakše 
— rekao je kad je, prislonjen uz drvo, vidio kako je prošla poveća grupa 
Bugara.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U centru Bajine Bašte, 
1. septembra, Vojo je donio na rukama Branka. Teško ranjen, gušen samrtničkim 
ropcem, nije bio više kadar ni riječ da kaže bratu.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Iete godine 8. 
decembra, kod Orolika na sremskom frontu, poginuo je Vlado Vujović, a sjutradan 
Milo.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Danas u selu Komarnu, u 
kućama Luke, Vida i Jovana Vujovića, stoje fotografije mladića sa kaligrafski 
ispisanim imenima na spomenicima koje označiše puteve slobode za koju su pali.</span></p>
<p class="Bodytext31" align="right" style="margin-top:0mm;margin-right:0mm;
margin-bottom:0mm;margin-left:242.0pt;margin-bottom:.0001pt;text-align:right;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext3">Gojko 
ĐUKIĆ</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_161.htm"><b>Prethodni dokument</b></a></TD>
<TD><a href="27_163.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
