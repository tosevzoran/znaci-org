<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_200.htm"><b>Prethodni dokument</b></a></TD>
<TD><a href="4_14_3_202.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA 4. GRUPE JURIŠNIH KORPUSA OD 2. 
JULA 1944. KOMANDANTIMA JURIŠNIH KORPUSA ZA POKRET JEDINICA PREKO R. IBRA RADI 
DEJ-STVA PROTIV JEDINICA NOVJ U ŽUPI1</strong></p>
<p>ŠTAB</p>
<p>ČETVRTE GRUPE JURIŠNIH KORPUSA</p>
<p>JUGOSLOVENSKE VOJSKE U OTADŽBINI2</p>
<p>O. BR. 7</p>
<p>2 jula 1944 god. u...............čas.</p>
<p>POLOŽAJ</p>
<p align="center">ZAPOVEST</p>
<p>Karta razmere 1 : 200.000 sekcije : Užice — Novi Pazar — Kragujevac — 
Priština.</p>
<p>2 jula pre podne 24-ta komunistička divizija otpočela je napad u pravcu 
Aleksandrovca sa više pravaca. Trupe potpukovnika Keserovića povlače se prema 
s. Stanišinci i s. Le-skovica (greben pl. Goča)3.</p>
<p>Crveni su preduzeli napad i u pravcu zapada prema selima Kriva reka i 
Osredci.</p>
<p>Naše snage angažovane prema 24-toj diviziji nalaze se:</p>
<p>—&nbsp; II Kosovski korpus na prostoru: s. Babica — s. Blaževo jačina 
ovog korpusa oko 1000 ljudi.</p>
<p>—&nbsp; Delovi Studeničke brigade na Suvom Rudištu u jarčini 60—100 
vojnika.</p>
<p>—&nbsp; Trupe potpukovnika Keserovića u jačini od 3000 ljudi drže greben 
pl. Goča i varošicu Aleksandrovac sa jačim izviđačkim odeljenjima ispred 
fronta i jednim izviđačkim ode-ljenjem u s. Kriva Reka.</p>
<p>—&nbsp; Četvrta grupa jurišnih korpusa ovladaće u prvo vreme položajem: 
strugara — k. 1702 — s. Crna glava — s. Rako-vac — s. Lazarevići — s. 
Pecići — vis Zeljin (k. 1785) sa zadatkom da u prvo vreme zadrže ovaj položaj 
u svojim rukama po svaku cenu a potom će sa ovoga položaja krenuti u napad u 
pravcu istoka kako bi se uništila partizanska grupa zapadno od linije: Brus — 
s. Pleš i stvorila mogućnost da se udarom u bok i leđa uništi 24-ta 
komunistička divizija.</p>
<p align="center">NAREĐUJEM:</p>
<p>1.&nbsp; — V jurišni korpus polazi sa dosadašnjega mesta 3 jula u 4 časa 
pravcem s. Lučice (gde prelazi Ibar na mostu) preko s. Stolovići — k. 1294 
— Kremeniška4 [pl] — Kukavica — Strugara sa zadatkom da zauzme odsek: 
Strugara k. 1702. Na ovom otseku trupe će zauzeti borbeni raspored sa obezbeđenjem 
u pravcu Suvog Rudišta i u pravcu visa 3i-ljača5 i u pravcu s. Kriva Reka. 
Komandant korpusa postaraće se da odmah uhvati vezu sa Studeničkom brigadom i 
stavi je pod svoju komandu a preko Studeničke brigade stupiće u vezu sa II 
Kosovskim korpusom. Vezu levo uhvatiti sa Keserovićem i delovima u pravcu Krive 
Reke.</p>
<p>Sa Drugim jurišnim korpusom uhvatiće vezu odašiljanjem izviđačkih vodova 
u pravcu s. Crna Glava.</p>
<p>2.&nbsp; — II jurišni korpus polazi sa dosadašnjega položaja 3 jula u 4 
časa pravcem s. Lučica — Jošanička banja sa zadatkom da ovlada otsekom: s. 
Crna Glava — s. Rakovac. Obez-beđuje se sa pravca s. Kriva reka i sa pravca 
druma Brus — — Jošanička banja.</p>
<p>Vezu desno hvata sa petim jurišnim korpusom odašiljući izviđačke vodove 
u pravcu Strugare.</p>
<p>Vezu levo hvata sa prvim jurišnim korpusom odašiljući izviđačke vodove 
oko zaseoka Lazarevići i Pecići prema Željinu.</p>
<p>Hvata vezu sa Keserovićevim delovima u pravcu s. Kriva Reka i izviđa ispred 
svoga otseka.</p>
<p>3.&nbsp; — I jurišni korpus polazi sa dosadašnjeg položaja 3 jula u 4 časa 
pravcem Ušće — s. Grokčanica — pl. Zeljin sa zadatkom da zauzme otsek: s. 
Pecići — pl. Zeljin (k. 1785). Vezu desno hvata sa drugim korpusom odašiljanjem 
izviđačkih vodova u pravcu s. Rakovac a vezu levo hvata sa Keserovićevim 
snagama u pravcu s. Stanišinci (na Goču).</p>
<p>Obezbeđuje se sa pravca druma Brus — Jošanička banja. Izviđa ispred 
svoga otseka.</p>
<p>4.&nbsp; — III jurišni korpus polazi sa dosadašnjeg položaja 3 jula u 
146 časova pravcem Ušće — drum za Jošaničku banju do s.: Koturanovići 
— Priboj (zapadno od s. Koturanovići) sa zadatkom da prikupljen u ovim selima 
ostane u opštoj rezervi do daljeg naređenja.</p>
<p>5.&nbsp; — Ishrana: sve trupe izuzeće jednodnevni obrok hrane iz slagališta 
u Ušću. Dalje sledovanje hrane vršiće se iz baze u Ušću stim što će se 
radiogramom javiti mesto odakle će se podizati hleb.</p>
<p>6.&nbsp; &nbsp;— Sanitetska služba: ranjene i bolesne vojnike upu-ćivaće 
jedinice u Jošaničku banju i u Ušće odakle će se vršiti transportovanje u 
bolnicu u Cačak.</p>
<p>7.&nbsp;— Veza: vidi zapovest za vezu.7</p>
<p>8.&nbsp; — Štab će biti 3 jula od podne u Jošaničkoj banji.</p>
<p>NA IZVRŠENJE8 .</p>
<p>PRIJEM ZAPOVESTI POTVRDITI RADIOGRAMOM, 3 JULA DO PODNE.</p>
<p>NAČELNIK ŠTABA — KAPETAN,&nbsp;Neš. Nedić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>KOMANDAN — MAJOR, Drag. S. Račić</p>
<p>Dostavljeno</p>
<p>Komandantu I, II, III i V jurišnog korpusa.</p>
<p>Ekspedovano 2 jula u 19 časova po ordonansima.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
M. P.9</p>
<p>&nbsp;</p>
<p>1 Original (pisan na mašini, ćirilicom) u Arhivu VII, Ča, k. 77, reg. vbr. 
42/2 (S-V-11261).</p>
<p>2&nbsp; O formiranju grupe vidi dok. br. 197, objašnjenje 2.</p>
<p>3&nbsp; U obaveštenju komandanta 2. kosovskog korpusa od 3. jula 1944. potčinjenim 
o sadržaju depeša primljenih iz Vrhovne komande 2. jula 1944. navodi se da je 
Vrhovna komanda saopštila da je Rasinski korpus pod komandom Dragutina Keserovića, 
30. juna 1944, napao jedinice 21. i 24. divizije NOVJ na liniji Mali Ribari — 
Botunja — — Sljivovo i da su prednji delovi četnika ušli u Brus (Arhiv 
VII, Ča, k. 101, reg. br. 27/3).</p>
<p>4 Kremenićska.</p>
<p>5 Verovatno Iljinjača (k. 1975).</p>
<p>6 Broj »1« je u originalu precrtan olovkom.</p>
<p>7 Zapovest nije nađena.</p>
<p>8 Vidi dok. br. 204.</p>
<p>9 Okrugli pečat: »Komanda Jugoslovenske vojske u, otadžbini gorski štab 
br. 30«.&nbsp;</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_200.htm"><b>Prethodni dokument</b></a></TD>
<TD><a href="4_14_3_202.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
