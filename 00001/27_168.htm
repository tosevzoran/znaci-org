<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_167.htm"><b>Prethodni dokument</b></a></TD>
<TD><a href="27_169.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading3Spacing2pt" align="center" style="margin-top:0mm;margin-right:
0mm;margin-bottom:0mm;margin-left:77.0pt;margin-bottom:.0001pt;text-align:center;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark160"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Picturecaption20">SAVO 
MAŠKOVI</span></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Picturecaption20">Ć</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">U selu Ljekovini, na livadici između puta Bijelo 
Polje—Pljevlja i rječice Ljubovije, bila je 10. decembra 1941. godine 
postrojena Donjomoračka četa Komskog bataljona, koji je učestvovao u 
pljevaljskoj bici.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Traženi su dobrovoljci 
za 1. proletersku. Saopšteno je da će se ta brigada, pod neposrednim 
rukovodstvom Centralnog komiteta KPJ i Vrhovnog štaba, boriti po čitavoj 
Jugoslaviji, sve do konačne pobjede.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Zamjenik komandira čete 
Savo Mašković javio se među prvima. Imao je tada dvadeset i pet godina.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Oca je jedva zapamtio. 
Zajedno s tri brata i dvije sestre proživio je mnoge gorke godine siročeta. 
Njegova majka, otresita i pametna žeia, činila je sve da podigne i izvede na 
put svoju djecu.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Poslije osnovne škole 
u Manastiru Moračkom Savo je učio gimnaziju u Kolašinu. Pred rat se zaposlio 
kao službenik u Novom Pazaru. Tamo je primljen za člana Komunističke partije.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Odmah poslije sloma 
stare države vratio se u Moraču, u svoje selo Osredke.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Predano je radio na 
obuci omladinaca u rukovanju oružjem. Inače je bio poznat, još iz vojske, kao 
izvrstan strijelac.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Borbe za Kolašin, u 
julskom ustanku, nijesu bile naročito žestoke, pa u njima još i ne dolazi do 
potpunog izražaja. Ali prilika mu se uskoro pružila. U zoru, 3. avgusta, ,sa 
grupom donjomoračkih partizana vješto se privukao prednjim dijelovima 
talijanske divizije &quot;Venecija&quot; u Klopotu, na putu Podgorica—Kolašin, 
i zaduo ih vatrom. Četvrtog avgusta Donjomorački ustanički bata</span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:SR-CYR" class="Headerorfooter6pt">jbon</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
vodio je cio dan borbu protiv dijelova divizije &quot;Venecija&quot;. Savo je 
nama mladićima, koji nijesmo služili vojsku, praktički demonstrirao ono što 
smo teorijski savladali u udarnoj grupi, u kojoj je bio instruktor. Nije dopuštao 
da otvaramo vatru na velikom odstojanju — moralo se čekati da se 
neprijateljevi vojnici primaknu. Tada smo stekli samopouzdanje i savladali početna 
slova ratne azbuke.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Onda su došla 
Pljevlja. I tamo su vojnici &quot;Pusterije&quot; osjetili ubitačne kuršume 
Savova karabina.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Gotovo odmah poslije 
dolaska u 1. proletersku Savo je postao puškomitraljezac. Dobio je zbrojovku. 
Bio je, bez sumnje, jedan od najboljih puškomitraljezaca brigade.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Osmog maja 1942. godine 
uveče naš bataljon je pošao u napad na četnike na planini Sinjajevini. Četnici 
su već bili dobili kompletno talijansko naoružanje (puške, automatska oružja, 
minobacače i topove). Sem toga, dobivali su sljedovanje hrane kao i talijanski 
vojnici. Ranjeni četnici su liječeni u talijanskim bolnicama.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Za vrijeme borbi 
Tlijani su prebacivali četnike do polaznih položaja svojim kamionima. Zato su 
oni uvijek odmorni stupali u borbu. Za svaki dan borbe protiv partizana, četnici 
su dobivali od okupatora platu. Od četničke ruke već su poginuli mnogi 
partizani. Sve nas je to tako ogorčilo da smo nestrpljivo čekali prvi sudar s 
tim izrodima.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kada je našu kolonu 
zaustavila četnička predstraža na Šancu i otvorila vatru, za tren oka smo se 
razvšš u strijelce. Savo Mašković je skočio kao ris ispred stroja 2. voda. 
Četnike smo odmah rastjerali.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U rasvit smo stigli 
pred njihov glavni položaj na Sinjajevini, na Skaru. Čim su nas ugledali, 
otvorili su, sa nekih petsto metara, paklenu vatru.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Stan'te, trometkovići, 
kud ste se uputili! — čuli smo glas nekog bradatog tristometkovića.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Mi smo tada 
oskudijevali u municiji. Imali smo po dvadeset do trideset metaka na pušku. 
Zato su nas četnici nazvali trometkovićima. A na njihovim municijskim kutijama 
pisalo je: &quot;Ne štedi municiju!&quot; Nama su crijeva krčala od gladi, a 
oni su bili siti.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Za trenutak smo zauzeli 
položaje pored neke suvomeđe. Puškomitraljesci su ispalili po nekoliko 
rafala.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Ispred nas je bio brisan prostor — oko dvjesta 
metara — kao na dlanu. Razmišljali smo kako da savladamo tu prepreku.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Uto je Savo Mašković, 
prvi preskočivši zid, pojurio preko brisanog prostora kroz gustu četničku 
vatru. Za njim je pohitao 2. vod, desno je bio 1. Jurio je prema jednom mrtvom 
uglu. Divili smo se toj hrabrosti, koja je zapanjila četnike, tako da su sve 
nepreciznije pucali. Ispred samog mrtvog ugla poginuo je Savov pomoćnik Rajko 
Janković, divan drug, sličan Savu.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kad smo savladali 
brisan prostor, pošli smo na juriš. Četnici nas nijesu smjeli sačekati.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Zatim smo oslobodili Večerinovac.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Šesnaestog maja 3. četa 
je izvela neviđen juriš na četničke položaje na Markovom brdu, kod Kolašina. 
Prethodno su četnici odbacili dva partizanska bataljona, koja su bila ostala 
gotovo bez municije. Na scenu je tada stupila 3. četa. Jurili smo kroz kišu četničkih 
kuršuma i eksplozije mina. Došlo je do više direktnih okršaja. Savo i neki 
debeli bradonja u isto vreme su opalili jedan na drugoga. Sa rastojanja od 
pedesetak metara, Savo je sasuo rafal u kosmatu glavu, a četnički metak je 
zahvatio gornju ivicu njegove kape.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Dobri do, Studena, 
Konjic, Cincar, Livno, Ključ, Jajce... Savova zbrojovka je svuda neumorna. Niko 
ne zna koliko je Savo fašista i izdajnika uništio. Ali je sigurno da je u tome 
jedan od rekordera 1. proleterske brigade.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Savo je najpre bio 
borac, zatim desetar, pa vodnik. Krajem 1942. imenovan je za komandira 3. čete. 
U jeku pete ofanzive. kad je Savo Burić postavljen za komandanta 5. crnogorske 
brigade, Savo Mašković postaje komandant 1. bataljona. Zatim je bio zamjenik 
komandanta 1. proleterske brigade, pa komandant 8. crnogorske udarne brigade, na 
kojoj je dužnosti i poginuo, decembra 1944. godine.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Bio je odličan 
komandant. Na jednom seminaru za komande četa i vodova 1. bataljona, koji je držao 
komandant Pero Ćetković u ljeto 1942, vodnik Savo Mašković je davao najbolje 
odgovore na praktička pitanja iz taktike.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Savo je uspešno vodio 
1. bataljon kroz mnoge bojeve od Sutjeske do Srbije. Njegov odlazak iz bataljona 
pao nam je teško kao i onaj Pera Ćetkovića.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Taj prvoklasni 
komandant bio je nevjerovatno tih, gotovo stidljiv čovjek, sav sazdan od neke 
dobrote, od melema koji bi se &quot;i na rane mogao privijati&quot;. Kad bi 
razgovarao s nekim, oemijeh mu nije silazio s lica. Kao da je bio rođeni politički 
komesar! A, eto, postao je komandant.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Teške situacije 
provjeravaju karaktere. Kad smo skapavali od gladi, Savo bi se pravio da je, 
tobože, već sit kako bi mogao odvojiti od bijednog obroka koji zalogaj onome 
ko je teže podnosio svirepo iskušenje gladi. A u borbi, uvijek je najprije iz 
osvojenih rovova i kasarna uzimao municiju i bombe, tek onda hranu.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U svim teškoćama, u 
ofanzivama i između njih, na marševima i logorovanjima, uvijek i svuda bio je 
nevjerovatno uredan. Obrijan, utegnut, čist ... Branio se od vaši bolje nego 
iko. Poslije višečasovnog napornog marša najprije bi očistio pušku ili puškomitraljez, 
a zatim je na red dolazilo umivanje ili kupanje i kuvanje rublja.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Taj pitomi, 
produhovljeni čovjek bio je strašan i za Njemce i za Talijane, i za ustaše i 
za četnike. Koliko je iskreno volio svoje drugove, toliko je beskrajno mrzio fašiste. 
U borbi je postajao ris koji ne zna za strah.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">On je znao cijelu noć 
proučavati zadatak jedinice da bi sa što manje žrtava požnjeo što veći 
uepjeh. A u onim ne tako rijetkim kritičnim trenucima, kada su bili u pitanju 
minuti, a ne časovi, on je, opet, znao, kao u magnovenju, donijeti najzreliju i 
najcjelishodniju odluku.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Nema, valjda, čovjeka 
kome je Savo nešto rđavo učinio. On se, vjerovatno, nije nikad ni s kim ni 
sporečkao. I teško da ima nekoga ko ga nije volio.</span></p>
<p class="MsoNormal" align="right" style="text-align:right"><span style="font-size:9.0pt;mso-fareast-language:SR-CYR" class="Bodytext3">Batrić 
JOVANOVIĆ</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_167.htm"><b>Prethodni dokument</b></a></TD>
<TD><a href="27_169.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
