<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_101.htm"><b>Prethodni dokument</b></a></TD><TD><a href="4_14_1_103.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 102</strong></p>
<p align="center"><strong>PISMO MAJORA PETRA BAĆOVIĆA OD 9. JUNA 1942. KOMANDANTU ITALIJANSKOG
  GARNIZONA U FOČl POVODOM NJIHOVE NAMERE DA VLAST U GRADU PREDAJU USTAŠAMA<sup>1</sup></strong></p>
<p align="center">KOMANDANTU   ITALIJANSKIH  VOJNIH   SNAGA</p>
<p>Foča</p>
<p>Nacionalni četnički odredi nalaze se već mesec dana u borbi protiv
  komunista u Sandžaku. Ovi četnički odredi uspeli su da očiste ceo
  Sandžak i izbiju na Drinu i Foču južno od Foče.<sup>2</sup></p>
<p>U toku borbi u kojima svakodnevno pada nekoliko srpskih života
  izvešten sam da će Vaše snage u toku 9 juna napustiti Foču i predati je
  hrvatskim ustašima.<sup>3</sup></p>
<p>Ovakav gest potpuno opravdano izazvao je revolt i gnjev kod svih
  četnika, jer dok oni ginu u borbi protiv komunista dotle se iza
  antikomunističkog fronta puštaju Hrvati čiji je stav prema Srbima jasno
  poznat i pored svih obratnih tvrđenja. Usled ovoga velike nacionalne
  snage koje su se dosada borile protiv komunista napustile su ovu borbu
  i u toku današnjeg dana grupisale se oko Foče.</p>
<p>Budući da nisam bio u stanju da se suprotstavim narodu a želeći da
  se na ovoj prostoriji garantuje mir i red, molim da na svaki način ne
  dozvolite dolazak Hrvata u Foču, i da nju, ako Vaše snage moraju ići,
  predate četničkim vlastima koje se već nalaze oko varoši. Mi pak
  garantujemo ličnu i "imovnu bezbednost svih građana bez obzira na veru.
  Ovo je neophodno potrebno bar za vreme dok se akcija protiv komunista
  ne svrši.</p>
<p>U koliko budete smatrali da prednjem ne treba pokloniti zasluženu
  pažnju, unapred skidam svaku odgovornost za eventualne neželjene sukobe
  do kojih bi moglo doći mimo moje volje.<sup>4</sup></p>
<p>Molim da me o prednjem izvestite po donosiocu ovoga pisma danas do 16 časova.</p>
<p align="center">9-VI-42 g.&nbsp; &nbsp; &nbsp; &nbsp; &nbsp; &nbsp; &nbsp; &nbsp;
  &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;
  &nbsp; &nbsp; &nbsp; &nbsp;</p>
<p align="center">12h&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;
  &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;
  &nbsp; &nbsp; &nbsp; &nbsp; &nbsp; &nbsp; &nbsp; &nbsp;</p>
<p align="center">POLOŽAJ</p>
<p align="center">&nbsp;Komandant, major,</p>
<p align="center"><strong> &nbsp;
  &nbsp;Petar Baćović</strong></p>
<b class=medtxt><p><sup>1</sup>&nbsp; Original (pisan olovkom, ćirilicom) u Arhivu VII, Ča, k. 231, reg. br. 30/6 (BH-X-52).</p>
<p><sup>2</sup>&nbsp; Dokumenti o borbama u Sandžaku u maju 1942. objavljeni su u
  Zborniku NOR-a, tomu I, knj. 16, tomu II, knj. 4 i tomu III, knj. 3 i
  4. Pored navedenog o tome, vidi u ovoj knjizi dok. br. 93, 94, 97 i 98
  i Danilo Jauković, Sandžak u NOB, VIG, br. 3/1961, str. 29&#8212;49.</p>
<p><sup>3</sup>&nbsp; O tome je Baćovića obavestio Dobrosav Jevđević na osnovu
  iz-veštaja komandanta kalinovičkog sreza od 8. juna 1942 (Arhiv VII,
  Ča, k. 232, reg. br. 32/1).</p>
<p><sup>4</sup>&nbsp; O daljem razvoju situacije, vidi dok. br. 106, 107 i 109.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_101.htm"><b>Prethodni dokument</b></a></TD><TD><a href="4_14_1_103.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>
