<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_147.htm"><b>Prethodni dokument</b></a></TD>
<TD><a href="27_149.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Bodytext2" align="center" style="margin-top:0mm;margin-right:0mm;
margin-bottom:0mm;margin-left:57.0pt;margin-bottom:.0001pt;text-align:center;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark141"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext6Italic">OD 
UVCA DO PALISAD</span></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext6Italic">A</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-size:11.0pt;font-family:&quot;Times New Roman&quot;;mso-fareast-language:
SR-CYR" class="Footnote60">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Prva 
proleterska divizija izbila je 22. avgusta 1944. na levu obalu reke Uvca, od 
Kokin Broda do njenog ušća u Lim. Ispred sebe je imala jake četničkočnedićevske 
i bugarske snage — oko 5.000 ljudi. Osim toga, u Užicu, Ivanjici i Arilju 
nalazile su se nemačke policijske snage.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Desnu 
obalu Uvca i južne padine Zlatibora bili su poseli četnici. Oni su odbrambene 
položaje fortifikacijski solidno uredili. Na svakih pet-šest metara bili su 
izgradili sreljačke zaklone, prošarali ih velikim brojem bunkera s 
mitraljeskim oruđima i tako obezbedili vatreni sistem na većoj dubini. Noću 
su palili bezbroj vatara, dovikivali se i pevali četničke pesme uz pratnju 
mobilisanih harmonikaša i tamburaša — valjda zato da bi održali vlastiti 
moral.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Prva 
proleterska brigada je u zoru 23. avgusta forsirala Uvac u rejonu Kožlja i u 
snažnom jurišu, u sadejstvu s 3. proleterskom krajiškom brigadom, slomila četnički 
otpor na desnoj obali i u brzom nastupanju preko sela Dobroselice izbila ispred 
četničkih položaja Borova glava—Karanovac, pa u napadu iz pokreta i njih 
likvidirala. Tako je brigada još pre podne izvršila zadatak određen za taj 
dan.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Odmah 
posle slamanja četničkog otpora na Borovoj glavi i Karanovcu, štab brigade je 
uputio dva bataljona da gone razbijenog neprijatelja i izvide plato Zlatibora, a 
naročito rejon Čajetina—Palisad. Kraljevački bataljon, u sastavu snaga određenih 
za gonjenje neprijatelja, uputio je 2. četu u prethodnicu sa zadatkom da 
razbije četničke snage na Torniku. Prrgbližavajući se Torniku, četa se 
razvila u streljački stroj i za kratko vreme jurišem zbacila četnike sa tih 
položaja. Time je bio otvoren put ka Kraljevoj Vodi i Palisadu. Četnici su 
bezglavo bežali prema planini Čigoti, bacajući rance i ostalu opremu.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Posle 
pristizanja glavnine, Kraljevački bataljon je produžio nastupanje i, gotovo 
bez otpora, istog dana ovladao Kraljevom Vodom oko 17 časova. Odmah su upućene 
izviđačke patrole radi prikupljanja podataka i uspostavljanja vatrenog dodira 
s bugarekim garnizonom na Palisadu, s kim su ubrzo stupili u borbu. Uskoro je i 
prateći vod otvorio snažnu mitraljesku i minobacačku vatru na neprijateljeve 
položaje. U prvo vreme Bugari nisu odgovarali vatrom, niti su vršili ispade iz 
utvrđenog rejona.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Zauzimanjem 
Kraljeve Vode, Kraljevački bataljon je stvorio uslove ostalim snagama brigade 
za napad na bugarski garnizon na Palisadu. Međutim, zbog neizvesne situacije, 
štab bataljona je bio primoran da, pred mrak, povuče glavninu bataljona na 
Smiljaneki zakos, južno od Kraljeve Vode, s tim što je 2. četu ostavio na 
položajima u Kraljevoj Vodi da vrši demonstrativne napade na Bugare na 
Palisadu i da izviđa i sprečava njihove iepade. Glavnina bataljona je u međuvremenu 
vršila pripreme za noćni napad.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Uveče 
23. avgueta štab 1. proleterske divizije je odlučio da noću između 24. i 25, 
u pokretu ka komunikaciji Užice—Vardište, obuhvatnim dejstvom preko planine 
Čigote i preko sela Ribnice — u pravcu Belih Voda, okruži i uništi 
neprijateljeve snage u rejonu Čajetina— Palisad.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Međutim 
situacija se u međuvremenu delimično izmenila. Noću između 23. i 24. avgusta 
Bugari su pojačali svoj garnizon u Palisadu još jednim pešadijskim bataljonom 
i ujutro počeli napad jakim pešadrhjskim snagama, podržanim artiljerijom, oko 
puta Palisad—Kokin Brod. Kraljevački bataljon je vodio odbranu na niz 
uzastopnih položaja (Kraljeva Voda, Šumnato brdo, Kriva breza), sprečavajući 
neprijatelju brz prodor ka položajima Smiljanski zakos—Kriva 
breza—Krajevi—Tusto brdo, koje je u to vreme, po odluci štaba divizije, 
posedala 1. proleterska brigada.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Osetivši 
namere neprijatelja, štab divizije je doneo odluku da snagama 1. proleterske 
brigade čvrsto drži pojedine važne topografske objekte na bokovima i po 
dubini, da izvuče što dublje bugarske snage iz Palieada, pa da sa 3. i 13. 
proleterskom brigadom, obuhvatnim dejstvima, što pre upadne u Palisad i time 
stvori uslove za uništenje ove jake bugarske grupacije.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">U 
vreme kada su Bugari razvijali snage za napad na Smiljanski zakos i Krivu brezu, 
napadne kolone 3. i 13. brigade su obuhvatnim dejstvima ozbiljno ugrozile bokove 
i pozadinu bugarskih snaga. Najednom je nastalo komešanje u redovima Bugara. 
Osetivši opasnost, pokušali su da izvrše blagovremeno i organizovano izvlačenje 
iz borbe i povlačenje prema Palisadu, ali im to nije pošlo za rukom. Energičnim 
dejstvom naših snaga i blagovremenim preduzimanjem gonjenja, povlačenje Bugara 
se ubrzo pretvorilo u panično bekstvo.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Cela 
1. proleterska brigada bila je angažovana u gonjenju razbijenih Bugara. Tako je 
Kraljevački bataljon gonio neprijatelja pravcem Smiljanski zakos—Kraljeva 
Voda po drugi put u poslednja dva dana. Prednji delovi bataljona izmešali su se 
s Bugarima u rejonu Kraljeve Vode i masovno ih zarobljavali. Natovareni teškom 
opremom, a bežeći pre toga oko deset kilometara ispred naših snaga, bugarski 
vojnici i starešine su bili toliko iznureni da su od umora padali na zemlju i 
predavali se. Bilo je slučajeva da su ih naši borci u trku hvatali s leđa za 
kragne od bluza, obarali na zemlju i razoružavali. Kao po nekakvom nepisanom 
pravilu, Bugari su u toj prilici izdašno dozivali u pomoć — bratstvo između 
bugarskog i srpskog naroda i ideje komunizma. Zaboravljali su pri tome da su 
njihovi rančevi bili puni stvari opljačkanih od srpskih seljaka.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Bataljon 
je zarobio oko četrdeset vojnika i oficira, zaplenio nekoliko šaraca, veliku 
količinu ratne opreme i materijala, jedan oštećen top s karom punom 
artiljerijske municije i nekoliko konja. Među zarobljenim Bugarima bio je i 
vojnik Cvetko Anev, stolarski radnik iz Sofije. Pričao je da je uvek pripadao 
naprednom radničkom pokretu. Zadržan je pri štabu bataljona, sa svim pravima 
partizanskog borca.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Napad 
na Palisad izvršili su iz pokreta, nakon kraćeg sređivanja, delovi 1, 3. i 
13. proleterske brigade, podržani vatrom minobacača i brdskih topova. Utvrđeni 
rejon Palisada branilo je oko 1.200 bugarskih vojnika. Bataljon je, u sadejstvu 
sa ostalim snagama brigade, uspeo da prodre u spoljne odbrambene položaje oko 
16 časova, ali je zaustavljen snažnom mitraljeskom i minobacačkom vatrom 
neprijatelja. Ni napad ostalih naših snaga nije imao uspeha.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Uveče 
24. avgusta počeo je organizovani napad na Palisad, uz snažnu podršku 
artiljerije</span><span lang="SR-CYR" style="font-size:8.5pt;font-family:&quot;Times New Roman&quot;;
mso-fareast-language:SR-CYR" class="Bodytext6"> i</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5"> 
minobacača. Razvila se žestoka borba. Vrilo je kao u kotlu. Naše jedinice su 
uspele da se na pravcu napada mestimično ukline u neprijateljeve odbrambene 
položaje, ovladaju nizom otpornih tačaka i objekata, ali nisu mogle</span><span lang="SR-CYR" style="font-size:8.5pt;font-family:&quot;Times New Roman&quot;;mso-fareast-language:
SR-CYR" class="Bodytext6"> </span><span lang="SR-CYR" style="mso-ansi-font-size:10.5pt;font-family:&quot;Times New Roman&quot;;mso-fareast-language:
SR-CYR;font-weight:normal" class="Bodytext6">likvidirati</span><span lang="SR-CYR" style="mso-ansi-font-size:10.5pt;font-family:&quot;Times New Roman&quot;;
mso-fareast-language:SR-CYR" class="Bodytext6"> </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">utvrđeni 
rejon. Bugari eu bili sabijeni na mali prostor. Iz rovova i bunkera otvarali su 
vatru iz svih vrsta naoružanja. Na pozive na predaju, odgovarali su još jačom 
vatrom.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Naši 
juriši izvođeni su uz podršku oruđa za neposredno gađanje. Koristeći se 
dejstvom artiljerije, borci su upadali u rovove i izvlačili iz njih ošamućene 
Bugare. Povremeno su i Bugari vršili snažne, kratkotrajne protivnapade uz 
&quot;sadejstvo&quot; svoje pukovske bleh-muzike, koja je svirala 
&quot;Maricu&quot;. Iznenađivao je fanatičan otpor bugarskog okupatora u 
uslovima skore propasti Hitlerove Nemačke i njenih satelita.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Kraljevački 
bataljon je u noći između 24. i 25. izvučen iz borbe i postavljen na 
Smiljanski zakos sa zadatkom da obezbeđuje pozadinu naših glavnih snaga sa 
pravca planine Čigote. U tom rejonu se zadržao 25. i 26. Pre svitanja, 27. 
avgusta, bataljon je dobio naređenje da što pre posedne najviši greben Čigote, 
sa zadatkom da spreči delovima 2. brandenburškog puka udar u bok i pozadinu 1. 
proleterske divizije od pravca sela Ljubiša. Približavajući se u nastupnom 
maršu ka vrhu planine Čigote, po gustoj magli i slaboj vidljivosti, 
prethodnica bataljona se u praskozorje sukobila, na odstojanju od nekoliko 
metara, s nemačkim snagama koje su već posele greben i organizovale kružnu 
odbranu. Nemci su na grebenu iskopali rovove i zaklone, iz kojih su snažnom 
vatrom dočekali našu prethodnicu. Nakon kraće borbe bataljon se povukao na 
kose </span><span lang="SR-CYR" style="mso-ansi-font-size:10.5pt;font-family:
&quot;Times New Roman&quot;;mso-fareast-language:SR-CYR" class="Bodytext4">južno</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5"> od Čigote i tu ušao u sastav 
brigade.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">U 
toku noći između 25. i 26. i između 26. i 27. avgusta produžen je napad na 
Palisad. U tim borbama Bugari su pretrpeli velike gubitke i bili sabijeni u 
svega nekoliko kuća u centru utvrđenog rejona. Oetatke bugarskog garnizona 
spasle su nemačke snage, koje su uspele da se probiju od pravca Čajetine 
ujutro 27. avgusta. U isto vreme su sve neprijateljeve snage napustile Palisad i 
povukle se u Užice.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">U 
borbama za Palisad bugarski okupator je pretrpeo velike gubitke u ljudstvu i 
materijalu. Prva proleterska divizija je u tim borbama ubila oko 950, a zarobila 
150 neprijateljevih vojnika i oficira. Zaplenjene su velike količine hrane, 
municije i ostalog ratnog materijala. Poraz na Palisadu bio je efikasan udarac 
naših snaga bugarskom okupatoru u Srbiji. Za tu našu veliku pobedu čuo je 
vrlo brzo slobodarski narod Srbije i zajedno s nama je slavio.</span></p>
<p class="MsoNormal" align="right" style="text-align:right"><span style="mso-fareast-language:
SR-CYR">Hajrudin MEHINAGIĆ</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_147.htm"><b>Prethodni dokument</b></a></TD>
<TD><a href="27_149.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
