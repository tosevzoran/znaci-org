<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_99.htm"><b>Prethodni dokument</b></a></TD>
<TD><a href="27_101.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading221" align="center" style="margin-top:0mm;margin-right:0mm;
margin-bottom:0mm;margin-left:97.0pt;margin-bottom:.0001pt;text-align:center;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark96"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext3Italic5">KAMENOVAN</span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext3Italic5">I</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Posle proboja obruča u petoj ofanzivi sručili smo 
se kao lava preko Miljevine ka Romaniji. Onako iscrpeni gladovanjem i 
svakodnevnim borbama, verovatno smo izgledale strašno, jer su nas seljaci 
Miljevine i drugih sela gledali i primali kao da smo neka nestvarna bića. Pa 
ipak su bili iznenađeni kad su videli koliko nas ima i kako smo organizovani i 
disciplinovani. Posle onakvog neprijateljevog pothvata, posle višenedeljne 
neprekidne grmljavine svih oružja po gudurama Zelengore i posle hvalisave 
propagande neprijatelja da su naše glavne snage uništene, pojava naših 
brigada i ostalih jedinica još jednom je kod njih učvrstila uverenje o neuništivosti 
narodne vojske. Svuda su nas dočekivali punih ruku, nudeći nam sve što su 
imali. Brzo smo se oporavljali.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Posadu u Han-Pijesku 
zbrisali smo gotovo bez borbe. Imali smo velikog saveznika: vest da smo probili 
neprijateljev obruč i mit o našoj neuništivosti bila nam je moćna 
prethodnica, koja je uterivala strah u kosti svakom ko bi pokušao da nas zadrži.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Istoga dana spustili 
smo se ka Vlasenici i naredne noći napali utvrđene položaje pred njom.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Pred našim bataljonom 
isprečila se strma, visoka i dobro posednuta kosa Kik. Prema mesečini 
ocrtavala se kao kakva ogromna mračna tvrđava, puna nepoznatog, puna pretnji 
da nas sve upije u sebe i uništi. A odmah iza nje bila je Vlasenica, pa dalje 
Zvornik, Drina, Srbija . . .</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Deo kose koji smo 
napadali bio je najniži i završavao se jednom čukom, tačno iznad puta. Levo 
i desno od nas su ostali naši bataljoni napadali položaje koji su bili znatno 
viši.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Prema obaveštenjima, 
pred nama su bile ustaške jedinice. Cela ivica kose bila je posednuta. Tvrde, 
gusto raspoređene bunkere povezivali su rovovi.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Računali smo sa iznenađenjem. 
Naređen je jednovremen napad na sve sektore.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Polako, nečujno, pazeći 
na svaki pokret, podvlačio se streljački stroj uz kosu. Trajalo je to dosta 
dugo. Uspeli smo da im priđemo na pedesetak metara. Pritajeni, pripremali smo 
se za juriš. Bombaške grupe su izdvojene i isturene nešto napred.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Tačno u zakazani čas 
buknula je kosa, Prvim naletom zauzeli smo je skoro celu. Izgledalo je da je 
zadatak brzo izvršen. Međutim neprijatelj se nije lako predavao. Na krajnjem 
levom krilu, na najvišoj tački kose, još je krkljalo. Levo od nas neprijatelj 
je vršio protivjuriš. A na našem sektoru ostao je neuništen bunker na kraju 
kose, iznad puta. Bili smo sasvim blizu, na desetak metara ispod njega. Nekoliko 
jmitraljeza i drugih automatskihj oruđa sejalo je iz njega neprekidno ubitačnu 
vatru. U prvom naletu utrošili smo gotovo sve bombe. Čeda kurir i ja imali smo 
samo još po jednu.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Situacija je bila 
ozbiljna. Neprijatelj je već počeo da zbacuje sa kose i delove našeg 
bataljona. Ako ne likvidiramo bunker pred nama, mogu nas sasvim odbiti i 
protivnapadom naterati ponovo u potok.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">I to bar da mi je neki 
neprijatelj! Zar vredi zbog tih gadova ponovo gaziti vodu i pentrati se uz ovo 
brdo. Treba brzo i odlučno napasti bunker, likvidirati ga, a zatim iz njega 
potpomognuti naše vatrom u bok i leđa neprijatelja.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Dogovorili smo se. Uz 
povik &quot;na juriš&quot;, bacićemo ove dve bombe, a zatim nastaviti kamenjem 
po krovu bunkera. Nekolicina nas prikupilo je po pet-šest kamenica. A onda — 
uz ono stravično &quot;juriš proleteri&quot; — zagrme vatra iz svih automata 
i pušaka, prasak bombi i kiša kamenica po ustacžom bunkeru. Dok si trenuo — 
evo nas u bunkeru. Mitraljezac nije uspeo ni da se izvuče iz njega. Zatekli smo 
ga zabezeknutog u stavu nekog očekivanja. Valjda je čekao da eksplodiraju one 
kamenice! Ostale smo otprašili brzo sa kose, a telefonom iz bunkera javili 
njihovoj komandi da hitamo i mi za njima.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ubrzo je bila osvojena 
cela kosa, a u toku dana žurili smo već kroz Vlasenicu ka Zvorniku.</span></p>
<p class="MsoNormal" align="right" style="text-align:right"><span style="font-size:9.0pt;mso-fareast-language:SR-CYR" class="Footnote3">Ljubiša 
VESELINOVIĆ</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_99.htm"><b>Prethodni dokument</b></a></TD>
<TD><a href="27_101.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
