<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_199.htm"><b>Prethodni dokument</b></a></TD>
<TD><a href="4_14_4_201.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PISMO DRAŽE MIHAILOVIĆA OD 15. APRILA 1945. 
ALOJ-ZIJU STEPINCU, NADBISKUPU ZAGREBAČKOM, O POTREBI AKTIVNE SARADNJE U BORBI 
PROTIV NARODNO-OSLOBODILACKOG POKRETA1</strong></p>
<p>Vrhovna Komanda, 15 aprila 1945. Preuzvišenosti,</p>
<p>Preplavivši Srbiju i druge srpske pokrajine, komunistički val od nekoga 
vremena zapljuskuje i one pokrajine, koje nastanjuje hrvatski narod. On se sve 
više širi i, naročito poslednjih dana, preti da preplavi i te krajeve, onako 
isto kako je to bio slučaj u minuloj godini sa srpskim krajevima. Prilikom prve 
audijencije, kojom ste donosiocu ovoga pisma učinili čast, imao je on prilike 
da obavesti Vašu Preuzvišenost o svima nevoljama i patnjama, što ih je 
komunizam prouzrokovao srpskome narodu u toku nekoliko minulih meseci.</p>
<p>Osećajući u ovim časovima potrebu da, pored ostalih, i Vašoj Preuzvišenosti, 
kao duhovnome vođi hrvatskoga naroda skrenem pažnju na sve strahote 
eventualnog komunističkog osvajanja hrvatskoga prostora, meni je čast da u 
prilogu dostavim Vašoj Preuzvišenosti jedan memoar u kome su izložena moja 
gledišta na sadašnji vojni i politički položaj. Donosilac ovoga pisma biće 
Vašoj Ekselenciji na raspoloženju za eventualna dalja obaveštenja.</p>
<p>Bez obzira na sve one momente i okolnosti, koji su nar ili koji bi nas mogli 
deliti, ja smatram za svoju dužnost, da zamolim i Vašu Preuzvišenost, da uloži 
sav svoj uticaj i sve svoje napore u cilju aktiviranja svih nacionalnih snaga 
hrvatskoga naroda u borbi protivu boljševizma. Upućujući Vam ovu molbu, ja želim 
da verujem, da će Vaša Preuzvišenost, idući stopama svojih velikih 
prethodnika, odgovoriti svim onim istorijskim dužnostima i zadatcima, koji se 
pred Vašu Preuzvišenost postavljaju u današnjim teškim vremenima. Jer, od 
pravilnoga shvatanja tih dužnosti i zadataka sa strane Vaše Preuzvišenosti 
zavisiće i mesto, što će ga istorija hrišćanstva, a napose hrvatskoga 
naroda, Vašoj Preuzvišenosti dodeliti.</p>
<p>U tom verovanju i nadi, ja preporučujem Vašoj blagonaklonoj pažnji 
donosioca ovoga pisma i molim Vašu Preuzvišenost, da i ovom prilikom primi 
izraze moga osobitoga poštovanja.</p>
<p align="left">Njegovoj Preuzvišenosti D-ru ALOJZIJU STEPINCU, nadbiskupu 
zagrebačkom i mitropoliti hrvatskom Zagreb</p>
<p align="center">armijski general</p>
<p align="center"><strong>Drag. M. Mihailović</strong></p>
<p>1Original (pisan na mašini, latinicom), u Ar u VII, Ča, k. 15, br. 3'3 
(VK-P-641).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_199.htm"><b>Prethodni dokument</b></a></TD>
<TD><a href="4_14_4_201.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
