<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_113.htm"><b>Prethodni dokument</b></a></TD>
<TD><a href="4_14_3_115.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>SAOPŠTENJE ŠTABA KOMANDE ČETNIČKIH ODREDA CRNE 
GORE I SANDŽAKA OD 12. APRILA 1944. O BORBAMA PROTIV JEDINICA 37. DIVIZIJE NOVJ 
KOD PLJEVALJA I BIJELOG POLJA1</strong></p>
<p align="center">SAOPŠTENJE Br. 1 za 12 - IV - 1944 god.</p>
<p align="center">IZ ŠTABA KOMANDANATA ČETNIČKIH ODREDA CRNE GORE I SANDŽAKA</p>
<p>10 i 11 aprila 1944 godine preduzeta je opšta ofanziva protivu najvećeg 
neprijatelja srpskog naroda —- komunista2. Naše hrabre jedinice već prvog 
dana posle neznatnog otpora razbile su crvene bandite i naterali ih u panično 
begstvo.</p>
<p>Najjači otpor komunista bio je na položajima Ljuća — — Šumani gde se 
oko utvrđenih komunističkih položaja vodila ogorčena borba3. U ovoj teškoj 
borbi komunisti su imali oko 20 mrtvih i 15 lakše i teže ranjenih. U noćnom 
okršaju pao je, smrtno pogođen, naš proslavljeni gerilac i junak — kapetan 
Jovan Jelovac4. Pored njega imali smo 10 mrtvih i 7 lakše i teže ranjenih. Na 
ostalim sektorima u Sandžaku nismo imali nikakvih gubitaka.</p>
<p>Do jutros u 8 časova naše jedinice doprle su do sle-dećih položaja:</p>
<p>Kolona kojom lično komanduje major Pavle Đurišić5 nalazila se pred 
vratima Bijelog Polja i Šahovića. Na ovom sektoru crveni su imali 10 mrtvih i 
12 zarobljenih.</p>
<p>Kapetan Bajić6 i vojvoda Rade Korda prešli su Lim kod Zatona i kontrolišu 
put Bijelo Polje — Mojkovac.</p>
<p>Kolona kapetana Arsovića7 (korpus Railića) pošla je u napad sa položaja 
Podpeće — Odžak — Zekavice u pravcu Mi-jakovića.</p>
<p>Kolona kapetana Kalaitovića8 zauzela je Crni Vrh i Kozice i napreduje ka s. 
Vrulji — Gorice — Kovren.</p>
<p>Jedinice majora Draškovića9 nalaze se u selu Bobovu, a manje grupe prebačene 
su preko Tare u sektoru sela Tepci.</p>
<p>U 11 i 30 naše jedinice su ušle u Bijelo Polje i Sahovići.</p>
<p>I pored nepogodnog vremena naše trupe svuda pokazuju poznatu izdržljivost, 
požrtvovanje i hrabrost, dočim se kod našeg protivnika svuda pokazuju znaci 
rastrojstva i fizičke zamorenosti.</p>
<p>10 IZ Štaba komande</p>
<p>M.P CRNE GORE I SANDŽAKA</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ca, k. 138, 
reg. br. 25/2 (CG-V-1075).</p>
<p>2&nbsp; Nemačke i četničke snage i muslimanska milicija, jačine oko 
5—6.000 ljudi, izvršile su 11. aprila napad na slobodnu teritoriju pravcem: 
Brodarevo — Gostun — Bijelo Polje, a pomoćnim Brodarevo — Kičevo — 
Lekovina. Ovom napadu sadejstvovale su neprijateljske snage na sektoru 
Pljevalja. Koristeći veliku nadmoćnost uz obilno sadejstvo artiljerije i 
tenkova, neprijatelj je uspeo da do 12. aprila potisne i de-limično zaokruži 
delove 37. divizije NOVJ na sektoru Bijelog Polja i da istog dana uđe u Bijelo 
Polje. Odbacivši jedinice 8. crnogorske brigade sa prostorije Kičevo, 
neprijatelj je istog dana ovladao prostorijom Maj-storovina, Slepac Most. Opširnije 
vidi tom III, knj. 7, dok. br. 179.</p>
<p>3&nbsp; Kod s. Ljuće 9/10. aprila, delovi 3. i 4. sandžačke udarne brigade 
vodili su borbe protiv četnika i naneli im gubitke od 60 mrtvih i zarobili 
komoru (tom III, knj. 7, dok. br. 180).</p>
<p>4&nbsp; Bio je komandant Pljevaljske brigade.</p>
<p>5&nbsp; Vidi dok. br. 116.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>6&nbsp; Dragiša.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>7 Verovatno Dušan, zamenik Radomana Railića, komandanta 1. mi-leševskog 
korpusa.</p>
<p>8&nbsp; Vuk.</p>
<p>9&nbsp; Aleksa.</p>
<p>10&nbsp; Okrugli pečat: »Štab četničke komande ,za Sandžak«. Reč je, 
u stvari, o Komandi Starog Rasa.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_113.htm"><b>Prethodni dokument</b></a></TD>
<TD><a href="4_14_3_115.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
