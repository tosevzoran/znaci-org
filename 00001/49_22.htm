<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_21.htm"><b>Prethodni dokument</b></a></TD>
<TD><a href="49_23.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="mso-ansi-language:DE">Napad 
na Hotedršicu<o:p>
</o:p>
</span></b></p>
<p class="MsoNormal"><span lang="DE" style="mso-ansi-language:DE">&nbsp;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Neposredno 
posle borbe u rejonu Trebča i Crnog Vrha, Gradnikova brigada se povukla u 
Otlicu, iznad Vipavske doline. Tu se intenzivno pripremala za napadi na 
domobransko uporište u Hotedršici. U napadu i obezbeđenju napada, prema planu 
štaba 31. divizije<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a>, 
učestvovale bi dve brigade: Gradnikova i Vojkova.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Zadatak 
Gradnikove brigade bio je da 14. januara, sa tri bataljona, u toku noći napadne 
i likvidira ovo neprijateljsko uporište, dok bi Vojkova osiguravala napad od 
eventualne intervencije neprijatelja iz susednih uporišta. Brigada se u rejonu 
Otlice veoma ozbiljno pripremala za predstojeći napadi na Hotedršicu. Političkim 
pripremama nema se šta prigovoriti. Međutim, bilo je drugih grešaka. Na 
primer, novi borci koji su tih dana došli u brigadu, odmah su raspoređeni po 
bataljonima. </span>Oni su bili nenaoružani, i to je u toku borbi negativno 
uticalo na udarnost i borbenu snagu jedinica<a style="mso-footnote-id:ftn2" href="#_ftn2" name="_ftnref2" title><span style="mso-special-character: footnote; mso-ansi-language: DE" lang="DE" class="MsoFootnoteReference">[2]</span></a>. 
<span lang="DE" style="mso-ansi-language:DE">Napad je otpočeo 14, januara u 22 
časa koncentričnom vatrom. Izbačeno je 111 mina<a style="mso-footnote-id:ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a>.U 
toku minobacačke pripreme napada bataljoni su zatvorili obruč oko sela, a u 
ponoć silovito jurišali na utvrđenja na ivici sela.<o:p>
</o:p>
</span></p>
<p class="MsoNormal">Jedinice 1. bataljona su se u prvom naletu probile u selo 
i, uprkos jakom otporu, osvojile četiri kuće, dok je jedan bunker uništen 
minobacačkom vatrom. Jedinice 2. i 3. bataljona je zaustavila snažna vatra iz 
bunkera na ivici sela. Ovi bunkeri su tučeni vatrom našeg protivtenkovskog 
topa koji je imao zadatak da ih uništi.</p>
<p class="MsoNormal">Međutim, uspeh koji je već postigao 1. bataljon uneo je 
veliku paniku kod neprijatelja i zato je bilo realno očekivati da će on uskoro 
biti savladan, a uporište definitivno likvidirano. Ali očekivanja se nisu 
ispunila. Napad se hitno morao prekinuti jer je u poslednji čas stigla 
intervencija iz Idrije. Tenkovi su se u pratnji pešadije probili iz Idrije 
prema Godoviču i odmah produžili preko položaja 4. bataljona Vojkove brigade 
u Hotedršicu. Pošto naše jedinice nisu raspolagale protivtenkovskim 
sredstvima, oni su mogli da neometano prođu<a style="mso-footnote-id:ftn4" href="#_ftn4" name="_ftnref4" title><span style="mso-special-character:footnote" class="MsoFootnoteReference">[4]</span></a>. 
Tako su upali u Hotedršicu u jeku najveće borbe, a da jedinice Gradnikove 
brigade o tome nisu bile obaveštene. Bataljoni su se morali povući u rejon 
Novog sveta. Naši ukupni gubici u toku noći bili su 10 poginulih i 9 ranjenih 
boraca<a style="mso-footnote-id:ftn5" href="#_ftn5" name="_ftnref5" title><span style="mso-special-character:footnote" class="MsoFootnoteReference">[5]</span></a>.</p>
<p class="MsoNormal">Posle napada na Hotedršicu brigada se povukla na Vojsko, 
ali su neprijateljski izviđački delovi već dva dana kasnije otkrili njeno 
prisustvo. <span lang="DE" style="mso-ansi-language:DE">Tom prilikom je napadnut 
i štab brigade. Napad je izvršila jedna neprijateljska grupa od 40 do 50 
vojnika. Čim se neprijatelj približio, na njega je otvorena jaka vatra. On je 
jurišao na štab brigade i jedinice koje su se nalazile u neposrednoj blizini. 
Tom prilikom su poginula dva kurira i zamenik političkog komesara brigade Drago 
Braniselj Svarun.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Neprijatelj se 
u selu Vojsko nije zadržavao, već se povukao u Idriju, a 2. četa 2. bataljona 
koja je stigla u pomoć našla je prazno selo. I neprijatelj je u ovoj borbi 
imao gubitaka. Iz nekih naših izveštaja vidi se da se oni cene na tri do pet 
poginulih i ranjenih<a style="mso-footnote-id:ftn6" href="#_ftn6" name="_ftnref6" title><span style="mso-special-character:footnote" class="MsoFootnoteReference">[6]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Da bi otvorio 
prolaz preko Selske doline na Jelovicu koja bi služila kao polazni rejon za 
dalje napade u dolinu Save i Save Bohinjke, štab 31. divizije pripremao je 
sredinom januara napad na neprijateljsko uporište u Železnikima. Na ovom 
odseku bilo je nekoliko uporišta: u Škofjoj Loki 740 nemačkih vojnika, pre 
svega esesovaca, u Selcima 30 nemačkih žandarma, u Železnikima 55 nemačkih 
žandarma, u Podbrdu 60 nemačkih i i talijanskih vojnika, i u Zgornjoj Sorici 
80 nemačkih graničara koji su bili smešteni u dve zgrade i četiri bunkera.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U napadu na Železnike 
učestvovale su sve tri brigade 31. divizije. </span>Za neposredan napad je određena 
Prešernova brigada. Vojkova je dobila zadatak da se suprotstavi eventualnoj 
intervenciji iz Škofje Loke duž Selške Sore. Gradnikova je obezbeđivala 
zapadni i južni pravac. Njen jedan bataljon imao je zadatak da demonstrativno 
napada uporište u Zgornjoj Sorici, a drugi da iz rejona Podrošta spreči 
neprijatelju intervenciju u pravcu Podbrdo — Petrovo brdo — Železniki. 
Zadatak ostalih bataljona ove brigade je bio da sa linije Crni kal — Mladi vrh 
— Sv. Lenart — Stirpnik onemogući intervenciju neprijatelja iz Poljanske 
doline i od Škofje Loke<a style="mso-footnote-id:ftn7" href="#_ftn7" name="_ftnref7" title><span style="mso-special-character:
footnote" class="MsoFootnoteReference">[7]</span></a>.</p>
<p class="MsoNormal">Štab Gradnikove brigade postupio je prema zapovesti štaba 
divizije, pa je u napad na uporište u Zgornjoj Sorici poslao 2. bataljon. <span lang="DE" style="mso-ansi-language:DE">Napad 
je počeo 22. januara u 23 časa. </span>Neprijatelj se uporno i žilavo branio. 
<span lang="DE" style="mso-ansi-language:DE">Čak je jednom grupom udario u leđa 
3. čete 2. bataljona. Međutim, u neposrednoj blizini nalazila se 2. četa koja 
ga je iznenada napala i odbacila natrag. Tom prilikom je, prema našim podacima, 
poginulo ili ranjeno pet do osam neprijateljskih vojnika<a style="mso-footnote-id:ftn8" href="#_ftn8" name="_ftnref8" title><span style="mso-special-character:footnote" class="MsoFootnoteReference">[8]</span></a>. 
Kod ostalih bataljona Gradnikove brigade nije bilo borbe.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Napad na Železnike 
ipak se završio našim potpunim neuspehom. Pošto ovo uporište u toku noći 
22/23. januara nije likvidirano, 2. bataljon Prešernove brigade produžio je 
napad i u toku dana. Iznenada je izbila veća grupa neprijateljskih vojnika koja 
ga je napala s leda. Zbog takve situacije bataljon se morao povlačiti pod 
vanredno teškim uslovima. Gradnikova brigada se povukla u rejon sela Novaki, 
Robiđnica, Leskovica radi osiguravanja oslobođene teritorije od Gornje Vasi.<o:p>
</o:p>
<o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> U decembru 1943. godine 
    26. divizija je preimenovana u 31. diviziju NOV i POJ.</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> Prema sećanju Ivana Krašoveca 
    Skale, tadašnjeg političkog komesara ćete u 3. bataljonu Gradnikove 
    brigade (Arhiv predsedništva SUB NOR Slovenije).</p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Zbornik, tom VI, knjiga 
    10, dok. br. 103 (izveštaj propagandnog odseka Gradnikove brigade od 18. 
    januara 1944).</p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a> Prema sećanju Avgusta 
    Jereba Roka, tadašnjeg komandanta 4. bataljona Vojkove brigade.</p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a> Zbornik, tom VI, knjiga 
    10, dok. br. 103.</p>
  </div>
  <div style="mso-element:footnote" id="ftn6">
    <p class="MsoFootnoteText"><a style="mso-footnote-id:ftn6" href="#_ftnref6" name="_ftn6" title><span style="mso-special-character:
footnote" class="MsoFootnoteReference">[6]</span></a> Zbornik, tom VI, knjiga 
    10, dok. br. 103.</p>
  </div>
  <div style="mso-element:footnote" id="ftn7">
    <p class="MsoFootnoteText"><a style="mso-footnote-id:ftn7" href="#_ftnref7" name="_ftn7" title><span style="mso-special-character:
footnote" class="MsoFootnoteReference">[7]</span></a> Zbornik, tom VI, knjiga 
    10, dok. br. 122 (zapovest štaba 31. divizije od 21. januara 1944).</p>
  </div>
  <div style="mso-element:footnote" id="ftn8">
    <p class="MsoFootnoteText"><a style="mso-footnote-id:ftn8" href="#_ftnref8" name="_ftn8" title><span style="mso-special-character:
footnote" class="MsoFootnoteReference">[8]</span></a> Zbornik, tom VI, knjiga 
    10, dok. br. 150 (izveštaj propagandnog odseka Gradnikove brigade od 25. 
    januara 1944).</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_21.htm"><b>Prethodni dokument</b></a></TD>
<TD><a href="49_23.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

