<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_87.htm"><b>Prethodni dokument</b></a></TD><TD><a href="4_14_1_89.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 88</strong></p>
<p align="center"><strong>IZVOD IZ KNJIGE PRIMLJENIH TELEGRAMA ŠTABA DRAŽE MIHAILOVIĆA OD 12. DO 27. MAJA 1942. GODINE<sup>1</sup></strong></p>
<p align="center">KNJIŽICA Br. III ZA UPISIVANJE PRIMLJENIH DEPEŠA</p>
<p>12. V. [1942.]</p>
<p>Br. 3 od Đoke, key 5/217</p>
<p>Javite mi sledeće: Vašu situaciju,<sup>2</sup> ima li radio veze sa Ostojićem,
  šta je sa pripremom za put ka Ostojiću. Koje sve veze imate. Nikonor
  lupa o nekoj svađi. Umirite, to je izlišno jer se sve radi sa dubokim
  razmišljanjem.</p>
<p>14. V</p>
<p>Br. 13. Od Đoke, key 3/169</p>
<p>Vrlo je nezgodno što nemamo veze sa Ostojićem. Preduzmite sve da je
  dobijete. Imate li mnogo rada preko bare.<sup>3</sup> Homolje traži da mu se
  blagovremeno javi dolazak aviona. Č.[iča]</p>
<p>15. V.</p>
<p>23. &#8212; Od Milenka:</p>
<p>&#8212; Veza sa pukovnikom Marinovom došla je preko našeg saradnika vojvode Blaška Mihajlovića, koji je vojvoda iz prošlog rata. Kroz četiri dana, Marinov se vraća sa osustva i tada ću
  otići na ugovoreno mesto na tajni sastanak. Rezultat ću hitno javiti.
  Sin.[iša]</p>
<p>16. V.</p>
<p>25. &#8212; Od Orela. &#8212;</p>
<p>&#8212;&nbsp; &nbsp;Izveštaj p.pukovnika Radojevića<sup>4</sup> iz Toplice. Kosta
  Pećanac i njegov sin Milan kao i manji broj njegovih vojvoda sprečavaju
  rad Dražinih ljudi u Toplici i osuđuju ih na smrt.</p>
<p>&#8212;&nbsp; Kosta Pećanac lansira vesti po narodu da se sporazumeo sa
  Dražom. Avioni koji dolaze za nas, lansira da njemu donose oružje.
  Poziva se na naređenje Ministra vojske i Mornarice pre rata izdatog, da
  je njemu poverena glavna organizacija naroda u otadžbini i da je Draža
  potvrdio istinitost tog naređenja.<sup>5</sup></p>
<p>&#8212;&nbsp; Radojević radi energično, narod je sav za Dražu. Toplica je Dražina.<sup>6</sup> Kostu i njegovog sina treba lišiti čina  Orel.</p>
<p>&#8212;&nbsp; Avioni nisu došli. Dugim loženjem vatri otkrivamo se i
  neprijatelj saznaje za naše namere. Situacija može da se promeni.
  Dobro bi bilo da znamo siguran dolazak aviona. Molim urgirajte. Maj.
  Keserović.</p>
<p>28. V.</p>
<p>30. &#8212; Od Đoke. &#8212;</p>
<p>&#8212;&nbsp; Za London sledeće: Zimus razgovaramo</p>
<p>&#8212;&nbsp; Čika Pera piše .. .<sup>8</sup></p>
<p>&#8212;&nbsp; Pavle Đurišić čuje .. .<sup>9</sup></p>
<p>23. V.</p>
<p>40. &#8212; Od 506.&#8212;</p>
<p>Primljeno 1000 dolara u novčanicama od po 5 dolara. Danas ćemo pokušati da ih promenimo pa ću Vas o svemu izvestiti.</p>
<p>42. &#8212; Od Hermana. &#8212;</p>
<p>&#8212;&nbsp; Nalazim se zapadno od Vladičinog Hana 20 km na granici,
  zajedno sa vojvodom Kimićem<sup>10</sup> koji ima ovde odred od 3000 naoružanih
  ljudi spremljenih za prelaz kad bude vreme. Bio je u južnoj Srbiji<sup>11</sup> i
  usled potrebe prebacio se ovamo. Godinu dana radio preko kurira na
  organizaciji dole. Prilazi potpuno nama sa svim ljudstvom ali traži da
  ostanem sa njim kao načelnik štaba i zajedno da pređemo kada mu se
  vrati patrola koju je poslao pre dva dana ako budu uslovi za opstanak
  tamo povoljni, u protivnom, radiće se sa granice.</p>
<p>&#8212;&nbsp; Kraj je pasivan. Na Srpskoj strani reoni podeljeni na dva
  dela, granica Morava. U svakom dalu organizovan prihvat koji beže u
  Srbiju. Istočni deo vodi Radojičić sa p. por. Mitićem,<sup>12</sup> zapadni
  poručnik Ćirić. Za dalje izdržavanje prihvaćenih potrebno više novaca.
  Zbog toga treba poslati Radojičiću 40 a Ćiriću 30 napoleona. Kuririma
  možete dati novac. Molim da im se da po jedna r. stanica za vezu samnom
  i doc-nije za akciju. Njima prvenstveno treba dati zbog udaljenosti od
  Vas i od mene. Imaju telegrafiste. Na terenu opšte raspoloženje za nas.
  Svi odredi i žandarmerija pridobijeni i izbušeni a rad po uputu pet u
  toku u srezu Lebane, Leskovac, Vlasotince, Surdulica i Vladičin Han. U
  Lebanu radio odlično Arsić koji upućujući oficire iz tih krajeva da odu
  povremeno i daju uputstva za rad.<sup>13</sup> Oficiri neće kod Kimića jer je
  lišen čina zbog tuče svog komandanta Frankovca. Inače je Kimić u ovim
  krajevima vrlo popularan i svi ljudi idu samo s njim. Moj predlog: da
  se Kimiću da ovlašćenje za Južnu Srbiju; da ja sa štabom budem sa njim
  kao Vaš istaknuti štab za granične srezove u Srbiji i Južnu Srbiju i da
  sa njim radim na organizaciji.<sup>14</sup> Ako smatrate pogodnije, onda ću biti
  kod Kimića načelnik štaba. Konkretno naredite a Kimića držite u strogoj
  tajnosti.</p>
<p>27. V.</p>
<p>68. &#8212; Od Hermana. &#8212;</p>
<p>&#8212;&nbsp; Kanal koji je stvorio Crvenić u stvari ide preko Kimićevih
  ljudi. Kimić se bio legalizovao da bi se održao, ali već dugo ne
  priznaje Kostu a i Kosta njega tako da je sada ilegalan. Njegovi ljudi
  tražili su preko Crvenića [vezu] sa nama. U pitanju je samo njegova
  ambicija da bi se mogao rehabilitovati. Ovde su i njegovi ljudi i sva
  sela su uz njega jer je strog a pravičan. Drži nas u tajnosti i već je
  saopštio ljudima da su naši.</p>
<p>&#8212;&nbsp; Za Južnu Srbiju spremio sam proglase da su avioni naši jer
  je Kosta izdajica. Obzirom na stanje na terenu svaki rad na terenu bez
  njega je težak, tada bi on mogao biti opasan. Zbog toga mislim da je
  ovde u pitanju titula i ja ću u stvari raditi i propagirati našu stvar
  i nalazio bih se stalno uz njega. Proverio sam, veliki je Srbin i vrlo
  pošten. Arsić je bio u partizanima i Dragović ga je udesio. Bez njegove
  pomoći i zasluga prelaz je nemoguć.</p>
<b class=medtxt><p><sup>1</sup>&nbsp; Originali (pisani olovkom, ćirilicom) u Arhivu VII, Ča, k. 275, reg. br. 2/1).</p>
<p><sup>2</sup>&nbsp; Vidi dok. br. 83 (telegram Od 1003&#8212;12/V).</p>
<p><sup>3</sup> Misli se na radio-vezu sa britanskom i jugoslovenskom izbeg-ličkom vladom.</p>
<p><sup>4</sup> Milutin.</p>
<p><sup>5</sup> Vidi dok. br. 83, telegram "for 1003-7/V".</p>
<p><sup>6</sup> Iako su četnički pokret DM i četnici Koste Pećanca u Toplici imali
  izvesna uporišta, NOP, pod rukovodstvom KPJ, na tom području je od
  1941. kontinuirano rastao i predstavljao jedinu snagu u borbi protiv
  okupatora i kvislinga. Opširnije o tome, M. Perović, n.d,</p>
<p><sup>7</sup>, <sup>8</sup> i <sup>9</sup> Izostavljeni tekst tih telegrama nalazi se u dok. br. 84.</p>
<p><sup>10</sup>&nbsp; Jordan, vojvoda Koste Pećanca.</p>
<p><sup>11</sup>&nbsp; Tako se u četničkim dokumentima naziva današnja teritorija SR Makedonije.</p>
<p><sup>12</sup>&nbsp; Zivojin Žika.</p>
<p><sup>13</sup>&nbsp; Ta rečenica tako u originalu.</p>
<p><sup>14</sup>&nbsp; Draža Mihailović je 28. juna 1942. naredio i opunomoćio R.
  Đurića da preuzme rukovođenje svim akcijama na tom području u njegovo
  ime. Jordanu Kimiću je 14. juna kraljevim ukazom vraćen čin poručnika i
  unapređen je u čin kapetana (Arhiv VII, Ča, k. 275, reg. br. 2/1, tel.
  br. 79 i 741).</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_87.htm"><b>Prethodni dokument</b></a></TD><TD><a href="4_14_1_89.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>
