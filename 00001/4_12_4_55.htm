<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_54.htm"><b>Prethodni dokument</b></a></TD>
<TD><a href="4_12_4_56.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p style="text-align: center;" align="center"><strong><span lang="DE">IZVEŠTAJ 
OBAVEŠTAJNE GRUPE »KONRAD« OD 11. MAJA 1944. KOMANDI 2. OKLOPNE ARMIJE O 
PREGOVORIMA SA ČETNIČKIM VOJVODOM MOMČILOM ĐUJIČEM, ODRŽANIM 9. MAJA 1944. 
KOD KNINA1</span></strong><span lang="DE"><o:p>
</o:p>
</span></p>
<p style="text-align: center;" align="center"><span lang="DE">STROGO POVERLJIVO<o:p>
</o:p>
</span></p>
<p style="text-align: center;" align="center"><span lang="DE">K-da Abv 201 2 <o:p>
</o:p>
</span></p>
<p style="text-align: center;" align="center"><span lang="DE">Primljeno 22. 5<o:p>
</o:p>
</span></p>
<p style="text-align: center;" align="center"><span lang="DE">Tgb. Br. str. pov. 
3821/44<o:p>
</o:p>
</span></p>
<p style="text-align: center;" align="center"><span lang="DE">...<o:p>
</o:p>
</span></p>
<p><span lang="DE">Jedinica »Konrad«<o:p>
</o:p>
</span></p>
<p><span lang="DE">pri K-di 2. </span>OkA Strogo pov. br. 42/44</p>
<p>O. U., 11. 5. 44.</p>
<p>Tiče se: vojvode Đujića3</p>
<p><em>6 primeraka&nbsp;</em></p>
<p><em>3. primerak</em></p>
<p>Načelnik Obaveštajnog odeljenja armije bio je tu skoro lično obavešten, 
prilikom njegovog boravka u Kninu, da vojvoda Đujić već nekoliko nedelja traži 
vezu sa merodavnim nemač-kim generalštabnim oficirima, da bi svoju situaciju 
jedanput temeljito izložio, i drugo, da bi postigao saradnju u znatno većem 
obimu. Načelnik Obaveštajnog odeljenja armije morao je, s obzirom na političku 
opasnost jednog takvog susreta, da to izbegne. Sada je, ipak, 9. 5. uveče, došlo 
do sastanka kome su sa nemačke strane prisustvovali: načelnik Štaba XV AK4, 
načelnik Obaveštajnog odeljenja XV AK5 i poručnik Konrad6, dok su sa suprotne 
strane bili prisutni: vojvoda, major Kape-tanović7 kao politički savetnik, 
kapetan Mijović8 kao general-štabni oficir i neki gospodin Radovan9 kao tumač.</p>
<p>Vojvoda je pre svega izložio istorijski razvoj njegove borbe, njegovu sadašnju 
situaciju i njegove namere. U odgovoru na ovo, pukovnik Pfaferot, nakon izražavanja 
zadovoljstva o dosadašnjoj saradnji, insistirao je na razjašnjenju nekih 
pitanja:</p>
<p>1)Vojvodi je bilo saopšteno da, na osnovu dokumenata zaplenjenih u Srbiji, 
proizilazi da on stoji u vezi sa D. M., da ga izveštava i da od njega prima 
naređenja. Doveden u škripac, najzad je rekao: »I ako bi to tako bilo, Vi bi 
morali jednu takvu vezu samo pozdraviti, jer mi ona, sama po sebi, daje mogućnost 
da izvršim svoj uticaj kod Draže Mihailovića, da on shvati opasnost saradnje 
sa Englezima«.</p>
<p>2)Zašto se vojvoda do sada nikada nije stavio u vezu sa nemačkim oficirima. 
Razlozi koje je vojvoda naveo, i koji su već bili izneti u ovdašnjem dopisu 
br. 98/44 od 11. 3,10 nisu bili dovoljno ubedljivi.</p>
<p>3)Saopšteno mu je da je sa pravoslavne strane bio planiran napad na jednog 
nemačkog oficira. Očigledno časno revoltiran, ovo je bilo odbačeno kao 
nemoguće. Prilikom ovog prekora radilo se o ličnosti poručnika Liperta11, 
koga je vojvoda, u toku večeri, u dugom činjeničnom izlaganju, ocrtao kao 
jednu ličnost nepovoljnog karaktera. Pomoću doku-mentovanih podataka, on je 
izneo optužbu pasivnog podmićivanja. Kada mu je sa nemačke strane bilo 
ukazano na to da bi takve optužbe protiv nemačkog oficira morale biti 
dokazane, on je zamolio za istragu o delatnosti poručnika Liperta u vezi s vođom 
bande Manom Rokvićem12, podvlačeći da bi ovo bilo i u nemačkom interesu.</p>
<p>4)Na prigovor da je on, na osnovi pronađenih dokumenata, tražio preko Draže 
Mihailovića bombardovanje Bihaća, odgovorio je ironično da bi on isto tako 
znao da spreči bombardovanje pravoslavnih mesta kao što su Knin i Kosovo.</p>
<p>Odgovor uz ovu tačku protivreči, kao u prvom slučaju, verodostojnim 
izvorima.</p>
<p>Za izjašnjavanje može se načelno reći da su iz njega me-rodavni oficiri 
korpusa mogli stvoriti jedan lični utisak o ovdašnjem pravoslavnom oficirskom 
koru. Pri rastanku sa-govornika naglasio je pukovnik Pfaferot da je ovaj utisak 
u osnovi bio pozitivan. Pre svega bio je on ubeđen o karakternoj čistoti i 
disciplini unutar Đujićeve borbene skupine.</p>
<p>Krajem sastanka podneo je kapetan Mijović jedan pregled vojnih namera s 
molbom da se odluči da li bi se one mogle sprovesti. Radilo se pri tom o različitim 
operacijama u prostoru severne Dalmacije. Pri tom bi pravoslavne formacije 
sadejstvovale pod nemačkom komandom. Treba tu onemogućiti stvaranje većih 
partizanskih slobodnih teritorija aktiviranjem i praktičnim angažovanjem 
jedinica potčinjenih korpusu. Mada se ovde radi o nadležnosti Operativnog 
odeljenja, ipak je kapetan Taj fer13 primetio posle rastanka sa pravoslavcima da 
to sprovođenje stvara ogromne teškoće u vezi sa snabdevanjem municijom.</p>
<p>Karakteristično za sadašnju trenutnu situaciju i shvata-nje vojvode bejaše 
činjenica da se sa šovinističke — hrvatske strane (ustaški pukovnik 
Servaci sa ostalim saradnicima — Janka Pusta14) vrši jedno organizovanje i 
ponovno ustrojavanje većih jedinica oko pravoslavnih teritorija, s očitom 
name-rom da se ovde izazove ponavljanje događaja od 1941. godine. (Prema 
iskazima poručnika Ankofa,15 pukovnik Servaci je isto izrazio recima, sa 
dodatkom da, nakon stvaranja jakih ustaških snaga, nemačke trupe koje su se 
ovde istrošile u partizanskim borbama, uprkos svim dobrim željama, neće više 
moći pružiti nikakav otpor hrvatskim namerama).</p>
<p>U toku večeri došlo je do dve izjave sa nemačke strane.16 U ovom trenutku 
one obadve imaju svoj puni značaj, ali, pri daljoj izgradnji ovdašnjih ustaških 
pozicija, jednog dana ne bi mogle opstati više jedna pored druge:</p>
<p>1)Nemačke trupe neće nikada dozvoliti istrebljenje ovdašnjeg pravoslavnog 
življa. One će zaštititi ne samo pravoslavne dobrovoljce, koji se sa njima 
zajedno bore nego i žene i decu od eventualnog ponavljanja događaja od 1941. 
godine.</p>
<p>2)Nemačka i hrvatska vojska su saveznici. Ako stoga pravoslavni povedu 
ofanzivu protiv ustaških pripadnika, nemačka vojska morala bi stati na stranu 
ustaša.</p>
<p>Doći će se, dakle, jednog dana (i po svoj prilici vrlo skoro) na definiciju 
ovdašnjih nemira. Od strane Hrvata priča se o jednoj pravoslavnoj ofanzivi (već 
danas su divizija i korpus preplavljeni dnevno sa više ili manje izopačenim 
izveštaj ima, dok se stvarno nemački štabovi u povećanom obimu bave političkim 
ubistvima pravoslavnih od strane ustaških pripadnika). Pošto se, na žalost, 
na osnovu dosadašnjih iskustava, teško može pretpostaviti da će se istiniti 
sud nemačkih vojnih instanci, dobijen na licu mesta, moći sprovesti uprkos 
političkim odlukama u Zagrebu i Berlinu, dobijenim na osnovu one sive knjige 
tipičnih falsifikata i izvrtanja, postoji opasnost, pri produženju sadašnjeg 
razvoja, da na kraju nemačka vojska ne bude više gospodar situacije u severnoj 
Dalmaciji. Izgleda tako da je vojvoda jasno uvideo ovu vezanost nemačkih vojnih 
vlasti i na osnovu toga, u ultimativnoj formi, zah-teva odluku za jedan od dva 
sledeća puta:</p>
<p>1)Povećanu saradnju sa nemačkim vlastima, kako bi se eliminisala nadmoćnost 
ustaša koji se prijateljski odnose prema partizanima. Ili</p>
<p>2)Osamostaljenje vojničke delatnosti pravoslavnih borbenih skupina, da bi 
postigao koncentraciju snaga na jednom čisto pravoslavnom otoku, za predstojeću 
borbu za opstanak ovdašnjeg starosedelačkog pravoslavnog življa.</p>
<p>Poznavajući ovdašnje prilike, sa nemačke vojničke strane priznaje se 
hitnost ovako formulisanih alternativa i treba se bojati da bi dalje 
izostavljanje smernica i sredstava pomoći, koji bi omogućili povećano 
okupljanje pravoslavnih borbenih skupina za borbu protiv partizanštine, dovelo 
do stvaranja jedne takve situacije iz koje bi se nemačke jedinice izvukle samo 
uz velike gubitke.</p>
<p style="text-align: center;" align="center"><strong>Konrad</strong></p>
<p style="text-align: center;" align="center">poručnik i starešina jedinice</p>
<p style="text-align: center;" align="center"><em>Dostavljeno:</em></p>
<p style="text-align: center;" align="center">1. primerak K-di 2. OkA Ic/Ao</p>
<p style="text-align: center;" align="center">2.— 4. „ Komandi Abvera 201</p>
<p style="text-align: center;" align="center">5.— 6. „ Jedinici »Konrad«</p>
<p style="text-align: center;" align="center"><o:p>
&nbsp;</o:p>
</p>
<p style="text-align: center;" align="center">STROGO POVERLJIVO</p>
<p style="text-align: center;" align="center">O. U. 4. juni 1944.</p>
<p style="text-align: center;" align="center"><span lang="DE">Komanda Abavera 
201<o:p>
</o:p>
</span></p>
<p style="text-align: center;" align="center"><span lang="DE">pri komandantu 
Jugoistoka<o:p>
</o:p>
</span></p>
<p style="text-align: center;" align="center"><span lang="DE">(K-da Gr A »F«)<o:p>
</o:p>
</span></p>
<p style="text-align: center;" align="center"><span lang="DE">Str. pov. br. 
382/44<o:p>
</o:p>
</span></p>
<p style="text-align: center;" align="center"><span lang="DE">Grupi armija »F« 
/Ic/AO (Abv)<o:p>
</o:p>
</span></p>
<p style="text-align: center;" align="center">prosleđeno</p>
<p style="text-align: center;" align="center">...17</p>
<p style="text-align: center;" align="center">potpukovnik i komandant<o:p>
</o:p>
</p>
<table class="MsoNormalTable" frame="box" rules="all" border="1" cellpadding="0">
  <tbody>
    <tr>
      <td colspan="7" style="padding: 0.75pt;">
        <p><span lang="DE">Komandant Jugoistoka (K-da Gr. </span>A »F«) Grupa 
        Ic/AO Br.: str. p. 438 Pril.:</p>
      </td>
    </tr>
    <tr>
      <td style="padding: 0.75pt;">
        <p>Ic</p>
      </td>
      <td colspan="2" style="padding: 0.75pt;">
        <p>03 05</p>
      </td>
      <td style="padding: 0.75pt;">
        <p>07</p>
      </td>
      <td style="padding: 0.75pt;">
        <p>D</p>
      </td>
      <td style="padding: 0.75pt;">
        <p>Ic/L</p>
      </td>
      <td style="padding: 0.75pt;">
        <p>z.b.V.</p>
      </td>
    </tr>
    <tr>
      <td style="padding: 0.75pt;">&nbsp;</td>
      <td style="padding: 0.75pt;">&nbsp;</td>
      <td style="padding: 0.75pt;">&nbsp;</td>
      <td style="padding: 0.75pt;">&nbsp;</td>
      <td style="padding: 0.75pt;">&nbsp;</td>
      <td style="padding: 0.75pt;">&nbsp;</td>
      <td style="padding: 0.75pt;">&nbsp;</td>
    </tr>
    <tr>
      <td style="padding: 0.75pt;">
        <p>AO</p>
      </td>
      <td style="padding: 0.75pt;">
        <p>AI</p>
      </td>
      <td colspan="3" style="padding: 0.75pt;">
        <p>AII AVI Si.P</p>
      </td>
      <td style="padding: 0.75pt;">
        <p>G.F.P.</p>
      </td>
      <td style="padding: 0.75pt;">&nbsp;</td>
    </tr>
    <tr>
      <td style="padding: 0.75pt;">&nbsp;</td>
      <td style="padding: 0.75pt;">&nbsp;</td>
      <td style="padding: 0.75pt;">&nbsp;</td>
      <td style="padding: 0.75pt;">&nbsp;</td>
      <td style="padding: 0.75pt;">&nbsp;</td>
      <td style="padding: 0.75pt;">&nbsp;</td>
      <td style="padding: 0.75pt;">&nbsp;</td>
    </tr>
  </tbody>
</table>
<p>...18</p>
<p>1Snimak originala (pisanog na mašini) u AVII, NAV-T-311, r. 194, s. 42—4. 
Na margini prve i pri dnu druge strane dokumenta nalaze se tri manje nečitke 
zabeleške dopisane rukom.</p>
<p>2Pečat Komande Abvera 201.</p>
<p>3Momčilo</p>
<p>4Načelnik 15. brdskog armijskog korpusa tada je bio pukovnik Verner 
Pfaferot.</p>
<p><span lang="DE">5Načelnik odeljenja Ic bio je poručnik Šojer (Scheuer). 
Redakcija nije mogla da ustanovi njegovo ime (AVII, NAV-T-314, r. 563, s. 
971—2.<o:p>
</o:p>
</span></p>
<p><span lang="DE">6Redakcija nije mogla da ustanovi njegovo ime. Međutim, 
poznato je da je poručnik Konrad, zajedno s četnicima Mijovićem i Ka-petanovićem, 
na sastanku u Kosovu kod Knina, formirao četničko-ges-tapovsku obaveštajnu 
grupu (Konrad-Ajnhajt) u kojoj je bilo oko 30 četnika i Nemaca. Ta grupa bila 
je smeštena u s. Zablaću kod Šibenika i zadatak joj je bio da hapsi, ubija i 
muči pripadnike NOP-a. Oblačila se, prema potrebi, u nemačku, civilnu ili 
partizansku odeću i dejstvovala je kao trup. Bila je na vezi kod dr Maksa 
Hamera, načelnika Obaveštajnog odseka 893. puka 264. peš. divizije. Bliže o 
tome vidi saopštenje Državne komisije za utvrđivanje zločina okupatora i 
njihovih pomagača, objavljeno u Politici (beogradsko izdanje) od 17. decembra 
1945. godine.<o:p>
</o:p>
</span></p>
<p><span lang="DE">7Miodrag. Bio je tada komandant tzv. 502. četničkog korpusa 
(zvali su ga: 2. dalmatinski četnički korpus).<o:p>
</o:p>
</span></p>
<p><span lang="DE">8Novak. Bio je tada načelnik štaba Dinarske četničke 
divizije.<o:p>
</o:p>
</span></p>
<p><span lang="DE">9Redakcija nije mogla da ustanovi njegovo prezime.<o:p>
</o:p>
</span></p>
<p><span lang="DE">10Redakcija ne raspolaže tim dokumentom.<o:p>
</o:p>
</span></p>
<p><span lang="DE">11Lippert. Redakcija nije mogla da ustanovi njegovo ime.<o:p>
</o:p>
</span></p>
<p><span lang="DE">12Bio je četnik.<o:p>
</o:p>
</span></p>
<p><span lang="DE">13Teifer. Redakcija nije mogla da ustanova njegovo ime. 
Nalazio se na dužnosti u Obaveštajnom odeljenju K-de 15. BAK-a.<o:p>
</o:p>
</span></p>
<p><span lang="DE">14Janka Pusta je mesto (salaš) u Mađarskoj, gde su se ustaški 
teroristi pripremili za ubistvo kralja Aleksandra I Karađorđevića u Marselju, 
kao i za vršenje drugih terorističkih akata u Kraljevini Jugoslaviji.<o:p>
</o:p>
</span></p>
<p><span lang="DE">15Ankoff. Redakcija nije mogla da ustanovi njegovo ime.<o:p>
</o:p>
</span></p>
<p><span lang="DE">16Reč je o pismenim izjavama koje se, kao prilog 1 i 2, 
prilažu uz izveštaj Komande 15. </span>BAK-a od 10. maja 1944. K-di 2. OkA o 
pregovorima sa Đujićem. Taj izveštaj K-de 15. BAK-a je po svome sadržaju sličan 
izveštaju koji se objavljuje u ovoj knjizi. Međutim, neki problemi su zaobiđeni 
ili drukčije postavljeni.</p>
<p>Prilog br. 1 je pismena izjava majora Kapetanovića i kapetana Mijovića, u 
kojoj se iznose problemi saradnje i međusobnih odnosa četnika i Nemaca. 
Posebno se ukazuje da su u Kninskoj krajini i Primorju sva hrvatska sela, s 
malim izuzecima, komunistička i da su postala glavne baze za snabdevanje 
partizana. U izjavi se dalje zahteva dodela naoružanja i povećanje sledovanja 
obroka koje četnici već primaju, hapšenje četničkih komandanata Mane Rokvića, 
Đure Marića, Momčila Marića i Pere Rajca, koji stoje pod zaštitom poručnika 
Liperta, i zajednička organizacija akcije protiv partizana, kao i »zaštita« 
pravoslavnog življa od ustaškog terora.</p>
<p><span lang="DE">Prilog br. 2 je stav K-de 15. BAK-a prema nasilju, saradnji 
Đujića sa Dražom Mihailovićem, obaveštajnoj delatnosti četnika protiv 
Ne-maca u korist Londona, odnosima Nemačkog Rajha i NDH kao njenog saveznika, 
srbovanja četnika. Na kraju, u zaključku priloga br. 2, se kaže:<o:p>
</o:p>
</span></p>
<p><span lang="DE">»Vermaht u Hrvatskoj ima zadatak da održi red u zemlji, da 
štiti hrvatsku državu i njene ustanove. On će, u ovom smislu, ponuditi svoju 
zaštitu i pravoslavnima u Hrvatskoj protiv prepada. Ali Vermaht, u smislu nemačke 
državne politike, nije u situaciji da trpi napade protiv hrvatske države i 
nada se da će baš učinjeno izlaganje doprineti tome da jedni sa drugima sarađuiu 
u punom poverenju(AVII, NAV-T-314, r. 562, s. 652-60).<o:p>
</o:p>
</span></p>
<p>17Potpis nečitak.</p>
<p>18Pečat primaoca.</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_54.htm"><b>Prethodni dokument</b></a></TD>
<TD><a href="4_12_4_56.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
