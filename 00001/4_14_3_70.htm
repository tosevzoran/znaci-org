<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_69.htm"><b>Prethodni dokument</b></a></TD>
<TD><a href="4_14_3_71.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA 502. KORPUSA OD 8. FEBRUARA 1944. 
KOMANDANTU DINARSKE OBLASTI O POVLAČENJU ČETNIKA ISPRED KNINSKOG NOP ODREDA 
KOD PLAVNA1</strong></p>
<p>[Grb] ŠTAB 502 KORPUSA2&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>O. Br. sl.</p>
<p>8-II-1944.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Položaj</p>
<p align="center">KOMANDANTU DINARSKE OBLASTI</p>
<p>U nedelju 6. februara 1944. godine. Držao sam zbor u s. Plavnu, a Strmički 
bataljon i Oblasna Štabska četa bile su u Strmici. Neprijatelj je napao na 
frontu od Stožišta do Bo-bije3. Strmičani su bili izbačeni iz Strmice, a 
komandant plavanjskog bataljona nije se ni osigurao. Zapovest za osiguranje u opšte 
nije izvršio. U mesto da isturi jedan vod sa dva puško mitraljeza na Gologlav, 
imenovani je isturio jednu patrolu u s. Kurajice i to mu je bilo celo 
osiguranje. Na zboru je bilo dosta naroda. Dok smo mi držali zbor dotle su 
partizani sa Bobije i Gologlava silazili u Plavno. U Plavnu sam ostao do 15 časova, 
oko 16 časova Partizani su došli do same crkve, te su se četnici Plavanjski 
begstvom spasili iz Plavna. Imenovani je dobio pismenu zapovest za osiguranje i 
istu nije izvršio. Ma da je se od njega tražio samo jedan vod, dok je ostalo 
osiguranje primio na sebe Golubićski i Otonski bataljon. Prema tome u nedelju 
do mraka neprijatelj je držao liniju: Samogred—Bolandža—Kurelj—Plavno.</p>
<p>7. februara u jutro dobio sam izveštaj da je i Plješevica Plavanjska u 
rukama partizana. Na osnovu prednjeg došao sam do zaključka da je neprijatelj 
nadmoćniji, u toliko pre što je iz Strmice odstupila Štabska četa i Strmički 
bataljon, sa oko 14 automatskih oruđa i izvestili su me da je neprijatelj jak i 
da su tučeni teškim bacačima, na njih je toga dana bačeno preko deset 
granata. Neprijatelj je i Plavno uzeo prema tome ja sam došao do zaključka da 
je neprijatelj nadmoćniji, a u toliko pre što su i sami Nemci4 izvestili 
Davida da se u Grahovu koncentriše neki korpus jačine 12.000 ljudi. Na osnovu 
toga doneo sam odluku da sa desnim krilom u Golubiću pređem u odbranu, a sa 
levim krilom, otonskim i Plavanjskim bataljonom da izbacim neprijatelja iz 
Plavna.</p>
<p>Juče 7. februara nemci su koncentrisali jake snage u Golubiću. Iste će 
kroz dva dana krenuti za Grahovo. Prema najnovijim podatcima na Grahovu ima 
koncentrisanih 1000 partizana, u Strmici ima koncentrisanih 500 sa 2 teška bacača 
i u Plavnu ima 200 partizana</p>
<p>Napominjem: Da je komandovanje u ovom korpusu vrlo teško, iz razloga što 
nijedan starešina nema vojničkog obrazovanja i uvek se desi da neko od potčinjenih 
komandanata ne izvrši zapovest a to je samo što ne razumije koliko je zapovest 
važna. Pojedini pak smatraju da su veći od ikoga, samo ako su uspeli da 
prikupe 100 ljudi oko sebe, i smatraju niko njima ništa nemože. Neznam zbog čega 
sve starešine beže iz ovog korpusa, od vojnih lica u ovom je korpusu samo 
narednik Ivetić, i on je toliko zapetljao u Žagroviću da je taj bataljon u opšte 
nesposoban za operacije.</p>
<p>Za ovo vreme što nisam dostavljao izveštaje, bio sam stalno na terenu, obišao 
sam: Strmicu, Plavno, Oton i Žagrović. A nije bilo ni ništa novo na 
teritoriji ovoga korpusa, neprijatelja u opšte nije bilo.</p>
<p>S VEROM U BOGA ZA KRALJA I OTADŽBINU.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Komandant kapetan</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Živadin 
Đ. Mladenović</p>
<p>1&nbsp; Original (pisan na mašini, ćirilicom) u Arhivu VII, Ca, k. 153, 
reg. br. 49/3 (H-V-495).</p>
<p>2&nbsp; Korpus je pripadao Dinarskoj četničkoj diviziji. Zvao se i 
Dalmatinski.</p>
<p>3 Tada je na tom prostoru dejstvovao Kninski NOP odred (tom V, knj. 23, dok. 
br. 1).</p>
<p>4 Delovi nemačke 1. brdske divizije. .</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_69.htm"><b>Prethodni dokument</b></a></TD>
<TD><a href="4_14_3_71.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
