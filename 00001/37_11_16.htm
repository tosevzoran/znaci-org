<html>
<head>
<meta http-equiv="Content-Type" content="text/html; charset=utf-8">

<title>USTANAK NARODA JUGOSLAVIJE 1941. - PODRINJSKI PARTIZANSKI ODRED</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>USTANAK NARODA JUGOSLAVIJE 1941.<br>PODRINJSKI PARTIZANSKI ODRED<br>PERIOD PRVE NEPRIJATELJSKE OFANZIVE</b><br>


<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_11_15.htm"><b>Prethodni dokument</b></a></TD>
<TD><a href="37_11_17.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center;mso-pagination:widow-orphan"><span lang="HR" style="font-size:12.0pt;mso-ansi-language:HR">DVA 
SAVETOVANJA U SELU DRAGODOLU I POVRATAK JEDINICA ODREDA NA SVOJ TEREN<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Padom 
Užica više nismo imali slobodne teritorije u zapadnoj Srbiji. Glavnina 
partizanskih snaga povlačila se preko Zlatibora s Vrhovnim štabom za Sandžak.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Posle 
pada Užica četnici su potpuno otvoreno stupili u saradnju s Nemcima. Počeli 
su da odlaze kod Nemaca u gradove, da od njih primaju municiju i hranu, naređenja 
i instrukcije kako da uništavaju partizane. Za mrtvog ili živog uhvaćenog 
partizanskog rukovodioca Nemci i Nedićeva vlada daval su im nagrade. Naš položaj 
bivao je sve teži. Neprijatelja je bilo sve više, a nas sve manje. Veliki 
problem bio je nedostatak municije. Sve manje smo je zaplenjivali, a sve više 
trošili. Branili smo se uporno. Urednog snabdevanja nije više moglo biti.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">U 
takvoj situaciji je oko 1. decembra održan u selu Dragodolu sastanak </span><span lang="DE" style="font-size:12.0pt;mso-ansi-language:DE">OK</span><span lang="HR" style="font-size:12.0pt;mso-ansi-language:HR"> 
za Šabac s vojnim i političkim rukovodiocima Podrinjskog </span><span style="font-size:12.0pt">NOP</span><span lang="HR" style="font-size:12.0pt;mso-ansi-language:HR"> 
odreda. Sastanku je prisustvovao instruktor </span><span lang="DE" style="font-size:12.0pt;
mso-ansi-language:DE">PK </span><span lang="HR" style="font-size:12.0pt;
mso-ansi-language:HR">Miloš Minić. Tom prilikom analizirana je nastala 
situacija i budući zadaci odreda. Već 4. decembra je u </span><span lang="DE" style="font-size:12.0pt;mso-ansi-language:DE">istom</span><span lang="HR" style="font-size:12.0pt;mso-ansi-language:HR"> 
selu održano savetovanje vojnih i političkih rukovodilaca Podrinjskog i 
Valjevskog odreda i Tamnavskog bataljona. Na savetovanju je konstatovano da ne 
možemo više prihvatiti frontalne borbe i da naši napadi na neprijatelja treba 
da budu gerilski. Odlučeno je takođe da se odred vrati na svoj teren.</span><span lang="DE" style="font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Nekoliko 
dana posle ovog savetovanja u Dragodol je došao Mirko Tomić Seljak, član 
Glavnog štaba </span><span lang="DE" style="font-size:12.0pt;mso-ansi-language:
DE">NOP </span><span lang="HR" style="font-size:12.0pt;mso-ansi-language:HR">odreda 
za Srbiju. Sazvano je ponovo savetovanje navedenih štabova. Tomić je izneo 
nastalu vojnu situaciju u Srbiji i direktive Vrhovnog štaba. I na ovom 
savetovanju ostalo se pri tome da Podrinjski NOPO i Tamnavski bataljon krenu na 
svoj teren. Bilo je mišljenja da se na svom terenu nećemo moći održati, da 
ćemo</span><!--[if gte vml 1]><v:line
 id="_x0000_s1026" style='position:absolute;left:0;text-align:left;z-index:1;
 mso-position-horizontal-relative:margin;mso-position-vertical-relative:text'
 from="373.45pt,94.3pt" to="373.45pt,502.3pt" o:allowincell="f" strokeweight=".25pt">
 <w:wrap anchorx="margin"/>
</v:line><![endif]-->
<span style="mso-ignore:vglayout;position:
absolute;z-index:0;left:0px;margin-left:497px;margin-top:125px;width:3px;
height:547px"><img src="file:///D:/DOCUME~1/pc/LOCALS~1/Temp/FrontPageTempDir/wpe6F.gif" v:shapes="_x0000_s1026" width="3" height="547"></span><span lang="HR" style="font-size:12.0pt;
mso-ansi-language:HR"><span style="mso-spacerun: yes">&nbsp;</span>biti 
razbijeni i uništeni. Diskutovalo se da treba poći s glavninom u Sandžak. Na 
kraju je ipak odlučeno da odredi idu na svoj teren.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Radi 
izvršenja ovog zadatka štab Podrinjskog odreda okupio je polovinom decembra 
sve čete u Dragodolu. Ovde je odred formirao dva bataljona koji je trebalo da 
pođu na svoj teren. Odred je nastojao da se oslobodi svih koji usled 
iznemoglosti i bolesti ne bi mogli izdržati teške marševe. Bila je tu i 
kulturna ekipa, a Dragodol je postao neka vrsta centra naše »slobodne 
teritorije«. U njemu je bilo još rezerve hrane, izvučene iz Podrinja. 
Organizovane su i pekare u kojima </span><span lang="DE" style="font-size:12.0pt;mso-ansi-language:DE">je</span><span lang="DE" style="font-size:12.0pt;mso-ansi-language:HR"> 
</span><span lang="DE" style="font-size:12.0pt;mso-ansi-language:DE">hleb</span><span lang="HR" style="font-size:12.0pt;mso-ansi-language:HR"> 
pečen e samo za naš već i za Valjevski odred.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Četnici 
su bili svuda oko nas. Bilo ih je mnogo. Napadali su nas gde su mogli. Postali 
su nam neprijatelj broj jedan. U Dragodolu smo ostavili sve radionice, bolesne i 
iznemogle. Računali smo da to neće dugo trajati. Mislili smo da<span style="font-variant:small-caps"> 
</span>ćemo se vratiti po njih kad odred ispita teren. </span><span lang="DE" style="font-size:12.0pt;mso-ansi-language:
DE">Sem</span><span lang="HR" style="font-size:12.0pt;mso-ansi-language:HR"> 
toga, u blizini je bio Valjevski odred koji bi ih štitio. Odred se spremao da 
krene. U dva bataljona bilo je 6 četa; ukupno oko 350 boraca.</span><span style="font-size:12.0pt"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span style="font-size:12.0pt">Štab </span><span lang="HR" style="font-size:12.0pt;mso-ansi-language:HR">odreda 
ostao je gotovo u istom sastavu, samo što je</span><span style="font-size:12.0pt"> 
na mesto</span><span lang="HR" style="font-size:12.0pt;mso-ansi-language:HR"> 
komesara odreda došao Radovan Vuković, predratni revolucionar i poznati politički 
zatvorenik iz Sremske Mitrovice. On </span><span lang="DE" style="font-size:12.0pt;mso-ansi-language:
DE">je</span><span lang="DE" style="font-size:12.0pt;mso-ansi-language:HR"> </span><span lang="DE" style="font-size:12.0pt;mso-ansi-language:DE">zamenio</span><span lang="HR" style="font-size:12.0pt;mso-ansi-language:HR"> 
Stevu Filipovića koji je postavljen za komandanta Pocerskog bataljona 
Podrinjskog odreda.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Svi 
članovi Okružnog komiteta bili su sa odredom, nijedan nije ostao na terenu šabačkog 
okruga. Nije nam bilo poznato više kako je u Podrinju. Čuli smo samo da su 
Nemci pobili naroda, naročito u Mačvi, da su pohvatali nekoliko hiljada 
seljaka i oterali ih u logor u Šabac, koji su formirali u vojnim kasarnama. 
Samo Podrinje je bilo puno neprijateljske vojske, ne toliko Nemaca koliko 
izdajnika svih mogućih boja. Tu su se skupili u želji da nas napadnu.</span><span lang="DE" style="font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="DE" style="font-size:12.0pt;mso-ansi-language:DE">Od</span><span lang="HR" style="font-size:12.0pt;mso-ansi-language:HR">red 
je krenuo na svoj teren po bataljonima u dva pravca. Čete nisu išle istim 
pravcem. Sa odredom su bili i članovi okružnog komiteta. Š</span><span style="font-size:12.0pt">tab</span><span lang="HR" style="font-size:12.0pt;mso-ansi-language:HR"> 
odreda i </span><span style="font-size:12.0pt">OK</span><span lang="HR" style="font-size:12.0pt;
mso-ansi-language:HR"> rasporedili su se .po bataljonima. Trebalo je pokazati 
narodu da Odred nije uništen. Trebalo je podići moral i veru da su partizani 
neuništivi, pogotovo što su Nemci već bili objavili da su nas uništili. Dali 
smo i zvanično saopštenje da je Podrinjski NOPO uništen. Četnici</span><span style="font-size:12.0pt"> 
su kao vuci</span><span lang="HR" style="font-size:
12.0pt;mso-ansi-language:HR"> jurišali na partizanske porodice i progonili ih. 
Zavladao je strašan teror. Muškarci su bili većinom u logoru, a kod kuće su 
ostale samo žene i sitna deca.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Mačvanski 
bataljon, s kojima su išli komandant i komesar i četiri člana </span><span style="font-size:12.0pt">OK</span><span lang="HR" style="font-size:12.0pt;
mso-ansi-language:HR"> (</span><span style="font-size:12.0pt">Zdravko</span><span lang="HR" style="font-size:12.0pt;mso-ansi-language:HR"> 
Šestić, </span><span style="font-size:12.0pt">Vera</span><span lang="HR" style="font-size:12.0pt;
mso-ansi-language:HR"> Blagojević, Dušan Ostojić i Lala Stanković) trebalo 
je da stigne do 20. decem</span><!--[if gte vml 1]><v:line id="_x0000_s1027"
 style='position:absolute;left:0;text-align:left;z-index:2;
 mso-position-horizontal-relative:margin;mso-position-vertical-relative:text'
 from="331.45pt,14.65pt" to="331.45pt,34.1pt" o:allowincell="f" strokeweight=".25pt">
 <w:wrap anchorx="margin"/>
</v:line><![endif]-->
<span style="mso-ignore:vglayout;position:
absolute;z-index:1;left:0px;margin-left:441px;margin-top:19px;width:3px;
height:28px"><img src="file:///D:/DOCUME~1/pc/LOCALS~1/Temp/FrontPageTempDir/wpe70.gif" v:shapes="_x0000_s1027" width="3" height="28"></span><!--[if gte vml 1]><v:line id="_x0000_s1028"
 style='position:absolute;left:0;text-align:left;z-index:3;
 mso-position-horizontal-relative:margin;mso-position-vertical-relative:text'
 from="332.4pt,-21.1pt" to="332.4pt,120.5pt" o:allowincell="f" strokeweight=".5pt">
 <w:wrap anchorx="margin"/>
</v:line><![endif]-->
<span style="left: 442px; position: absolute; top: -29px; width: 3px; height: 192px; mso-ignore: vglayout; z-index: 2"><img src="file:///D:/DOCUME~1/pc/LOCALS~1/Temp/FrontPageTempDir/wpe71.gif" v:shapes="_x0000_s1028" width="3" height="192"></span><!--[if gte vml 1]><v:line
 id="_x0000_s1029" style='position:absolute;left:0;text-align:left;z-index:4;
 mso-position-horizontal-relative:margin;mso-position-vertical-relative:text'
 from="338.4pt,86.65pt" to="338.4pt,120.5pt" o:allowincell="f" strokeweight=".25pt">
 <w:wrap anchorx="margin"/>
</v:line><![endif]-->
<span style="mso-ignore:vglayout;position:
absolute;z-index:3;left:0px;margin-left:450px;margin-top:115px;width:3px;
height:48px"><img src="file:///D:/DOCUME~1/pc/LOCALS~1/Temp/FrontPageTempDir/wpe72.gif" v:shapes="_x0000_s1029" width="3" height="48"></span><!--[if gte vml 1]><v:line id="_x0000_s1030"
 style='position:absolute;left:0;text-align:left;z-index:5;
 mso-position-horizontal-relative:margin;mso-position-vertical-relative:text'
 from="340.3pt,-15.35pt" to="340.3pt,2.65pt" o:allowincell="f" strokeweight=".25pt">
 <w:wrap anchorx="margin"/>
</v:line><![endif]-->
<span style="left: 453px; position: absolute; top: -21px; width: 3px; height: 27px; mso-ignore: vglayout; z-index: 4"><img src="file:///D:/DOCUME~1/pc/LOCALS~1/Temp/FrontPageTempDir/wpe73.gif" v:shapes="_x0000_s1030" width="3" height="27"></span><span style="font-size:12.0pt">bra</span><span lang="HR" style="font-size:12.0pt;mso-ansi-language:HR"> 
na planinu Cer na određeno mesto. Sa Pocerskim bataljonom išli su zamenik 
komandanta odreda Danilo Lekić, sekretar </span><span lang="DE" style="font-size:12.0pt;mso-ansi-language:
DE">OK</span><span lang="HR" style="font-size:12.0pt;mso-ansi-language:HR"> 
Dobrosav Radosavljević Narod, član </span><span lang="DE" style="font-size:12.0pt;
mso-ansi-language:DE">OK</span><span lang="HR" style="font-size:12.0pt;
mso-ansi-language:HR"> M. Petrović Ujka i instruktor </span><span lang="DE" style="font-size:12.0pt;mso-ansi-language:DE">PK</span><span lang="HR" style="font-size:12.0pt;mso-ansi-language:HR"> 
Mile Ivković. Bataljon se kretao </span><span lang="DE" style="font-size:12.0pt;mso-ansi-language:DE">preko 
</span><span lang="HR" style="font-size:12.0pt;mso-ansi-language:HR">Jadra.</span><span lang="DE" style="font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Čete 
Pocerskog bataljona nisu krenule zajedno već </span><span lang="DE" style="font-size:12.0pt;mso-ansi-language:DE">u 
</span><span lang="HR" style="font-size:12.0pt;mso-ansi-language:HR">razmaku 
1—2 dana. Četa koja je pošla prva, noću je zalutala. Tek 19. decembra 
uspela je da stigne u Badanju. Tu su je napali četnici i razbili. Kasnije se četa 
skupila na Ceru, ali u manjem broju. Druga četa stigla je preko Rađevine i 
Bukora u Miloševac, u Pocerinu, 19. decembra. Ujutro su je napali četnici i 
razbili je. </span><span style="font-size:12.0pt">Tom</span><span lang="HR" style="font-size:12.0pt;
mso-ansi-language:HR"> prilikom poginuo je komesar čete Lolić, a teško je 
ranjen i zarobljen Boško Stojković Točkonja. Četa se kasnije prikupila i 
sutradan je stigla na zakazano mesto na Ceru, gde je već bio stigao i Mačvanski 
bataljon. Treća četa sa kojom je bio zamenik komandanta odreda Danilo Lekić, 
zatim štab Pocerskog bataljona i navedeni drugovi iz </span><span lang="DE" style="font-size:12.0pt;mso-ansi-language:DE">OK</span><span lang="HR" style="font-size:12.0pt;mso-ansi-language:HR">, 
krenula je dan-dva kasnije od ostalih četa. Ona nije stigla na Cer.</span><span style="font-size:12.0pt"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Četnika, 
nedićevaca i Rusa — belogardejaca bilo je gotovo u svim selima. Teško je 
bilo ma gde se odmoriti, a da nas oni ne napadnu. Čete su bile stalno u 
pokretu, izbegavale su </span><span lang="DE" style="font-size:12.0pt;mso-ansi-language:
DE">borbe. </span><span lang="HR" style="font-size:12.0pt;mso-ansi-language:HR">Samo 
smo se branili. Ali četnici su nam stalno bili za petama. U predahu teško se 
mogla obezbediti hrana. Nije bilo za to vremena. Municije je bilo sve manje, više 
je nismo plenili. Trošili smo što smo imali, a i to je bilo pri kraju. Bilo je 
dosta golih i bosih boraca koji su noge uvijali u krpe, pa čak ni :tih krpa 
nije bilo dovoljno. Najteže su prolazile drugarice. One bile još slabije obučene. 
I nisu roptale. Zima je bila strašna. Prava sibirska. Oružje se ledilo. Teško 
smo se kretali. </span><span lang="DE" style="font-size:12.0pt;
mso-ansi-language:DE">Ban</span><span lang="HR" style="font-size:12.0pt;
mso-ansi-language:HR">diti su nas gonili, pucali nam u noge, hteli bi žive da 
nas uhvate. Čuvali smo noge koje su tada bile nekako skuplje od glave. U sela 
nismo zalazili jer su tamo bili neprijateljski vojnici Po šumama smo ložili 
vatre da se nekako otkravimo. Hrane nije bilo.</span><span lang="DE" style="font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">U 
jednoj kolibi na Ceru štab odreda je pozvao na savetovanje štab Mačvanskog 
bataljona, komandire i komesare četa. Na sastanku se raspravljalo šta da se 
dalje radi s odredom, kako ga održati, kako ga hraniti, obezbediti municijom, 
minimum odeće i obuće. Posle duge diskusije čete su postrojene. </span><span lang="DE" style="font-size:12.0pt;mso-ansi-language:DE">Govorio</span><span lang="HR" style="font-size:12.0pt;mso-ansi-language:HR"> 
im je komandant odreda Jerković i komandant bataljona Danilo Bakić:<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">&nbsp;<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><i><span lang="HR" style="font-size:11.0pt;mso-bidi-font-size:12.0pt;
mso-ansi-language:HR">Nalazimo se u teškoj situaciji. Nemamo više slobodne 
teritorije. Neprijatelja ima mnogo. Mi od sada maramo da živimo takoreći »hajdučkim 
životom«. Zato, ko nije, kako kaže narodna pesma, kadar sas i uteći i na 
strašnom mestu postojati, neka slobodno napusti. Mi nećemo moći da' vodimo računa 
o bolesnim i iznemoglim. Ko ode, nećemo ga smatrati za dezertera. Neka gleda da 
se sačuva do proleća, a onda ćemo se naći i — ponovo u borbu. Cilj nam je 
da se održimo do proleća. Da bismo se održali, možda ćemo se morati 
podeliti na desetine, pa čak i na trojke. Treba održavati vezu među sobom. Na 
proleće ćemo se sastati.</span><span style="font-size:11.0pt;mso-bidi-font-size:
12.0pt"><o:p>
</o:p>
</span></i></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Ovo 
bi značilo rasformiranje odreda. Ipak, posle govora javila su se. svega 
dvojica-trojica da ga napuste.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Četama 
su određeni tereni, ali se unapred reklo da će se i one rasturiti po grupama. 
U ovakvoj situaciji u Mačvu su poslate tri čete, u Jadar jedna i u Pocerinu 
jedna. Sve se to odigralo za 4—5 dana na Ceru.</span><span style="font-size:
12.0pt"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Za 
to vreme su zamenik komandanta odreda Danilo Lekić i sekretar </span><span style="font-size:12.0pt">OK 
</span><span lang="HR" style="font-size:12.0pt;
mso-ansi-language:HR">Dobrosav Radosavljević bili su zajedno sa štabom 
Pocerskog bataljona u četi koja je zakasnila da u zakazano vreme stigne na Cer. 
Ova četa stigla je oko 22. decembra u Gornju Sipulju. Odavde su poslali kurire 
u Milinu da bi uhvatili vezu s drugim dvema četama. Kuriri su se vratili ne 
uhvativši vezu. Posle toga, 24. i 25. decembra, Dobrosav Radosavljević, Danilo 
Lekić i Steva Filipović, komandant Pocerskog bataljona, sa dva kurira krenuli 
su da hvataju vezu s drugim četama i odredom. Tako su došli na Cer, gde su ih 
napali četnici, pa su se morali razdvojiti. Radosavljević je otišao prema Mačvi 
i kasnije se našao s komandantom odreda Jerkovićem i komesarom Mačvanskog 
bataljona, članom </span><span lang="DE" style="font-size:12.0pt;mso-ansi-language:
DE">OK</span><span lang="DE" style="font-size:12.0pt;mso-ansi-language:HR"> </span><span lang="DE" style="font-size:12.0pt;mso-ansi-language:DE">Lalom</span><span lang="HR" style="font-size:12.0pt;mso-ansi-language:HR"> 
Stankovićem. Danilo Lekić, Steva Filipović i jedan kurir krenuli su natrag ka 
svojoj četi u G. Sipulju. Usput su zalutali i stigli u selo Trbosilje. Ušli su 
u jednu kuću da se raspitaju za put i tako su nabasah na četnike. Kolubarac je 
išao napred i četnici su ga uhvatili. Lekić i kurir uspeli su da im pobegnu. 
Probijajući se između sela, Lekić je uspeo da se posle nekoliko dana vrati u 
Dragodol, gde su bile naše radionice i bolnica.<o:p>
</o:p>
</span></p>
<span lang="HR" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">Četa koja je u Gornjoj Sipulji čekala Danila Lekića, Stevu Filipovića 
i sekretara </span><span lang="DE" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:DE;mso-fareast-language:
EN-US;mso-bidi-language:AR-SA">OK</span><span lang="DE" style="font-size:12.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:HR;mso-fareast-language:EN-US;mso-bidi-language:AR-SA"> </span><span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Dobrosava</span><span lang="HR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:HR;mso-fareast-language:
EN-US;mso-bidi-language:AR-SA"> Radosavljevića nije mogla tu dugo ostati, jer 
su četnici bih u selima, pa je pretila opasnost sa bude opkoljena. Zbog toga je 
krenula u Bunar i zadržala se u Desiću (gornjoj Pocerini). Odatle je poslala 
patrolu u Belu Reku da tamo uhvati vezu s našim. Ne uhvativši tamo vezu 
patrola je produžila dublje u Mačvu, do sela Petlovače. Usput je saznala da 
su naše čete razbijene i uništene, a Nebojša Jerković i Lala Stanković 
ubijeni. Patrola se vratila u četu koja se već pod pritiskom četnika povlačila 
u Dragodol, gde je stigla između 3. i 4. januara 1942. godine.</span>
<p>
<br>
<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_11_15.htm"><b>Prethodni dokument</b></a></TD>
<TD><a href="37_11_17.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

