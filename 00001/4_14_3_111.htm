<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_110.htm"><b>Prethodni dokument</b></a></TD>
<TD><a href="4_14_3_112.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA VUČEDOLSKE BRIGADE OD 10. APRILA 
1944. KOMANDANTU CRNOGORSKIH NACIONALNIH TRUPA O BORBAMA ČETNIKA I NEMACA 
PROTIV 12. HERCEGOVAČKE NOU BRIGADE KOD GRAHOVA1</strong></p>
<p>KOMANDA VUČEDOLSKE BRIGADE</p>
<p>Broj službeno 10 aprila 1944 god.</p>
<p>POLOŽAJ.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p align="center">KOMANDANTU CRNOGORSKIH NACIONALNIH TRUPA2</p>
<p>CETINJE</p>
<p>6 aprila t. g. u ranu zoru zajedno sa njemačkim trupama iz Grahova, Brigada 
je otpočela napad na partizane sa pravca Grahova sledećim pravcima3:</p>
<p>desna kolona: Grahovo — Bokšin Do — Neradova Pećina — Zagora — 
Okolišta i Jasen.</p>
<p>srednja kolona: Grahovo — Zakurjaj — Osječenica i Viluse. lijeva kolona: 
Grahovo — Omutić (kota 1074) — Perčin — — Zebljak (kota 1164) — 
Skuljevac (kota 1168) — Vilusi.</p>
<p>6&nbsp; aprila t. g. ovladali smo linijom Neradova Pećina, Kalo-per, 
Srednjak i Rojovici jedan kim. severozapadno od Crkve na Grahovcu. Na ovoj 
liniji smo zanoćili.</p>
<p>7&nbsp; aprila t. g. u 5 časova nastavili smo napad na navedenim pravcima i 
u toku dana ovladali linijama Zagora, Osječenica, Grahovac i Zebljak, gdje smo 
zanoćili.</p>
<p>8&nbsp; &nbsp;aprila u 5 (pet) časova nastavljen je pokret i napad na 
partizane i do 11 časova istoga dana ovladali linijom Ma-očići, Jargič i Broćanac.</p>
<p>Neprijatelj je davao jak otpor, naročito prvoga dana borbe, pošto se bio 
utvrdio.</p>
<p>Partizani su imali 15 mrtvih i više ranjenih. Ranjene su ponijeli sa sobom, 
osim jedne udarnice koja je ranjena zarobljena. Naši gubici svega tri ranjena.</p>
<p>Za sada se nalazim sa Brigadom na Vilusima i okolnim dominirajućim visovima. 
Njemačke trupe, osim jedne čete, povratile su se nazad.</p>
<p>Sa pravca Lastve Trebinjske napadale su partizane Hercegovačke nacionalne 
trupe zajedno sa njemačkim trupama i sa istima smo jednovremeno izišli na 
liniji Viluse — Broćanac — Maočići.</p>
<p>Partizani za sada drže Tupan i druge objekte u neposrednoj blizini, jer su 
dalje akcije nemoguće dok se nebi izvršilo čišćenje Katunske Nahije, pa 
molim da se u ovom smislu preduzmu mjere i da o preduzetim mjerama budem 
blagovremeno izviješten.</p>
<p>Ima mnogo znakova da među partizanima nije najbolje zadovoljstvo i da bi se 
sa jednim organizovanim pokretom mogli ubrzo razbiti pa i uništiti.</p>
<p>Narod koji je oslobođen od partizanskog terora ostao je bez ikakvih 
sredstava za život, jer su mu partizani sve opljačkali i uništili, te je 
neophodna potreba za što hitniji pokret, ako bi se željelo ma šta spasiti od 
naroda u ovim krajevima.</p>
<p>S molbom na znanje i nadležnost.</p>
<p>KOMANDANT BRIGADE,</p>
<p>Kapetan,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Ivan M. Janičić</p>
<p>KOMANDA NACIONALNIH TRUPA CRNE GORE Broj 1144 — 1944 god. CETINJE</p>
<p>U akta! P. Z. Komandanta, kap.</p>
<p>4</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ca, k. 140, 
reg. br. 18/6 (CG-V-1454).</p>
<p>2&nbsp; Komandant je bio Jovan Đukanović, major.</p>
<p>3&nbsp; Vidi dok. br. 107.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>4 Potpis nečitak.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_110.htm"><b>Prethodni dokument</b></a></TD>
<TD><a href="4_14_3_112.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
