<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_39.htm"><b>Prethodni dokument</b></a></TD>
<TD><a href="4_12_3_41.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PETNAESTODNEVNI IZVEŠTAJ KOMANDUJUĆEG GENERALA I 
KOMANDANTA U SRBIJI OD 19. MARTA 1943. KOMANDANTU JUGOISTOKA O VOJNO-POLITIČKOJ 
I PRIVREDNOJ SITUACIJI U SRBIJI[1]</strong></p>
<p>Prilog 50[2]</p>
<p>KOMANDUJUCI GENERAL I KOMANDANT U SRBIJI</p>
<p>H. Qu. 19. 3. 43.</p>
<p>Odelj. Ia, br. 920/43. pov.</p>
<p><strong>Poverljivo</strong></p>
<p>K. T. B.[3]</p>
<p>Predmet: Izveštaj o situaciji za vreme od 1—15. 3. 1943.</p>
<p>Prilozi — 3 — (samo k-tu Jugoistoka)</p>
<p align="center">KOMANDANTU JUGOISTOKA (KOMANDI GRUPE ARMIJA ,,E&quot;)</p>
<p align="center">I. POLITIČKA SITUACIJA</p>
<p>Pod utiskom nemačkih uspeha na istoku, opala je nervoza kod srpske vlade i 
uznemirenost u lojalnom delu srpskog naroda.</p>
<p align="center">II. SITUACIJA KOD NEPRIJATELJA</p>
<p>Aktivna neprijateljska delatnost traje u dosadašnjem obimu. U njoj i ovom 
prilikom komunističke bande imaju većeg udela. Banditska aktivnost upravljena 
je, kao i ranije, protiv mesne srpske uprave.[4] Ova je naročito tamo gde je Državna 
straža, radi lakšeg nadzora nad njom, prikupljena, pa su ta mesta izložena 
samovolji relativno malog broja manjih terorističkih grupa oba smera.</p>
<p>Nastojanje DM-a da pridobije legalne srpske jedinice koje nose oružje, bilo 
putem terora ili putem ponuda, traje i dalje. Pri tome privlačna snaga DM 
pokreta, koji se sada bori protiv komunista u Hercegovini, nije za potcenjivanje 
u odnosu na nacionalne elemente Srbije. Tako su morala i oba poslednja još 
postojeća četnička bataljona potpukovnika Matica i Maša-na Đurovića biti 
rasformirana[5] da bi se sprečilo njihovo sadejstvo sa bataljonima DM u 
Hercegovini i Crnoj Gori. Zbog nedostataka snaga, razoružanje široko razasutih 
bataljona uspelo je samo u neznatnoj meri. Od oko 900 ljudi, moglo je biti 
prikupljeno delomično posle borbe samo 110 ljudi i 221 puška, kao i 2 
mitraljeza.</p>
<p>Uzgredni pokušaji od strane komunista da se približe DM-grupama imali su 
samo mesno značenje. Do saradnje obeju grupa, čemu teže u Londonu i Moskvi, u 
Srbiji još nije došlo.</p>
<p>U najnovijim propagandnim smernicama DM-a se tvrdi da srpski komunisti nemaju 
ničeg zajedničkog sa današnjom Rusijom, koja se bori za nacionalnu i 
panslavističku ideju. DM, s jedne strane, pokušava time da prema savezničkim 
naredbodavcima opravda borbu protiv komunista na Balkanu, a s druge strane da 
spreči da komunistima na Balkanu idu u korist pojačane simpatije za borbu 
Sovjeta, kao rusku nacionalnu borbu, i onih krugova na Balkanu koji su do sada 
bili neprijateljski raspoloženi prema boljševizmu.</p>
<p>Sažeto rečeno, može se proceniti da je situacija u tom pogledu takva da ne 
postoji ozbiljna opasnost za Srbiju ako se nastave borbe između komunista i DM, 
tim više što su poslednje borbe u Hrvatskoj dokazale da borbenu vrednost 
kompletnih odreda DM ne bi trebalo suviše visoko ceniti.</p>
<p>Neprijateljsko iskrcavanje u Dalmaciji sigurno će u Srbiji izazvati opšti 
ustanak uz učešće obeju neprijateljskih grupa. Međutim, pitanje je da li će 
u Srbiji doći do opšteg ustanka naroda ako DM bude u Hrvatskoj prisiljen na 
odlučujuću borbu za svoj pokret. U svakom slučaju treba računati sa jakim 
pojačanjem terorističkih i sabotažnih dela u Srbiji i istovremeno sa jakim 
opterećenjem slabih posadnih snaga.</p>
<p align="center">III. TAKTIČKA SITUACIJA I NAMERE</p>
<p>U celini nepromenjene.</p>
<p>Ofanzivnu borbu protiv bandi nemačke trupe su morale da ograniče na 
patrolna i izviđačka dejstva iz garnizona.</p>
<p>Delatnosti 1. kralj. bug. okup. korpusa štetile su pripreme za smenjivanje. 
Jer poduhvati izvedeni bez sopstvenih gubitaka mogu se prosuditi samo kao delimični 
uspesi.</p>
<p>Srpski dobrovoljački korpus je sa tri bataljona prvi put angažovan u jednom 
samostalnom poduhvatu u području Po-žarevac — Petrovac — Kučevo, ali nije 
uspeo da prisili na borbu pokretne grupe, koje su izmicale po naređenju DM. U 
razbijanju neprijateljske agenturne mreže i propagandnoj delatnosti u korist 
Nedićeve vlade, dobrovoljci su imali dobrih uspeha. Do sada 3 neprijatelja 
mrtva, 5 ranjenih, a zarobljeno 20 dražinovaca, 100 komunista i bandita.</p>
<p>Prikupljanje pripadnika Državne straže u srezu Požarevac u 2 čete, a sada 
i u srezovima Jagodina, Kruševac, Kraljevo i Kragujevac smanjilo je broj 
dezertiran ja i razoružanja, a neposredna zaštita mesnih uprava je ipak još 
više oslabila. Naređeno je da se dezerteri iz redova SDS upute u specijalni 
logor.6 Držanje u borbi je i dalje bilo različito: pod nemačkim komandovanjem 
i protiv komunista mogu se upotrebiti, a ako su prepušteni sami sebi i u borbi 
protiv DM nepouzdani su.</p>
<p>U Beogradu i severozapadnoj Srbiji vlada mir. Hapšenjem majora Todorovića 
zadat je DM-organizaciji u Beogradu ponovo jedan težak udarac. Naprotiv, mir u 
severozapadnoj Srbiji ne bi smeo da zavarava da DM-organizacija u ovom području 
nije zabeležila dalji uspon.</p>
<p>U jugozapadnoj Srbiji, rasformiranjem Matićevih i Đuro-vićevih bataljona, 
došlo je do ponovnih nemira. Mora se računati da će najveći deo odbeglih četnika 
pristupiti pokretnim DM-grupama, koje su tamo aktivne. Dalje žarište nemira je 
muslimansko pitanje. Napad DM-četnika na Muslimane u Crnoj Gori, Italijani 
posmatraju s „puškom k nozi&quot;.</p>
<p>Prema saopštenju Komando Supremo, Italijani su ponovno odložili posedanje 
nove demarkacione linije.</p>
<p>U jugoistočnoj Srbiji traje komunistička banditska delat-nost nesmanjenom 
jačinom. Za vreme dok je u kruševačkom srezu postalo nešto mirnije, 
komunisti u leskovačkom srezu ne samo što su izvršili uspešan prepad na 
jedan rudnik olova, već su naneli i znatne gubitke dvema bugarskim četama angažova-nim 
za njihovo gonjenje.</p>
<p>U istočnoj i severoistočnoj Srbiji ostaju DM i komunističke bande i 
nadalje aktivne. Među DM-bandama, usled nastupanja Srpskog dobrovoljačkog 
korpusa, zbog glasina o smenjivanju DM-a, kao i zbog teškoća u ishrani, primećuje 
se izvesna nervoza i delimično zamor od borbe.</p>
<p>U centralnoj Srbiji ležalo je i u ovom periodu težište komunističke 
banditske aktivnosti. Potvrdilo se da su srpski dobrovoljci ubili komunističkog 
banditskog vođu Labuda.[7] Veće policijske akcije izvođene su u području 
Lazarevca, Aranđe-lovca, Mladenovca.</p>
<p>Poduhvat izvršen 18. 3. protiv DM-ovog područnog komandanta Srbije, 
Trifunovića,[8] severno od Trstenika, uz učešće nemačkih trupa i policije, 
kao i bugarskih snaga, nije doveo do očekivanog uspeha. Zaključni sud nije još 
moguć.</p>
<p>Namere:</p>
<p>Nastavljanje borbe protiv bandi, naročito u centralnoj Srbiji. Sprovođenje 
rekvizicije kukuruza nasilnim sredstvima.</p>
<p align="center">IV. VAZDUŠNA SITUACIJA</p>
<p>Neprijateljska vazdušna delatnost je bila neznatna. U noći 3/4. 3. bacani 
su leci u srpsko-albanskom graničnom području istočno od Kos. Mitrovice.</p>
<p align="center">V. SAOBRAĆAJNA SITUACIJA</p>
<p>Glavna pruga Beograd — Niš bila je usled sabotaže i nezgoda ukupno 16 časova 
van upotrebe. Saobraćaj se mogao zaobilaznim putem održavati. Saobraćaj na 
uskotračnim prugama Mladenovac — Lajkovac i Lajkovac — Čačak bio je u višeča-sovnom 
prekidu zbog razaranja železničkih postrojenja. Napadi na prevoženi 
materijal, zbog ponovno pooštrenih pretnji odmazdom, nisu se ponovili. Saobraćaj 
Dunavom odvija se uglavnom nesmetano.</p>
<p align="center">VI. SITUACIJA U POGLEDU SNABDEVANJA I DOTURA</p>
<p>Uglavnom obezbeđena. Dotur iz domovine usporen je zbog prekida transporta za 
14 dana. Poslednjih nedelja mesno stanovništvo sabotira isporuku tražene stoke 
za klanje, pa je potrebno da se angažuju nasilna vojna i policijska sredstva.</p>
<p align="center">VII.&nbsp; PRIVREDNA SITUACIJA[9]</p>
<p>Snabdevanje velikih pogona ljudskom i stočnom hranom je obezbeđeno. Zbog 
neznatnog pristizanja kukuruza moralo je plansko snabdevanje srpskog stanovništva, 
izuzev gradova Beograda i Niša, biti obustavljeno. Pošto je dosadašnji ishod 
rekviriranja kukuruza pokrio samo 8% predviđene količine, ubuduće 
rekviriranje će vršiti specijalna odeljenja trupe, policija i Državna straža, 
po naređenju feld i krajskomandantura. Naređeno je oduzimanje sakrivenog 
kukuruza, kažnjavanje batinama i odvođenje na prinudni rad za seljake, a 
kolektivne kazne za opštine koje ne udovolje svojim obavezama isporuke. 
Odeljenja za rekviziciju kukuruza već su napadnuta i pretrpe-la su gubitke.</p>
<p>Potreba za radnom snagom pokriva se, uz sve povoljniji odziv, regrutovanjem 
za obavezni rad. Za rudnik Bor je u protekloj nedelji upućeno iz Beograda oko 
1.500 pripadnika godišta 1917. i 21. Usled poboljšanih radnih uslova, u rudničkim 
pogonima kojima upravljaju Nemci primetno opada odvratnost prema radu u ovim 
pogonima, koju širi neprijateljska propaganda.</p>
<p>U prometu novčanica i u cenama nema izmena. Srpski ministar finansija 
raspisao je 4 1/2% zajam od 1 milijarde dinara sa 30-togodišnjim rokom vraćanja, 
koga su najvećim delom preuzele banke.</p>
<p align="center">VIII.&nbsp; ZDRAVSTVENO STANJE</p>
<p align="left">Dobro.</p>
<p align="center">IX.&nbsp; &nbsp;SITUACIJA U POGLEDU KONJA</p>
<p>Zatraženo je da se dodele konji potrebni zbog preformi-ranja 704. pešadijske 
divizije.[10] Nastavljaju se kupovine u Hrvatskoj i Banatu.</p>
<p align="center">X.&nbsp; SITUACIJA U POGLEDU POPUNE</p>
<p>Radi osposobljavanja 704. pešadijske divizije biće još u toku meseca 
dovedeno 4.700 ljudi za popunu. Landesšicen-bataljoni imaju za sada približnu 
formacijsku jačinu. Personalni razmeštaj godišta 1908. i mlađih je završen, 
a pripreme za personalni razmeštaj godišta 1906. i 1907. su započele.</p>
<table frame="box" rules="all" border="0">
  <tbody>
    <tr>
      <td>
        <p>3</p>
      </td>
      <td>
        <p>2</p>
      </td>
      <td>
        <p>2</p>
      </td>
    </tr>
    <tr>
      <td>
        <p>17</p>
      </td>
      <td>
        <p>76</p>
      </td>
      <td>
        <p>13*)</p>
      </td>
    </tr>
    <tr>
      <td>
        <p>23</p>
      </td>
      <td>
        <p>24</p>
      </td>
      <td>
        <p>112</p>
      </td>
    </tr>
    <tr>
      <td>
        <p>1</p>
      </td>
      <td>
        <p>2</p>
      </td>
      <td>
        <p>—</p>
      </td>
    </tr>
  </tbody>
</table>
<p>Za Ruski zaštitni korpus prispelo je 297 ruskih ratnih zarobljenika.</p>
<p>Pot. Bader</p>
<p>F. D. R.</p>
<p>. . .[11]</p>
<p>poručnik</p>
<p>Dostavljeno:</p>
<p>K-tu Jugoistoka (4 X)</p>
<p>Komandantu nem. trupa u Hrvatskoj</p>
<p>Ia, O. Qu, Ic i KTB.</p>
<p align="center">Gubici za vreme od 26. 2. — 15. 3. 43.</p>
<p>mrtvih: ranjenih: nestalih:</p>
<p>Nemci</p>
<p>Bugari</p>
<p>Srbi</p>
<p>Rusi (Ruski zašt. korpus)</p>
<p>44&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;104&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;127</p>
<p>U periodu za koji se izveštava, dezertiralo je iz srpskih legalnih bataljona 
68 ljudi, najvećim delom s oružjem. Jedan od njih se dobrovoljno vratio, a tri 
su uhvaćena.</p>
<p>33 nestala pripadnika Srpske državne straže vratila su se bez oružja.</p>
<p>*) 10 nestalih Bugara vratilo se bez oružja.</p>
<p align="center">Neprijatelj</p>
<p align="center">mrtvih: ranjenih: zarobljenih ili uhapšenih:</p>
<p>Neprijatelj&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;212&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;30&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;972</p>
<p>Od 26. 2. — 15. 3. 1943. u Beogradu 290 hapšenja.</p>
<p align="center">Plen:</p>
<p>320 pušaka&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
1 šapirograf</p>
<p>9079 municijskih metaka&nbsp;&nbsp;&nbsp; 19710 dinara (banknote)</p>
<p>13 ručnih bombi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;&nbsp;2 laka mitraljeza</p>
<p>7 pištolja&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
3 teška</p>
<p>29,5 kg baruta&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;3 sablje</p>
<p>250 m štapina&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
16 ekrazit-patrona</p>
<p>2 pisaće mašine&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
1 šmajser</p>
<p>1 rotacioni aparat&nbsp; za&nbsp;&nbsp;&nbsp;&nbsp;&nbsp;&nbsp;&nbsp; &nbsp;3 
kazana za kuvanje</p>
<p>umnožavanje&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
500 kg životnih namirnica</p>
<p>1Snimak overenog prepisa originala (pisanog na mašini) u AVII, NAV—T-501, 
r. 249, s. 98—104.</p>
<p>2i3Dopisano rukom.</p>
<p>4Odnosi se na kolaboracionističku upravu Milana Neđića.</p>
<p>5Vidi dok. br. 32.</p>
<p>6U originalu piše: „Anhaltelager&quot;.</p>
<p>7Odnosi se na Milorada Labudovića Labuda, poginuo februara 1943. kao 
komandant 1. šumadijskog NOP odreda u borbama sa četničkim 1. ravnogorskim 
korpusom.</p>
<p>8Ilija</p>
<p>9Vidi prilog I uz ovu knjigu.</p>
<p>10Reč je o preformiranju ove divizije u 104. lovačku diviziju.</p>
<p>11Potpis nečitak.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_39.htm"><b>Prethodni dokument</b></a></TD>
<TD><a href="4_12_3_41.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
