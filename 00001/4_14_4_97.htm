<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br>  

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_96.htm"><b>Prethodni dokument</b></a></TD>
<TD><a href="4_14_4_98.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA NEVESINJSKOG KORPUSA OD 4. 
NOVEMBRA 1944. KOMANDANTU MOSTARSKE BRIGADE ZA PRIKUPLJANJE RADI POKRETA U 
SUSRET SAVEZNICIMA, ČIJE SE ISKRCAVANJE OČEKUJE NA JADRANSKOJ OBALI1</strong></p>
<p align="center">KOMANDAJUGOSLOVENSKE VOJSKE U OTADŽBINI GORSKI ŠTAB BROJ 210 
2</p>
<p align="center">NA LIČNOST VRLO HITNO</p>
<p align="center">Str. Pov. br. služb. 4 Novembra 1944 godine.</p>
<p align="center">POLOŽAJ</p>
<p align="center">Komandant 2123</p>
<p>Potpukovnik Baćović, svojom depešom majoru Lukačeviću dostavio je:</p>
<p>»S obzirom na spoljnu situaciju i unutrašnju vojno-politič-ku situaciju, 
smatram da nam ostaje jedino rešenje da se pre pada snega spojimo sa Pavlom4 i 
da potom zajednički idemo ka saveznicima. Mi za dva do tri dana krećemo ka Foči, 
gde bi trebalo da se spojimo sa snagama iz Srbije i Hercegovine i sa Tobom.</p>
<p>Posle spajanja u oblasti Foče probili bi se najkraćim pravcem Volujaka i 
Vojnika do Pavla, tako bi se u međuvremenu iskrcali saveznici na hercegovačkoj 
obali i krenuli bi najkraćim putem ka njima.5</p>
<p>U ovom smislu javili smo se Pavlu i Račiću.</p>
<p>Kalabić6 i Račić7 2 novembra treba da stignu u oblast Čaj-niča sa 18.000 
četnika. To obavesti Salatića8 i Milorada Popovi-ća i hitno hvataj vezu sa Račićem, 
pošto je i on obavešten da Ti krećeš ka Foči.</p>
<p>Pozdrav Branko9 i Pero10</p>
<p>S obzirom da je potpisati rešen da krene na ovaj put sa raspoloživim 
snagama to i Vas o tome obaveštavam i mišljenja sam da Vam je nemoguće 
opstati na našem terenu, a po gotovu sačuvati jedinice na okupu ili pak sačuvati 
ljutstvo da ne ode u komuniste. Mišljenja sam da je ovo jedini način da izvučemo 
sve nacionalne snage te da ih grupišemo u veće i jače formacije jer samo kao 
takvi možemo nešto pretstavljati kod saveznika.</p>
<p>Vaš pravac kretanja bio bi: Koleško — Zelen Gora — Foča. Koncentracija 
Gatačke Brigade biće na teritoriji Gacka, Ne-vesinjske u Kolešku, a Vi idite 
odmah na mestu gde Vam je najpovoljnije i najhitnije krećite.</p>
<p>Ovo smatrajte kao naređenje i po istom striktno postupite, a potpisati će 
Vas sačekati na predelu Koleško — Gacko ili u najgorem slučaju u okolini Foče 
gde mi je cilj da obustavim sve jedinice radi koncentracije.</p>
<p>Ne izvršenje ovoga naređenja toleriraću samo u slučaju da Vi kao 
Komandant Brigade možete se obavezati i garanto-vati, da ostanete na svojoj 
teritoriji moći ćete zadržati ljutstvtr na okupu, korisno ga upotrebiti ili u 
najgorem slučaju ne dozvoliti mu da posluži komunistima bilo to svojom pasivnošću, 
bilo prelaskom u njihove redove.</p>
<p>Rok izvršenja odmah.</p>
<p align="center">S VEROM U BOGA ZA KRALJA I OTADŽBINU!</p>
<p align="center">Komandant kapet. I. kl.</p>
<p align="center"><strong>Mil. M. Popović </strong>s.r.</p>
<p align="center">Da je prepis veran svome originalu tvrdi i overava,</p>
<p align="center">Komandant, kapetan: <strong>Vlad. S. Milutinović</strong></p>
<p align="center">M. P.11</p>
<p align="center">Polit. del. za srez Mostarski na nadležnost i postupak12</p>
<p align="center">K-dant, kapetan: Vlad. S. Milutinović</p>
<p>1&nbsp; Overeni prepis originala (pisanog na mašini, ćirilicom) u Arhivu 
VII, Ča, k. 203, reg. br. 29/5 (BH-V-9328).</p>
<p>2&nbsp; Štab Nevesinjskog korpusa.</p>
<p>3&nbsp; Štab Mostarske brigade.</p>
<p>4&nbsp; Đurišić.</p>
<p>5&nbsp; Tako je ta rečenica napisana u originalu.</p>
<p>6 Nikola, komandant Gorske garde.</p>
<p>7 Dragoslav, tada komandant 4. grupe jurišnih korpusa.</p>
<p>8 Danilo, načelnik Štaba Komande Operativnih jedinica istočne Bosne i 
Hercegovine.</p>
<p>9 Zaharije Ostojić.</p>
<p>10 Petar Baćović.</p>
<p>11 Okrugli pečat: Komanda jugoslovenske vojske u otadžbini —</p>
<p>Gorski štab br...« (nečitak broj).</p>
<p>12 Adresu je dopisao VI. Milutinović zelenim mastilom.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_96.htm"><b>Prethodni dokument</b></a></TD>
<TD><a href="4_14_4_98.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
