<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_120.htm"><b>Prethodni dokument</b></a></TD>
<TD><a href="4_14_4_122.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ OBAVESTAJNOG OFICIRA DRAŽE MIHAILO-VIĆA OD 
13. DECEMBRA 1944. KOMANDANTU KOMANDE SARAJEVA O ODOBRENJU DRAŽE MIHAILOVIĆA 
DA SE OD NEMACA TRAŽE POTREBNE KOLIČINE NAORUŽANJA I MUNICIJE1</strong></p>
<p align="center">13. decembra 44.</p>
<p align="center">G. Pukovniku Boroti,2</p>
<p>Srbijanske jedinice su bez municije. Njima je potreban kalibar municije 7,9 
za srpske puške, kao i talijanska municija kako za talijanske lake i teške 
brede, tako i za talijanske puške. Isto im je potrebno da imaju jedno 1000 teških 
granata za bacače tipa štoksbrant (težak bacač) i to nemačke granate 
zajedno sa dopunskim punjenjem. Ako je broj 11 u mogućnosti da nam stavi na 
raspoloženje nekoliko kilograma ulja za podmazivanje oružja, kao i ostalih 
primesa za čišćenje.</p>
<p>Došao sam zajedno sa srbijanskim jedinicama i znam da nemaju dovoljno te je 
neophodno potrebno da se odmah od broja 11 zatraži i to za prvi momenat, a 
istima obrazložiti da je municija potrebna radi akcije koja se sada vodi oko 
Rogatice, kao i akcije prema Majevici, jer su komunisti u pravcu Majevice na više 
mesta prešli Drinu. Komunisti lako prelaze Drinu jer imaju pontonske mostove. 
Municija je potrebna jer ljudstvo smatra da ako istroši municiju da je sve 
propalo.</p>
<p>Za sada bi bilo potrebno da se broju 11 učini predlog da izda za severnu 
grupu korpusa 100.000 metaka 7,9 za srpske puške, kao i 50.000 talijanske 
municije za talijanske brede. Ova količina trebalo da broj 11 pomogne da se 
prebaci u pravcu Rogatice.</p>
<p>Isto bi trebalo i to sa istom količinom pomoći i južnu grupu oko Foče, 
Kalinovika. Njima bi isto trebalo doterati ovu municiju do Kalinovika. Srednja 
grupa koja se nalazi u Go-raždu i okolini bila bi potrebna municija u iznosu od 
500.000 metaka 7,9 i 30.000 talijanske.</p>
<p>Sto se tiče municije za bacače za svaku grupu bi bilo za sada potrebno i to 
za prvi momenat najmanje po 400 granata sa dopunskim punjenjima. Ovoj srednjoj 
grupi treba dostaviti do Goražda.</p>
<p>Kako stoji sa municijom bosanska grupa, kao i mesto gde treba za ove grupe 
dostavljati, to bi bilo dobro da sa gospodinom Đokom raspravite. Sa municijom 
treba žuriti i to</p>
<p>prvo: jer komunisti prelaze već Drinu, drugo: ide zima i sneg te će biti 
otežan prenos, treće: treba iskoristiti dobro raspoloženje broja 11, četvrto: 
radi morala kod vojnika.</p>
<p>Ovo treba pripremiti i tražiti od broja 11 odmah i to u toku današnjeg dana 
jer broj 11 ima veliku administraciju, koja se sastoji od prvog referata nadležnima 
da često ide daleko, pa zatim davanjem naloga nadležnom magacinu, pa potom traženje 
jedinice koja ima prevozna sredstva i određivanje jedinice za transport. Uz to 
treba računati da može broj 11 da stavi na raspoloženje municiju i ista da 
bude preneta našim prevoznim sredstvima. Tu treba odmah izneti razlog kao prvo 
USTAŠE, kao drugo volovska zaprega.</p>
<p>U ovom smislu razgovarao sam sa g. Đokom i isti je odobrio sve ovo.</p>
<p>G. Đoka je naredio da njega obavestite o količini municije a on će 
narediti koliko će ko imati i mesto gde će se dati. Vi za sada imate podatke 
radi razgovora sa brojem 11. Vama radi lično ravnanja dodajem: severna grupa 
jugoslovenske vojske t.j. srpske armije sačinjava: Kalabić 3.200 vojnika, Račić 
2.500 vojnika, Keserović 2.800 vojnika, tu su i manje jedinice koje se dodaju 
ovom broju, kao Ajdačić sa svojim korpusom, kao Ro-gić sa svojim zlatiborskim 
korpusom i.t.d. Srednja grupa korpusa oko Goražda je sastavljena od korpusa Neška 
Nedića, Av-alskog korpusa, Kolubarskog, Valjevskog i ova grupa ima brojno 
stanje nešto manje od severne grupe. Južna grupa je sastavljena od šumadiskog 
korpusa i to prvog i drugog kao i dve divizije srpske straže i to prva pod 
komandom generala Rado-vanovića i druga pod komandom generala Jonića, kao i 
treća divizija graničara pod komandom pukovnika Pogačara. Od komandanata koji 
su komandanti južne grupe i imaju šumadiski korpus imate Muzikravića i 
pukovnika Duju Smiljanića. U srednju grupu oko Goražda zaboravio sam da Vam 
navedem korpuse Mlavski (iz Homolja), smederevski i sremski. Tu su Vam čuveni i 
hrabri komandanti kao Siniša Pazarac i Ljuba Jova-nović, pukovnik sa svojim 
korpusom Negotinskim i Zaječar-skim.</p>
<p>Napominjem, da je ova podela privremena i to je podela prema teritoriji koju 
su sada ti korpusi poseli.</p>
<p>Vojnici su bez dovoljno obuće, koja dolazi na prvo mesto za nabavku, kao i 
odela. Brašno i konzerve su potrebne. Treba od broja 11 tražiti i dvopeke ako 
isti to imaju.</p>
<p>Što se tiče izbegličkog pitanja trebalo bi da i Vi sa svoje strane a preko 
Vaše veze pokrenete. Ponavljam da je njina administracija dugačka.</p>
<p>Kada ja stignem gore ja ću sva ova pitanja sa nadležnim uzeti u obzir, kako 
bi skratio njihovu administraciju i dobio veće količine. Kada je reč o 
izbeglicama za sada dolazi u obzir oko 25.000 iz Crne Gore. Po čika Đokinom mišljenju 
treba zahtevati da se iste upute za Sloveniju i to na svaki način. Ne-mačku 
treba izbegavati iz razloga jer bi se borci drugačije osećali ako im se nalaze 
familije u Sloveniji a drugojačije ako su u Nemačkoj. Ovo mi je naročito 
podvukao čika Doka.</p>
<p>Molim Vas da ovo pismo u prepisu dostavite g. Đoki. Iz istog bi se videlo da 
sam verno preneo sve ono što je Vama poručeno.</p>
<p align="center">Dostavljajući Vam prednje, ostajem.</p>
<p align="center">S osobitim poštovanjem</p>
<p align="center"><strong>Marga</strong></p>
<p>13. decembra 44. Položaj.</p>
<p>U vezi depeša Marge br. 261, 202 i 203 od 14-XII-1944, čiji se prepis prilaže 
u akta.</p>
<p align="center">Komandant, pukovnik</p>
<p align="center"><strong>Goj. A. Borota</strong></p>
<p align="center">NF</p>
<p align="center">Bitte ermoglichen Sie mir morgen den 14. d. M. ein 
Zusammenkunft mit Herrn Obersleutnant Warnstorft.</p>
<p align="center">Bitte um Wagen bei der Gajtan-fabrik um 17 h. Mich begleitet 
noch ein Herr.</p>
<p align="center"><strong>Jovo</strong></p>
<p>1&nbsp; Original (pisan na mašini, latinicom) u Arhivu VII, Ča, k. 18, reg. 
br. 43/7 (VK-X-86/l).</p>
<p>2&nbsp; Gojko, pukovnik, komandant-Komande Sarajeva koja je imala rang 
korpusa.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_120.htm"><b>Prethodni dokument</b></a></TD>
<TD><a href="4_14_4_122.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
