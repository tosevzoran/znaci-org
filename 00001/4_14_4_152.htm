<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_151.htm"><b>Prethodni dokument</b></a></TD>
<TD><a href="4_14_4_153.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST ŠTABA VRHOVNE KOMANDE OD 21. FEBRUARA 1945. 
NEPOSREDNO POTCINJENIM KOMANDANTIMA ZA GRUPISANJE SNAGA U ZAHVATU DONJEG TOKA 
REKE BOSNE1</strong></p>
<p align="center">ŠTAB VRHOVNE KOMANDE</p>
<p align="center">O. br. 248</p>
<p align="center">21. februara 1945 godine Položaj,</p>
<p align="center">ZAPOVEST</p>
<p align="center">Sekcija 1 : 100.000 Tuzla i Derventa</p>
<p>Sa grupisanim snagama komande Srbije, komande Crne Gore i Sandžaka, 
pokretnih snaga Bosne i svih snaga istočne Bosne, naročito Majevice, Trebave i 
Ozrena imamo obezbediti držanje istočne Bosne vladajući u isto vreme i levom 
obalom reke Bosne i prostorijom na levoj obali u zahvatu komande pukovnika 
Vranješevića sve do reke Vrbasa. U pogledu povezivanja snaga na levoj obali 
Bosne već je naređeno potrebno i deo Bosanskih snaga pod komandom pukovnika 
Ostojića, kao i deo snaga komande Crne Gore, i Sandžaka već je tamo upućen.2 
Napominjem, da snage pukovnika Vranješevića iznose preko 12000 boraca,3 koje 
kada se dobro povezu, u što ne sumnjam, dođe nam siguran oslonac u našoj 
pozadini.</p>
<p>U severnom delu I. [stočne] Bosne raspolažemo sa moćnim snagama Majevičkog 
korpusa (preko 6000 boraca), Trebavskog korpusa preko 4500 boraca i Ozrenskog 
korpusa preko 2500 boraca.4 Pored toga tu su sada i snage komande Srbije i 
komande Crne Gore i Sandžaka.5 Majevički korpus drži u svojoj vlasti 
Semberiju i Majevičku Posavinu. A pored toga i gerilskoj akciji drži i čitavu 
prostoriju do neposredne blizine Tuzle, kao i Podrinje. Između reke Spreče i 
oblasti Brčkog nalaze se snage komande Srbije, komande Crne Gore i Sandžaka 
bez jedne divizije i sve Trebavske snage. Ovaj front na Spreči oslanja se na 
korpus Ozrenski, a u oblasti Brčkog na Majevički korpus.</p>
<p>Dupli mostobran na Bosni već postoji u oblasti Kopriv-ne gde pored snaga 
komande Crne Gore i Sandžaka na teritoriji je i Vučjačka brigada koja broji 
oko 1000 boraca.</p>
<p>Front između Spreče i oblasti Brčkog ima da se stabili-zuje sa ciljem: 
odbacivanja neprijatelja prema Tuzli i zaštite mnogobrojnih bolnica na desnoj 
obali Bosne.</p>
<p>Deo snaga komande Srbije na desnom krilu od sela Sokola isključno do sela 
Donje Zeljine zaključno mora biti zame-njen sa jednom divizijom komande Crne 
Gore i Sandžaka. Jer na ovom delu snage komande Srbije su potpuno prepolovljene 
bolešću (pegavi tifus) i krajnje iscrpljene posle neprekidnih borbi od više 
od mesec dana. Napominjem, da u Gračanici i u Sokolu su muslimanske milicije 
koje su u najboljoj saradnji sa nama, a koje služe kao oslonac našem desnom 
krilu u svima našim dosadašnjim borbama.</p>
<p>NAREĐUJEM:</p>
<p>1. — Komandant Crne Gore i Sandžaka potpukovnik Pav-le Đurišić odrediće 
jednu svoju diviziju koja će smeniti snage komande Srbije na otseku Sokol 
isključno, selo Džakule, selo Međeđa, selo D. Zeljina, Jelovče.6 Ova smena 
da se izvrši u toku 24 o.m. Blagovremeno poslati komandanta divizije i pot-činjene 
mu komandante da stupe u vezu sa pukovnikom Ljubom Jovanovićem i njegovim potčinjenim 
komandantima u cilju izviđanja i rasporeda snaga koje se tamo imaju izvršiti. 
Napominjem da je na levom krilu ovoga otseka koji se pridaje komandi Crne Gore i 
Sandžaka 4 i 2 Trebavska brigada u G. i D. Zelinji, čime bi se i ovaj front za 
trupe Crne Gore i Sandžaka za toliko smanjio, ali napominjem, da Trebavske 
brigade često puta napuštaju položaj, te zbog toga taj otsek mora da vodi računa 
i o tom delu fronta. Komandant operacija Tre-bavskog korpusa je pukovnik Đuro 
Popović, te i sa njim određeni komandant divizije treba da uhvati vezu.</p>
<p>Komandi Crne Gore i Sandžaka ostaje dalje na raspoloženju još jedna 
divizija koja će pretstavljati rezervu V. K, a u isto vreme komandant Crne Gore 
i Sandžaka upotrebljavaće je za smenu one divizije koja drži front od Sokola 
do Zelinje.</p>
<p>Pukovnik Ljuba Jovanović daće sve potrebne podatke komandantu divizije koji 
ga smenjuje u pogledu rada i svih naređenja za dalji rad. Upoznaće ga tačno 
sa položajem neprijatelja i sopstvenih snaga.7</p>
<p>2.&nbsp; — Pukovnik Ljuba Jovanović pošto bude smenjen na dosadašnjem 
položaju povući će sve snage kapetana Neška Nedića, potpukovnika Mladena 
Mladenovića i svoj Timočki korpus (koji svi ostaju i dalje pod njegovom 
komandom) najkraćim putem preko Gradačca za Obudovac u kojoj će se oblasti 
razmestiti za odmor ljudstva i oporavak. Kad stigne u oblast Obudovca jedan deo 
svojih snaga uputiće u Brvnik da bi omogućio povratak posavskih izbeglica na 
svoja ognjišta i eksploataciju Brvnika u pogledu hrane.</p>
<p>Pukovnik Ljuba Jovanović, Neško Nedić i Mladen Mlade-nović povešće 
sobom na određenu prostoriju za oporavljanje sve svoje pozadinske delove osim 
bolnice u Kožuhama. Sve ostale bolesnike i iznemogle povesti sa sobom na određenu 
prostoriju za oporavljanje.</p>
<p>3.&nbsp; — Potpukovnik Račić ovladao je linijom Donji Hrgovi — Cerik 
— selo Dubrave. Ova linija nalazi se na putu Brčko— Srnice. Gradačac štiti 
Gorska Garda majora Kalabića na liniji: Jelovče selo — Mednica (k. 215) — 
selo Avramovina. Deo fronta Sokol — D. Zelinja ima zadatak da aktivnim 
akcijama ovlada selom Doborovcd, Biberovo Polje, Kerep, čime bi se taj front još 
više smanjio.</p>
<p>4.&nbsp; — Preduzmite sve mere za čišćenje ljudi od vašiju parenjem, 
jer nam je u tome jedini spas od pegavog tifusa.</p>
<p>5.&nbsp; — Preporučujem komandantu divizije komande Crne Gore i Sandžaka 
najtešnju vezu sa muslimanskim milicijama u Sokolu i Gračanici, a svima naređujem 
najbolji postupak prema narodu i narodnoj imovini.</p>
<p align="center">Dostavljeno:</p>
<p align="center">Ppukovniku Pavlu Đurišiću (dva primerka od kojih jedan za 
komandanta divizije određen za front), pukovniku Ljubi Jovanoviću, kapetanu Nešku 
Nediću, ppuk. Mladenoviću i pukovniku Đuri Popoviću</p>
<p align="center">NAČELNIK ŠTABA VRHOVNE KOMANDE, ARMISKI ĐENERAL,</p>
<p>1&nbsp; Kopija originala (pisanog na mašini, ćirilicom) u Arhivu VII, Ca, 
k. 6, reg. br. 18/2 (VK-V-464/1).</p>
<p>2&nbsp; Vidi dok. br. 151.</p>
<p>3&nbsp;i4 Podaci o brojnom stanju tih četničkih jedinica nisu tačni. Prema 
najnovijim istraživanjima u Vojnoistorijskom institutu, njihovo brojno stanje 
krajem decembra 1944. bilo je: jedinice Komande zapadne Bosne (Bosansko-krajiški, 
1. srednjobosanski i 2. srednjobosanski korpus) sa oko 7.500 ljudi, Majevički 
korpus oko 4.000, Trebavski korpus oko 4.300 i Ozrenski korpus (oko 1.200 ljudi 
— ukupno oko 17.000 ljudi.</p>
<p>Razlika od 8.000 ljudi između stvarnog i prikazanog brojnog stanja 
pojavljuje se zbog toga što su četnički komandanti u brojnom stanju ljudstva 
pod oružjem prikazivali i ljudstvo bez oružja, ono koje je bilo samo na spisku 
(tzv. 1. i 2. čete). No i tako prikazano brojno stanje je, često, preuveličavano. 
U opširnom izveštaju od 23. januara 1945. Draži Mihailoviću o stanju u 
zapadnoj Bosni, Slavoljub Vra-nješević, komandant zapadne Bosne, ističe da je 
od komandanta 2. srednjobosanskog korpusa Sergija Živanovića primio pismo u 
kojem ga ovaj optužuje da je on (Vranješević) »slagao g. Ministra, da 
zapadna Bosna ima 12 do 13.000 vojnika pod oružjem i da žali, što pred g. 
Ministra nije izneo sve što zna o radu u zapadnoj Bosni«. Mada je ovo pismo 
rezultat njihove lične netrpeljivosti, Vranješević u ovom izveštaju potvrđuje 
da njegove jedinice ne predstavljaju vojničku snagu na koju Draža Mihailović 
može pouzdano računati. S tim u vezi, u izveštaju piše:</p>
<p>»Snage sa kojima raspolaže ova komanda nemoguće mi je pokrenuti iz prostog 
razloga, što uopšte ne raspolažemo ni najmanjim količinama municije, jedva 
svaki naš borac kao i automatska oruđa imaju toliko municije, da dadu najmanji 
otpor, ako budu napadnuti od strane neprijatelja, te da se izvuku i izbegnu 
borbu« (Arhiv VII, Ča, k. 206, reg. br. 16/2).</p>
<p>5 Brojno stanje četničkih jedinica pod komandom Komande Srbije krajem 
decembra 1944. bilo je 19.960 četnika, a pod komandom Crne Gore i Sandžaka 
7;500 četnika. Osim ovih četničkih jedinica, u istočnoj Bosni se tada 
nalazilo i 5.320 četnika koji su potpadali pod Komandu istočne Bosne i 
Hercegovine (Drinski, Romanijski, Zenički i ostaci Nevesinjskog korpusa).</p>
<p>6&nbsp; Na karti 1:100.000: Zelinja (srpska, G. i D.) i Jelovče Selo.</p>
<p>7&nbsp; Komandant Crne Gore, Boke i Starog Rasa je 21. februara 1945. 
izvestio Dražu Mihailovića da ne može postupiti po toj zapovesti pošto su mu 
sve snage, osim jednog puka i štapskog bataljona, angažo-vane u borbama protiv 
NOVJ i na obezbeđenju bolnice i izbeglica (Arhiv VII, Ča, k. 138, reg. br. 
14/4). Međutim, to nisu bili stvarni razlozi neangažovanja, već odluka da 
svoje jedinice ne zadržava u istočnoj Bosni, već da ih prebaci na teritoriju 
pod kontrolom zapadnih saveznika. Opširnije o tome vidi dok. br. 153.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_151.htm"><b>Prethodni dokument</b></a></TD>
<TD><a href="4_14_4_153.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
