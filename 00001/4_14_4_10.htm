<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_9.htm"><b>Prethodni dokument</b></a></TD>
<TD><a href="4_14_4_11.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBAVESTENJE KOMANDE SREDNJOBOSANSKOG KORPUSA OD 5. 
AVGUSTA 1944. KOMANDANTU USTAŠKO--DOMOBRANSKE POSADE U KOTOR-VAROŠU O BORBI 
PROTIV 21. SLAVONSKE BRIGADE NOVJ U REJONU ŠNJEGOTINE1</strong></p>
<p align="center">KOMANDA SREDNJO-BOSANSKOG CET. KORPUSA</p>
<p align="center">Br. Službeno 5 avgusta 1944 god.</p>
<p align="center">ZAPOVJEDNIKU POSADE KOTOR-VAROŠ2</p>
<p align="center">Gosp. satniku Zvonimiru Joviću</p>
<p>Već nekoliko dan vodimo borbu u Snjegotini protiv 21 Slavonske brigade sa 
dobrim uspjehom. Ova brigada prebacila se preko Save i nastupala u pravcu 
Maslovara.3 Posle jučerašnje naše akcije, u kojoj su imali prilično žrtava, 
ova brigada skoncentrisala se na Karaču i izgleda, želi da se vrati prema 
Prnjavoru.4 Njihova jačina je oko 1200 ljudi sa komorom od 150 konja velikih 
slavonskih, koji nisu sposobni za prolaz kroz planinske puteve. U njihovom 
sastavu nalazi se Prnjavorski odred5 i jedan bataljon 14 brigade.6</p>
<p>Mi ćemo i dalje progoniti ovu grupu, ali smo sa vrlo malom municijom. 
Municiju još ni od koga nismo primili, a partizani imaju dosta municije. Radi 
toga naša borba protiv njih nemože biti sasvim uspešna. Molim, nastojte da 
nam se odobri dovoljna količina municije.</p>
<p>Naše snage oko Skender-Vakufa svakako su s Vama u vezi, te ih pomozite 
koliko god vam je moguće.7</p>
<p>O kretanju slavonske grupe partizana bićete uvijek na vreme izvešteni.</p>
<p align="center">Komandant.</p>
<p align="center"><strong>L. Tešanović</strong></p>
<p>1&nbsp; Original (pisan na mašini, latinicom) u Arhivu VII Ca, k. 235, reg. 
br. 14/6 (BH-X-893).</p>
<p>2&nbsp; U Kotor-Varošu i okolini tada se nalazila jedna bojna 11. lovačke 
pukovnije (Zbornik NOR-a, tom IV, knj. 8, dok. br. 139).</p>
<p>3&nbsp; i 4 Prebacivanje 21. brigade 28. slavonske divizije NOVJ usle-dilo je 
na osnovu naređenja Vrhovnog štaba NOV i POJ 6. korpusu da prebaci jednu 
diviziju u Bosnu. Brigada se preko Save prebacila 24. jula 1944, a Štab 28. 
divizije sa 17. i Brodskom brigadom 13/14. septembra. Opširnije o tome i o 
dejstvima 21. brigade po prebacivanju u Bosnu, vidi Zbornik NOR-a, tom IV knj. 
28, dok. br. 56.</p>
<p>5 i 6 Podatak nije tačan. Prnjavorski NOP odred i 5. bataljon (poljski) 14. 
srednjobosanske brigade ušli su u sastav novoformirane 18. srednjobosanske 
brigade (u drugoj polovini jula 1944). Potpunije o tome vidi Zbornik NOR-a, tom 
IV, knj. 27, dok. br. 124; knj. 28, dok. br. 53.</p>
<p>7 U borbi protiv NOV i POJ u rajonu Skender-Vakufa sa ustaško--domobranskim 
snagama sarađivao je Mirko Džombić, komandant Vr'oaske brigade 
Srednjobosanskog korpusa. U njegovom izveštaju od 7. avgusta 1944. komandantu 
korpusa, između ostalog, piše:</p>
<p>»U pogledu proputnica za K. Varoš sporazumio sam se sa G. satnikom Jovićem 
5 o. m. na Jakotini, tako da za opštinu Ja-vorinsku proputnice potpisuje Stevan 
Stolić, a za Skendersku Đuro Borojević...</p>
<p>Obećao mi je davati redovito so za vojsku, a nastojaće da izvuče i 
municiju« (Arhiv VII, Ca, k. 215, br. 12/2).</p>
<p>Vrbaska brigada je 15, 16. i 17. avgusta 1944. vodila borbe protiv 14. 
srednjobosanske brigade i Banjalučkog NOP odreda oko Kotor-Varoša. U izveštaju 
komandanta brigade od 18. avgusta 1944. komandantu korpusa o tim borbama pored 
ostalog piše:</p>
<p>»Spremio sam bio zajedničku akciju sa Hrvatima (ustaško--domobranskim 
snagama — prim. red.) na partizane na pomenu-tim mestima koja je odgođena za 
određeni dan zbog nedolaska municije i što su partizani napali na Hrvate iz 
Vrbanjaca i Bilica. Juče je vođena borba oko Vrbanjaca gde su Hrvati od 
partizana oteli teški bacač, tako isto vođena je borba oko Bilica ispod 
Uz-lomca koja je zašla u noć i o istoj još nemam rezultata.</p>
<p>Načelnik Štaba ove brigade danas će se sastati sa Jovićem i da preduzmu 
mere o akciji te da istu što pre izvrše« (Arhiv VII, Ča, k. 235, reg. br. 
16/6).</p>
<p>O saradnji jedinica Srednjobosanskog korpusa sa ustaško-domo-branskim 
jedinicama vidi: dok. br. 39. i 68. i u Arhivu VII, Ča, k. 235, reg. br. 2/6: 
obaveštenje Komande Motajičke brigade od 18. januara 1944. komandantu 1. bojne 
4. lovačke pukovnije o isporuci sena za potrebe bojne; k. 235, reg. br. 6/6: 
Naređenje Komande 2. bataljona Lju-bićke brigade od 7. jula 1944. komandama četa 
za povezivanje sa delo-vima 4. lovačke pukovnije radi dejstva protiv NOVJ: k. 
235, reg. br. 10/6: dopis Komande Jošavačke brigade od 10. jula 1944. 
zapovjedniku 3. lovačkog zdruga uz trebovanje »streljiva«.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_9.htm"><b>Prethodni dokument</b></a></TD>
<TD><a href="4_14_4_11.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
