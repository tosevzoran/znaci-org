<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_145.htm"><b>Prethodni dokument</b></a></TD>
<TD><a href="4_14_1_147.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 146</strong></p>
<p align="center"><strong>PISMO KAPETANA RADOVANA IVANlŠEVlĆA OD 19. AV-GUSTA 
1942. MAJORU SLAVKU BJELAJCU SA UPUTST-VIMA ZA RAD NA ORGANIZACIJI ČETNIKA U 
ZAPADNOJ BOSNI1</strong></p>
<p>Gospodine Majore,2</p>
<p>Ovlašćen da Vam usmeno izdam potrebna uputstva za rad u smislu Naređenja 
O.B. 42 Komande Bosanskih, Ličko--Dalmatinskih i Hercegovačkih Odreda j.v.3 čekao 
sam Vas ovde 17, 18, i 19 avgusta.</p>
<p>Međutim po naređenju Komandanta Vojvode Birčanina morao sam se hitno 
vratiti u Split, odakle ću dalje na put po neodložnom poslu. Zbog ovoga sam 
primoran da Vam ovim putem ostavim potrebna upustva, koja sam u smislu ovlaš-ćenja 
dužan da dam.</p>
<p>Na predlog Vojvode g. Birčanina, Gospodin Ministar Vas je lično odredio za 
Komandanta označene prostorije.4 Major g. Vranješević, koji je mnogo pre Vas 
u službi na terenu, određen je za Vašeg Pomoćnika i upućen sa radiostanicom 
i šifrom na teren iz pravca od Doboja preko Borja Pl. Major g. Vranje-šević 
dovodi odred četnika Dražinih i donosi upustva koja mu je izdao Načelnik štaba 
Vrhovne Komande.</p>
<p>Vaša je dužnost da se sa 200 četnika, koje će Vam staviti na raspolaganje 
pukovnik g. Uzunčević5, do kraja ovog me-seca prebacite na označeni reon i 
otpočnete rad.</p>
<p>Kao Komandant brigade »Vojvode Vuka« neposredno ste potčinjeni Vojvodi Birčaninu. 
Zadatak Vam je: Da označenu prostoriju organizujete u smislu naređenja O. Br. 
42/42, zbog čega zahtevajte da Vam se to naređenje prekuca na mašini, dok ste 
još u Strmici, i da se isto ozvaniči štambiljem i pravim potpisom pukovnika 
Uzunčevića. Po završenoj mobilizaciji, organizaciji i formaciji, izvodićete 
operacije saobrazno prilikama. U tom pogledu nije mi naređeno da Vam skrećem 
pažnju, a u ostalom smatram da kao starijem od sebe i iskusnijem oficiru iz 
struke, nemam razloga da dajem ma kakva upustva. Važno je da znate da imate da 
vodite borbu protiv okupatora, komunista i ustaša na isti način kao što to čini 
i Gospodin Ministar, samo po redu hitnosti i važnosti. Ne smete otvarati 
neprijateljstva pre vremena sa okupatorom dok ne likvidirate komuniste. Vi, pre 
nego bi se upustili u ma kakve kompromisne pregovore sa Hrvatima, morate 
predhod-no izdejstvovati odobrenje od g. vojvode Birčanina. Veza sa Ministrom 
biće Vam stalna, svakodnevna i neposredna pomoću radiostanice, kojom ćete 
raspolagati. Kad stigne naša radiostanica, koja nam je na putu, onda ćete 
imati svakodnevnu vezu i sa nama.</p>
<p>Sa okupatorom ne možete stupati uopšte u ma kakve pregovore, sem onih koji 
se odnose na razmenu zarobljenika, pokopavanje mrtvih i dr. (Međunarodno ratno 
pravo).</p>
<p>Sa sobom treba da povedete 2 oficira (komandire tih dveju četa sa kojima 
treba da se probijete) i to poručnika g. Đorđa Nikolića i potporučnika g. 
Šućura Milutina oba iz puka »Gavrila Principa«. Pravac pokreta proučite. 
Mislim da je najbolji Bos. Grahovo — Mrkonjić-Grad i dalje.</p>
<p>Docnije po meri povećavanja Vaših četnika, formirajte nove jedinice 
(brigade) i obrazujte korpuse.</p>
<p>Odmah po dolasku na teren javite se Ministru. Potom označite pogodan teren 
za spuštanje ili za bacanje iz aviona i dostavite ga depešom g. Ministru tražeći 
da Vam se dostave potrebna sredstva koja oni mogu da Vam pošalju. Za potrebe naše 
Komande tražite radiostanice i to: Jednu za vojvodu g.Birčanina, jednu za 
Dinarski Korpus i jednu za Mihića.6 Pored toga za vojvodu tražite i novčana 
sredstva.</p>
<p>Vojvoda g. Birčanin preduzeo je mere da se očiste partizani koji odvajaju 
Vaš teren od terena četnika pukovnika Uzunčevića i od četnika u 
Hercegovini, tako da se stvori jedna neprekidna slobodna četnička zona od 
Hercegovine i Crne Gore do leve granice zone dejstva p. pukovnika Mihića.</p>
<p>Ako postoji neka poteškoća zbog Italijana koji znaju za Vas, pa bi 
eventualno pravili pitanje, lako je da im se kaže da ste u jednom okršaju 
n.pr. »poginuli«, naravno pošto pred-hodno objasnite Vašoj gospođi u čemu 
se sastoji taj manevar. U tom slučaju treba da dejstvujete pod drugim imenom do 
kraja rata. Vaše pravo ime kao i manevar sa »pogibijom« nebi smeo da zna niko 
uopšte, pa čak ni Vaši oficiri. Tek kad se Vi probijete na Vaš reon, ovde bi 
se lansirala vest o »pogibiji« tako da bi u istu bili uvereni čak i starešine 
Komande dosadašnje Dinarske Divizije.</p>
<p>Dozvolite najzad da Vam skrenem pažnju na četnike učitelja Drenovića koji 
dejstvuje u reonu Mrkonjić Grad—Jajce. Vi prolazite tim pravcem i treba da ih 
iskoristite da Vam pomognu i olakšaju izlazak na Vaš reon, da Vas snabdeju 
hranom i municijom i da Vas orijentišu o situaciji na terenu. Ali treba da 
znate da Drenović izgleda ima nekakve sporazume sa Ustašama7 i njihovom 
Komandom kao i sa Nemcima, koji su ga ne samo kompromitovali lično, nego su 
bacili na ceo naš četnički pokret rđavu sliku. Zbog ovoga Vojvoda Birčanin, 
koji mu je prvopredpostavljeni, pisao mu je ovih dana oštro pismo8 kao opomenu, 
jer ako ne ispuni uslove prema njemu da će ga isključiti iz četničke 
organizacije. Pošto Vi idete tamo tražite to pismo i pročitajte ga. Treba da 
ga je tamo doneo major u penziji g. Zvicer,9 kao opunomoćen od g. Vojvode da na 
licu mesta raspravi i uravnoteži celu stvar. Prema ovome šta vidite na licu 
mesta odredićete i Vaše držanje prema Dre-noviću. Ako on nije odstupio od naše 
linije i ako se nije kom-promitovao, mogao bi Vam, kao prvi sused u mnogome da 
pomogne a naročito u municiji, oružju i hrani te da kad je on već u nekom 
sporazumu ne morate Vi da budete, a on da Vas pomaže. Učitelj Drenović koji 
je hrabro istrajao u borbi najpre protiv ustaša, a potom protiv partizana, više 
od godinu dana, nagrađen je od strane Komandanta i unapređen u čin četničkog 
vojvode, čime mu je dato vidno priznanje za stečene zasluge. Ako je međutim 
otišao — zabrazdio, toliko daleko da je kompromitovao celu stvar onda treba 
da ga savetujete kako da se izvuče i rehabilituje.</p>
<p>Sve detalje koji se budu morali da reše pre Vašeg odlaska rešite sa 
pukovnikom g. Uzunčevićem, kome je naređeno da Vam izađe u susret u svakom 
pogledu.</p>
<p>Molim Vas da izvolite primiti moj srdačni pozdrav</p>
<p align="center">Đeneralštabni kapetan I klase</p>
<p align="center"><strong>Rad. St. Ivanišević</strong></p>
<p>P. S.</p>
<p>Iz naređenja O. Br. 42/42 vidi se formacija, ali omaškom nije označeno 
koliko treba da bude jaka streljačka četa. Unificirano je u Hercegovini, Lici, 
Dalmaciji pa treba i kod Vas da bude četa jaka 100 ljudi — od 3 voda.</p>
<p>Uzmite prepis formac. sastava jedinica (desetine, voda, čete i bataljona).</p>
<p>1&nbsp; Original (pisan na mašini, ćirilicom) u Arhivu VII, Ča, k. 159, 
reg. br. 22/2 (H-X-29).</p>
<p>2&nbsp; Odnosi se na majora Slavka Bjelajca.</p>
<p>3&nbsp; To naređenje redakcija nije pronašla, »j.v.« je skraćenica od »Jugoslovenske 
vojske«.</p>
<p>4&nbsp; Reč je o području zapadne Bosne.</p>
<p>5 Dimitrije. &nbsp;</p>
<p>6&nbsp; Ilija.</p>
<p>7&nbsp; Vidi dok. br. 74.</p>
<p>8&nbsp; To pismo redakcija nije pronašla.</p>
<p>9 Stevan.<br>
<CENTER></p>
<TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_145.htm"><b>Prethodni dokument</b></a></TD>
<TD><a href="4_14_1_147.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
