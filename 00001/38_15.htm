<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_14.htm"><b>Prethodni dokument</b></a></TD>
<TD><a href="38_16.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:13.7pt;margin-right:0mm;
margin-bottom:0mm;margin-left:51.35pt;margin-bottom:.0001pt;text-align:center;
text-indent:-51.35pt;background:white"><b><span lang="SR-CYR" style="mso-ansi-language:
SR-CYR">MINIMIZIRANJE PARTIZANSKE BORBE</span></b><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:13.45pt;margin-right:0mm;margin-bottom:
0mm;margin-left:.25pt;margin-bottom:.0001pt;text-align:justify;text-indent:
38.9pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Očit 
je pokušaj autora da se minimizira borba partizanskih jedinica od početka 
ustanka do prvog oslobođenja Čačka i okoline. Izbegavaju se činjenice, opšte 
poznate, o tome ko su ti koji su doveli u takvo teško stanje nemačke jedinice, 
da njihov komadant za Srbiju general Franc Beme izda naredbu o povlačenju nemačkih 
jedinica iz Užica, Požege i Čačka i drugih mesta u zapadnoj Srbiji. Nisu to, 
ni najmanje, bile tako &quot;velike&quot; četničke jedinice, kako se veliča 
njihova uloga u tim zbivanjima. Sigurnost nemačkim jedinicama da dalje ostanu 
na ovim prostorima ugrozile su partizanske čete i odredi. Sam general Beme, 
obrazlažući odluku da povuče svoje jedinice sa ovih područja, posle rata, na 
suđenju u Nirnbergu rekao je: &quot;Došao sam do teške odluke: napustio sam 
postupno Užice i Čačak, gde su opkoljene trupe imale jake gubitke. Pritisak 
partizana koji su se stalno ojačavali, neprekidno se povećavao...&quot;<sup>53<o:p>
</o:p>
</sup></span></p>
<p class="MsoNormal" style="margin-top:13.45pt;margin-right:0mm;margin-bottom:
0mm;margin-left:.25pt;margin-bottom:.0001pt;text-align:justify;text-indent:
38.9pt;line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">53. Jovan Radovanović, &quot;67 dana Užičke republike&quot;, Užice, 
1983, str. 41.</span><span style="font-size:10.0pt;mso-bidi-font-size:
12.0pt"><o:p>
</o:p>
</span></b></p>
<p class="MsoNormal" style="margin-left:.5pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Činjenice 
govore da su od prvih dana ustanka partizanske jedincie izvodile neprekidne 
borbene akcije, čiji je intezitet iz dana u dan povećavan, zbog čega 
okupatirske jedinice nisu mogle da opstanu na ovim prostorima. Partizanske 
borbene akcije su bile usmerene na rušenju pruga i mostova, kidanju telefonskih 
veza i sečenju stubova, uništenju železničkih postrojenja i signalizacije, 
onesposobljavanju putnih pravaca, paljenju magacina sa hranom i vojnom opremom, 
napadima na okupatorske jedinice i onemogućavanje njihovih kretanja, što se 
odrazilo na snabdevanje njihovih jedinica u ratnom materijalu i hrani...<o:p>
</o:p>
</span></p>
<p class="MsoNormal" style="margin-left:.5pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Kakve 
su bile borbene akcije jedinica u sastavu Čačanskog narodnooslobodilačkog 
partizanskog odreda &quot;Dr Dragiša Mišović&quot;, govore sledeći podaci:<o:p>
</o:p>
</span></p>
<p class="MsoNormal" style="margin-left:.5pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
22. jula u Leušićima, na mestu Kremen gde je logorovala Takovska partizanska 
četa, došlo je do sukoba sa Nemcima. Nemačka jedinica, snage oko 400 vojnika, 
napala je četu na logorovanju. Borba je bila žestoka. Četa je uspela da se 
izvuče iz blokade bez gubitaka, dok su na bojištu ostala mrtva dva nemačka 
vojnika.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
23. jula u Brđanima borci Treće ljubićke partizanske čete minirali su most 
na putu izmeću Čačka i Gornjeg Milanovca. Miniranje je izvršeno u Brđanskoj 
klisuri.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:0mm;margin-right:1.9pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:36.7pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
27. jula u Ovčar Banji borci Treće ljubićske partizanske čete minirali su železnički 
most.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-right:1.7pt;text-align:justify;text-indent:
36.95pt;line-height:13.7pt;mso-line-height-rule:exactly;background:white"><span lang="DE" style="mso-ansi-language:DE">-</span><span lang="SR-CYR" style="mso-ansi-language:SR-CYR"> 
29. jula u Čačku grupa boraca Treće trnavske čete izvršila je akciju 
paljenja sena u krugu vojne kasarne.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-right:1.2pt;text-align:justify;text-indent:
36.7pt;line-height:13.7pt;mso-line-height-rule:exactly;background:white"><span lang="DE" style="mso-ansi-language:DE">-</span><span lang="SR-CYR" style="mso-ansi-language:SR-CYR"> 
29. jula u Vapi grupa boraca, koju je predvodio Dobrosav Boba Miletić, napala 
je nemački kamion sa vojnicima koji se kretao od Čačka ka Kraljevu.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:0mm;margin-right:.95pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:36.7pt;
line-height:13.45pt;mso-line-height-rule:exactly;background:white"><span lang="DE" style="mso-ansi-language:DE">-</span><span lang="SR-CYR" style="mso-ansi-language:SR-CYR"> 
U noći izmeću 1. i 2. avgusta borci Treće trnavske partizanske čete napali 
su Železničku stanicu u Zablaću, zaplenili dve puške, sanduk sanitetskog 
materijala i nešto vojne opreme. Iste večeri, u centru sela, zapalili su veću 
količinu sena, sakupljenog za potrebe okupatora.<o:p>
</o:p>
</span></p>
<p class="MsoNormal" style="margin-top:0mm;margin-right:.95pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:36.7pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
1. avgusta u Brđanima grupa boraca Treće ljubićke partizanske čete minirala 
je propust na železničkoj pruzi, usled čega je voz iskliznuo iz šina i došlo 
je do prekida saobraćaj.<o:p>
</o:p>
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:36.7pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
1. avgusta u Trnavi grupa boraca Prve i Druge trnavske partizanske čete i jedan 
broj omladinaca oštetili su prugu i isekli telegraske linije na železničkoj 
pruzi Čačak - Kraljevo.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:36.7pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
U noći izmeću 1. i 2. avgusta grupa boraca Treće ljubićke partizanske čete 
razorila je železničku prugu Čačak - Beograd u blizini skladišta benzina u 
Brćanima. Saobraćaj je bio prekinut nekoliko časova.<o:p>
</o:p>
</span></p>
<p class="MsoNormal" style="margin-top:.25pt;margin-right:.25pt;margin-bottom:
0mm;margin-left:.5pt;margin-bottom:.0001pt;text-align:justify;text-indent:37.45pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
3. avgusta u Stjeniku (Banjica) Prva trnavska četa vodila je borbu sa Nemcima, 
koji su je napali na logorovanju. U toj borbi su poginuli borci Aleksandar 
Radulović - Cile, učitelj, i Guta Almozino, maturant iz Beograda.<o:p>
</o:p>
</span></p>
<p class="MsoNormal" style="margin-top:.25pt;margin-right:.7pt;margin-bottom:
0mm;margin-left:1.45pt;margin-bottom:.0001pt;text-align:justify;text-indent:
36.5pt;line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
3. avgusta grupa omladinaca izvršila je sečenje telefonsko - telegrafskih 
linija na železničkoj pruzi u Balugi (trnavskoj).<o:p>
</o:p>
</span></p>
<p class="MsoNormal" style="margin-top:2.65pt;margin-right:.25pt;margin-bottom:
0mm;margin-left:1.2pt;margin-bottom:.0001pt;text-align:justify;text-indent:
36.95pt;line-height:12.5pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
U noći izmeću 3. i 4. avgusta grupa boraca Treće Ljubićke partizanske čete 
isekla je telefonsko - telegrafske linije u Bresnici.<o:p>
</o:p>
</span></p>
<p class="MsoNormal" style="margin-top:3.1pt;margin-right:0mm;margin-bottom:0mm;
margin-left:1.45pt;margin-bottom:.0001pt;text-align:justify;text-indent:36.7pt;
line-height:12.95pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
5. avgusta grupa skojevaca, koju je predvodio učitelj Milomir Marinović, digla 
je u vazduh magacin eksploziva i municije u Kazanici u Čačku.<o:p>
</o:p>
</span></p>
<p class="MsoNormal" style="margin-top:1.2pt;margin-right:.5pt;margin-bottom:
0mm;margin-left:1.2pt;margin-bottom:.0001pt;text-align:justify;text-indent:
36.95pt;line-height:12.95pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
7. avgusta grupa boraca Takovske partizanske čete zapali<sup>La</sup> je senjak 
u krugu kasarne u Gornjem Milanovcu.<o:p>
</o:p>
</span></p>
<p class="MsoNormal" style="margin-top:.25pt;margin-right:.25pt;margin-bottom:
0mm;margin-left:1.2pt;margin-bottom:.0001pt;text-align:justify;text-indent:
34.8pt;line-height:12.5pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
8. avgusta grupa boraca Takovske partizanske čete je u NeDama napala nemačku 
patrolu, ubila dva vojnika i zarobila jednog podoficira.<o:p>
</o:p>
</span></p>
<p class="MsoNormal" style="margin-left:.25pt;text-align:justify;text-indent:
39.1pt;line-height:12.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
8. avgusta grupa boraca Takovske partizanske čete u Brđanima je razorila železničku 
prugu, pa je obustavljen saobraćaj.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:38.9pt;
line-height:12.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
15. avgusta grupa boraca Virovske partizanske čete u Gorobilju je isekla šest 
telefonskih stubova i prekinula telefonsku vezu izmeću Požege i Arilja.<o:p>
</o:p>
</span></p>
<p class="MsoNormal" style="margin-top:.5pt;margin-right:.25pt;margin-bottom:
0mm;margin-left:.25pt;margin-bottom:.0001pt;text-align:justify;text-indent:
38.65pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
16. avgusta borci Treće i Četvrte ljubićke partizanske čete napali su u Brćanima 
nemačku posadu koja je čuvala benzinske cisterne. Borba je trajala oko dva časa. 
Uspeha nije bilo, pošto su Nemci bili dobro utvrćeni. U borbi je ranjen borac 
Ilija Marković, učenik iz Čačka.<o:p>
</o:p>
</span></p>
<p class="MsoNormal" style="margin-top:.7pt;margin-right:.25pt;margin-bottom:
0mm;margin-left:.25pt;margin-bottom:.0001pt;text-align:justify;text-indent:
39.1pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
20. avgusta borci Treće ljubićke partizanske čete napali su Železničku 
stanicu u Brđanima, demontirali urećaje i onesposobili je za rad.<o:p>
</o:p>
</span></p>
<p class="MsoNormal" style="margin-top:.5pt;margin-right:.5pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:38.9pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
21. avgusta borci Prve i Druge trnavske partizanske čete razorili su na tri 
mesta železničku prugu Čačak - Kraljevo u Zablaću i Slatini, isekli 36 
telefonskih stubova i pokidali telegrafsko - telefonske veze.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:39.1pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
22. avgusta grupa boraca Treće ljubićke partizanske čete minirala most na 
reci Čemernici u Preljini.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:38.9pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
U noći između 22. i 23. avgusta grupa boraca Treće ljubićke partizanske čete 
u Balugi (preljinskoj) isekla telefonske stubove i prekinula telefonske veze.<o:p>
</o:p>
</span></p>
<p class="MsoNormal" style="margin-right:.5pt;text-align:justify;text-indent:
38.9pt;line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
23. avgusta borci Prve i Druge trnavske čete u Zablaću napali su Nemce koji su 
se kretali kamionima od Čačka prema Kraljevu. Tom prilikom uništena je posada 
u prvom kamionu; ne zna se broj mrtvih nemačkih vojnika. U borbi je poginuo 
desetar Boško Petronijević, a ranjeni su Dobrosav - Boba Miletić, Lazar 
Lotvin i Dušan Azanjac.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:38.65pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
U noći izmeću 25. i 26. avgusta borci Treće ljubićke partizanske čete 
napali su Ložionicu u Ljubiću. Zaplenjeno je 16 pušaka i veća količina 
minucije, demolirane su mašine i lokomotive. U ovoj borbenoj akciji učestvovao 
je jedan broj radnika Ložionice.<o:p>
</o:p>
</span></p>
<p class="MsoNormal" style="text-align:justify;text-indent:38.9pt;line-height:
13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
27. avgusta nemačka jedinica, ojačana nekim svojim saradnicima, u poteri za članovima 
Okružnog komiteta u Rtarima je ubila Milana Petrovića - Surdža, zapalila domaćinstvo 
njegovoj braći Vučku i Milojku i zapalila domaćinstvo Vukiću Miloševiću. 
Domaćinstvo Vukića Miloševića zapaljeno je po zahtevu Boža Radosavljevića, 
nemačkog agenta, koji je predvodio ovu nemačku jedinicu, a razlog je bio 
rivalstvo oko jedne devojke. Ovaj podatak govori kakvi su bili saradnici 
okuptora.<o:p>
</o:p>
</span></p>
<p class="MsoNormal" style="margin-right:.25pt;text-align:justify;text-indent:
38.4pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
29. avgusta grupa boraca Druge trnavske partizanske čete u Slatini je napala Železničku 
stanicu. Tom prilikom zaplenila je dve puške i isekla telefonske veze.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="DE" style="mso-ansi-language:DE">-</span><span lang="SR-CYR" style="mso-ansi-language:SR-CYR"> 
30. avgusta grupa boraca Pete ljubićke partizanske čete u Prislonici je 
minirala železničku prugu i srušila jedan most, usled čega je iz šina iskočila 
lokomotiva sa devet vagona. Tom prilikom je poginuo mašinovođa.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:.25pt;margin-right:.7pt;margin-bottom:
0mm;margin-left:.95pt;margin-bottom:.0001pt;text-align:justify;text-indent:
38.65pt;line-height:13.7pt;mso-line-height-rule:exactly;background:white"><span lang="DE" style="mso-ansi-language:DE">-</span><span lang="SR-CYR" style="mso-ansi-language:SR-CYR"> 
2. septembra u Balugi (trnavskoj) grupa boraca Prve trnavske partizanske čete 
minirala je most na reci Karači, gde se kasnije srušila lokomotiva.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:.25pt;margin-right:.7pt;margin-bottom:
0mm;margin-left:.95pt;margin-bottom:.0001pt;text-align:justify;text-indent:
38.9pt;line-height:13.7pt;mso-line-height-rule:exactly;background:white"><span lang="DE" style="mso-ansi-language:DE">-</span><span lang="SR-CYR" style="mso-ansi-language:SR-CYR"> 
5. septembra borci Prve i Druge ljubićke partizanske čete u Milićevcima su 
napali Nemce koji su se kretali u kamionima. Ubijeno je osam nemačkih vojnika, 
a zaplenjeno devet pušaka i jedan pištolj, dok je kamion zapaljen.<o:p>
</o:p>
</span></p>
<p class="MsoNormal" style="margin-top:.5pt;margin-right:.7pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:38.4pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
7. septembra grupa boraca Pete ljubićke partizanske čete u Brđanima je 
minirala most Mlakovac na putu Brđani - Gornji Milanovac i na ovom mestu 
pokidala telefonske veze.<o:p>
</o:p>
</span></p>
<p class="MsoNormal" style="margin-top:0mm;margin-right:.95pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
8. septembra grupa boraca Takovske partizanske čete je na periferiji Gornjeg 
Milanovca napala nemački kamion sa vojnicima; kamion je zapaljen, a jedan nemački 
vojnik je ranjen.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
10. septembra borci Pete ljubićke partizanske čete u selu Preljini su napali 
nemačke snage na putu Gornji Milanovac Čačak. U znak odmazde, Nemci su 
zapalili osam kuća saradnika NOP-a u Preljini.<o:p>
</o:p>
</span></p>
<p class="MsoNormal" style="margin-top:0mm;margin-right:.95pt;margin-bottom:0mm;
margin-left:1.2pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
13. septembra grupa boraca Prve ljubićke partizanske čete na žel-ezničkoj 
pruzi izmeću Trbušana i Ljubića porušila je propust Mijatovac.<o:p>
</o:p>
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
12. septembra grupa boraca Prve ljubićke partizanske čete presekla je železničku 
prugu izmeću Brđana i Gornjeg Milanovca, eksplozivom porušila propust i 
onesposobila prugu za saobraćaj.<o:p>
</o:p>
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:39.1pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
13. septembra borci Treće ljubićke partizanske čete eksplozivom su porušili 
železnički propust između Ljubića i Konjevića.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
13. septembra borci Pete ljubićke partizanske čete srušili su železnički 
most na Brusničkoj reci.<o:p>
</o:p>
</span></p>
<p class="MsoNormal" style="margin-left:.95pt;text-align:justify;text-indent:
38.9pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
13. septembra delovi Dragačevske čete su u Viroštaku potukli jednu grupu nemačkih 
vojnika, koja je pokušala da prodre oD Požege ka Arilju preko Dragačeva. Time 
su Dragačevci pružili pomoć borcima iz Arilja u oslobođenju ovog grada.<o:p>
</o:p>
</span></p>
<p class="MsoNormal" style="margin-right:1.7pt;text-align:justify;text-indent:
36.25pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
14. septembra borci Pete ljubićke partizanske čete na putu Preljina - Gornji 
Milanovac napali su jednu nemačku patrolu.<o:p>
</o:p>
</span></p>
<p class="MsoNormal" style="margin-top:0mm;margin-right:1.2pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:35.75pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
U noći izmeću 14. i 15. septembra borci Prve trnavske partizanske čete u Vapi 
su presekli 20 telefonskih stubova i po-kidali telefonske žice.<o:p>
</o:p>
</span></p>
<p class="MsoNormal" style="margin-right:1.2pt;text-align:justify;text-indent:
35.75pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
U noći izmeću 15. i 16. septembra borci Prvog voda Dragačevske partizanske čete 
napali su Žandarmerijsku stanicu u Ovčar Banji, razoružali devet žandarma i 
razorili železničku prugu.<o:p>
</o:p>
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:36.5pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
15. septembra borci Druge trnavske partizanske čete su u selu Mrsaću minirali 
železnički most, zbog čega su Nemci sutradan vršili odmazdu: palili su kuće 
i bombardovali selo.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:36.5pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
16. septembra jedan vod boraca Dragačevske partizanske čete na putu Čačak - 
Guča, na mestu Karaula, dočekao veću kolonu Nemaca. Nemci su, prema njihovim 
izveštajima, imali dva mrtva i dva ranjena vojnika.<o:p>
</o:p>
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:36.7pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
17. septemba borci Takovske partizanske čete su u diverzantskoj akciji na Železničkoj 
stanici u Krivoj Reci pokidali telefonsko-telegrafske instalacije.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:36.5pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
17. septembra borci Prve ljubićke partizanske čete eksplozivom su, u blizini 
Železničke stanice Ljubić porušili prugu i posekli telefonske stubove.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:36.7pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
17. septembra grupa boraca Takovske partizanske čete demolirala je poštu u Vraćevšnici.<o:p>
</o:p>
</span></p>
<p class="MsoNormal" style="margin-top:.25pt;margin-right:.25pt;margin-bottom:
0mm;margin-left:1.2pt;margin-bottom:.0001pt;text-align:justify;text-indent:
36.5pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
U noći izmeću 17. i 18. septembra borci Dragačevske partizanske čete izvršili 
su napad na Železničku stanicu u Ovčar Banji, razorili prugu i pokidali 
telefonske linije.<o:p>
</o:p>
</span></p>
<p class="MsoNormal" style="margin-left:.95pt;text-align:justify;text-indent:
36.95pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
20. septembra Prvi vod boraca Virovske partizanske čete učestvovao je sa Užičkim 
partizanskim odredom, u Gorobilju, u borbi protiv Nemaca. Borba je vođena skoro 
ceo dan. Nemci su imali pet mrtvih i sedam ranjenih vojnika. U toj borbi je 
poginuo borac Matija Baralić iz Virova.</span></p>
<p class="MsoNormal" style="text-align:justify;text-indent:36.0pt;line-height:
13.2pt;mso-line-height-rule:exactly;background:white">-<span lang="SR-CYR" style="mso-ansi-language:SR-CYR"> 
20. septembra grupa boraca Dragačevske partizanske čete razoružala je Žandarmerijsku 
stanicu u Ovčar Banji. Zaplenjeno je dosta pušaka i municije. Poginuo je borac 
Miodrag Marić iz Virova.<o:p>
</o:p>
</span></p>
<p class="MsoNormal" style="margin-right:.25pt;text-align:justify;text-indent:
36.0pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
21. septembra grupa boraca Treće ljubićke partizanske čete napala je u Ljubiću 
Železničku stanicu i kolsku radionicu; porušene su skretnice, oduzeti 
telegrafsko - telefonski aparati, sanitetski materijal, radnička i vatrogasna 
odela. u</span><span lang="SR-CYR" style="font-family:Arial;mso-bidi-font-family:&quot;Times New Roman&quot;;mso-ansi-language:
SR-CYR"> <o:p>
</o:p>
</span></p>
<p class="MsoNormal" style="margin-right:.25pt;text-align:justify;text-indent:
36.0pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
22. septembra borci iz Dragačeva, u sadejstvu sa borcima čkog odreda, vodili 
su borbu sa Nemcima prilikom njihovog povlačenja iz Požege kod Kratoske stene. 
Nemci su u tom odstupanju praćeni sve do Ovčar Banje. Prema nemačkim izeštajima, 
oni su u toj borbi imali tri poginula i 18 ranjenih vojnika, 12 ubijenih i 25 
ranjenih konja.<o:p>
</o:p>
</span></p>
<p class="MsoNormal" style="margin-top:0mm;margin-right:15.85pt;margin-bottom:
0mm;margin-left:.7pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
U noći izmeću 22. i 23. septembra borci Pete ljubićke partizanske čete 
eksplozivom su srušili železnički propust između Brđana i Preljine i oštetili 
šine, čime je obustavljen saobraćaj na ovoj liniji.<o:p>
</o:p>
</span></p>
<p class="MsoNormal" style="margin-top:0mm;margin-right:15.85pt;margin-bottom:
0mm;margin-left:.5pt;margin-bottom:.0001pt;text-align:justify;text-indent:39.1pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
24. septembra borci Pete ljubićke partizanske čete minirali su u Prislonici 
put i time sprečili nemačke jedinice koje su bile krenule na popravku pruge i 
telefonske linije.<o:p>
</o:p>
</span></p>
<p class="MsoNormal" style="margin-top:0mm;margin-right:16.3pt;margin-bottom:
0mm;margin-left:.7pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
25. septembra grupa boraca Pete ljubićke partizanske čete, avionskom bombom je 
na pruzi Preljina - Brćani minirala Nastića ćupriju, koja je porušena.<o:p>
</o:p>
</span></p>
<p class="MsoNormal" style="margin-right:16.3pt;text-align:justify;text-indent:
38.65pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
27. septembra grupa boraca Trnavskog partizanskog bataljona napala je nemačke 
vojnike koji su se kretali od Kraljeva ka Čačku na mestu Kosovski bunar. U 
borbi su zarobljena tri nemačka vojnika. Poginuo je borac Damljan Matović iz 
Trnave. Zaplenjeno je, kamion, mašingever, pištolj, veća količina municije i 
prehrambenih namirnica. U ovoj borbi posebnom hrabrošću se istakao Radenko 
Mandić, koji je posle okršaja dovezao u Banjicu zaplenjeni kamion.<o:p>
</o:p>
</span></p>
<p class="MsoNormal" style="margin-top:0mm;margin-right:16.55pt;margin-bottom:
0mm;margin-left:.5pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Iz 
ovoga se može zaključiti da su borci Čačanskog NOP odreda &quot;Dr Dragiša 
Mišović&quot; od prvih ustaničkih dana do 27. septembra imali 12. oružanih 
sukoba sa pripadnicima okupacionih snaga. U tim borbama ubijena su 22 
okupatorska vojnika, 31 je ranjen, a njih šest je zarobljeno. Zaplenjeno je: 12 
pušaka, dva mašingevera, dva pištolja i veća količina municije. Uništena 
su dva kamiona i jedan je zaplenjen. Ubijeno je 12 konja i 25 je ranjeno. 
Zapaljena su dva senjaka u krugu okupatorskih kasarni i dignuto je u vazduh 
skladište oružja.<o:p>
</o:p>
</span></p>
<p class="MsoNormal" style="margin-left:.5pt;text-indent:38.4pt;line-height:13.7pt;
mso-line-height-rule:exactly;tab-stops:362.15pt;background:white"><span lang="SR-CYR" style="mso-ansi-language:SR-CYR">U 
ovim akcijama partizani su imali šest poginulih boraca i sedam ranjenih.</span></p>
<p class="MsoNormal" style="margin-left:.5pt;text-indent:38.65pt;line-height:
13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Pored 
ovog, u 42 borbene akcije minirani su železnički mostovi i mostovi na 
putevima, rušene su pruge i telefonsko-telegrafske linije, čime je onemogućavano 
okupatoru da sprovodi svoju zločinačku aktivnost nad stanovništvom.<sup>54<o:p>
</o:p>
</sup></span></p>
<p class="MsoNormal" style="margin-left:.5pt;text-indent:38.65pt;line-height:
13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:SR-CYR">54. 
&quot;Čačanski kraj u NOB - hronologija događaja&quot;, str. 54-97.<o:p>
</o:p>
</span></b></p>
<p class="MsoNormal" style="margin-left:.5pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Pored 
ovih borbenih akcija, koje su bile uperene direktno protiv okupatora, 
partizanski borci su vodili borbu protiv svih<span style="mso-spacerun: yes">&nbsp; 
</span><span style="font-variant:
small-caps">j </span>onih koji su bili u njihovoj službi. Najčešće su 
napadane žandarmerijske stanice - žandarmi su razoružavani i onemogućavana 
njihova aktivnost u služenju okupacionim snagama, na štetu svog naroda.<o:p>
</o:p>
</span></p>
<p class="MsoNormal" style="margin-left:36.95pt;line-height:13.2pt;mso-line-height-rule:
exactly;background:white"><span lang="SR-CYR" style="mso-ansi-language:SR-CYR">Evo 
nekih od ovih borbenih akcija protiv žandarmerije:<o:p>
</o:p>
</span></p>
<p class="MsoNormal" style="margin-right:1.45pt;text-align:justify;text-indent:
37.2pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
9. jula grupa partizana izmeću Vranića i Trbušana susrela je grupu žandarma 
i tom prilikom dvojicu ubila. Grupu partizana koja se susrela sa žandarmima 
predvodio je Slavko Krupež.<o:p>
</o:p>
</span></p>
<p class="MsoNormal" style="margin-top:0mm;margin-right:1.2pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:37.2pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
12. jula u Takovu grupa boraca Takovske čete napala je Žandarmerijsku stanicu, 
razoružala pet žandarma i zaplenila pet pušaka.<o:p>
</o:p>
</span></p>
<p class="MsoNormal" style="margin-top:0mm;margin-right:.95pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:36.95pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
U noći izmeću 19. i 20. jula grupa boraca Treće ljubićke partizanske čete 
napala na stanove dvojice žandarma u Preljini, oduzela im dve puške i 
municiju.<o:p>
</o:p>
</span></p>
<p class="MsoNormal" style="margin-top:0mm;margin-right:.95pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:36.7pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
Noći izmeću 25. i 26. jula grupa boraca Prve i Druge ljubićke partizanske čete 
napala je žandarmerijsku stanicu u Prijevori, zaplenila pet pušaka; jedan žandarm 
je poginuo i jedan je zarobljen.<o:p>
</o:p>
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:37.2pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
31. jula u Preljini borci Treće ljubićke partizanske čete razoružali su žandarmerijsku 
stanicu.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:1.2pt;margin-bottom:.0001pt;text-align:justify;text-indent:36.7pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
5. avgusta u reci Despotovici, u neposrendoj blizini Gornjeg Milanovca, grupa 
boraca Takovske partizanske čete u noći oko tri časa vodila je borbu sa žandarmima.<o:p>
</o:p>
</span></p>
<p class="MsoNormal" style="margin-top:.25pt;margin-right:.25pt;margin-bottom:
0mm;margin-left:1.2pt;margin-bottom:.0001pt;text-align:justify;text-indent:
36.7pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
6. avgusta grupa boraca Prve ljubićke partizanske čete ušla je u sukob sa 
grupom žandarma kod kuće Živana Pavlovića, predsednika opštine u Trbušanima. 
U toj borbi je poginuo Ljubiša Nedić, koji je predvodio ovu grupu boraca.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:1.2pt;margin-bottom:.0001pt;text-align:justify;text-indent:36.95pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
16. avgusta grupa boraca Zeočke partizanske čete u Markovici je napala Žandarmerijsku 
stanicu. Posle kratke i žestoke borbe žandarmi su uspeli da se izvuku i 
pobegnu za Ovčar Banju, ostavljajući za sobom više pušaka i dosta municije.<o:p>
</o:p>
</span></p>
<p class="MsoNormal" style="margin-left:1.45pt;text-align:justify;text-indent:
36.7pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
17. avgusta grupa boraca Prve trnavske partizanske čete i ^eočke partizanske 
čete napala je Žandarmerijsku stanicu u Guči. U toj borbi poginuo je borac 
Trnavske čete Desimir Krsmanović.<o:p>
</o:p>
</span></p>
<p class="MsoNormal" style="margin-left:1.45pt;text-align:justify;text-indent:
36.7pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
23. avgusta 30 boraca Prve i Druge ljubićke partizanske čete u Prijevoru je 
napala Žandarmerijsku stanicu: žandarmi su razoružani, dva žandarma su 
streljana; zaplenjeno je sedam pušaka.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:1.2pt;margin-bottom:.0001pt;text-align:justify;text-indent:34.8pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
23. avgusta grupa boraca Treće ljubićke partizanske čete <sup>a</sup>pala je 
u Preljini Žandarmerijsku stanicu; žandarmi su pružili jak otpor.<o:p>
</o:p>
</span></p>
<p class="MsoNormal" style="margin-top:1.7pt;text-align:justify;text-indent:36.0pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
24. avgusta u Nevadama grupa žandarma, uz pomoć Nemaca, opkolila je grupu članova 
Sreskog komiteta KPJ. Posle žestoke borbe poginuo je Slobodan Nikolić - Brka, 
a Radojica Radosavljević, Milan Pantović i Branko Aleksić oterani u Banjički 
logor i tamo ubijeni.<o:p>
</o:p>
</span></p>
<p class="MsoNormal" style="margin-top:1.2pt;margin-right:2.15pt;margin-bottom:
0mm;margin-left:.25pt;margin-bottom:.0001pt;text-align:justify;text-indent:
38.9pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
U noći izmeću 26. i 27. avgusta grupa boraca Dragačevske čete napala je na 
Žandarmerijsku stanicu u Ovčar Banji. U borbi, koja je trajala oko dva časa, 
dvojica žandarma su ranjena. Iste večeri borci su razorili prugu na Železničkoj 
stanici.<o:p>
</o:p>
</span></p>
<p class="MsoNormal" style="margin-top:.5pt;margin-right:2.4pt;margin-bottom:
0mm;margin-left:.7pt;margin-bottom:.0001pt;text-align:justify;text-indent:38.4pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
7. septembra borci Dragačevske partizanske čete zauzeli su Guču.<o:p>
</o:p>
</span></p>
<p class="MsoNormal" style="margin-top:.25pt;margin-right:2.4pt;margin-bottom:
0mm;margin-left:.5pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
9. septembra grupa boraca Treće ljubićke partizanske čete imala je sukob sa 
žandarmima u Mojsinju. Poginuo je borac Srećko Đurić.<o:p>
</o:p>
</span></p>
<p class="MsoNormal" style="margin-top:.5pt;margin-right:1.9pt;margin-bottom:
0mm;margin-left:.25pt;margin-bottom:.0001pt;text-align:justify;text-indent:
39.1pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
17. septembra grupa boraca Treće ljubićke partizanske čete napala je u 
Prijevoru voz i tom prilikom razoružala trojicu žandarma.<o:p>
</o:p>
</span></p>
<p class="MsoNormal" style="margin-top:0mm;margin-right:2.65pt;margin-bottom:
0mm;margin-left:.5pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
19. septembra grupa boraca Druge ljubićke partizanske čete u Ljubiću je 
razoružala i ubila dvojicu žandarma.<o:p>
</o:p>
</span></p>
<p class="MsoNormal" style="margin-left:.25pt;text-align:justify;text-indent:
38.9pt;line-height:13.7pt;mso-line-height-rule:exactly;tab-stops:354.5pt;
background:white"><span lang="SR-CYR" style="mso-ansi-language:SR-CYR">- 26. 
septembra grupa boraca Pete ljubićke partizanske čete u Preljini je vodila 
borbu sa žandarmima, koji su počeli povlačenje ka Čačku. U ovoj borbi je 
zaplenjeno 15 pušaka, više bombi, municije i druge vojne opreme. Ovde je 
ranjen borac Stanko Jovašević.</span><span lang="SR-CYR" style="font-family:Arial;
mso-hansi-font-family:&quot;Times New Roman&quot;;mso-bidi-font-family:&quot;Times New Roman&quot;;
mso-ansi-language:SR-CYR"> <o:p>
</o:p>
</span></p>
<p class="MsoNormal" style="margin-left:.25pt;text-align:justify;text-indent:
38.9pt;line-height:13.7pt;mso-line-height-rule:exactly;tab-stops:354.5pt;
background:white"><span lang="SR-CYR" style="mso-ansi-language:SR-CYR">- 27. 
septembra grupa boraca Druge trnavske partizanske čete na železničkoj stanici 
u Slatini razoružala je žandarma i zaplenila veću količinu oružja.<o:p>
</o:p>
</span></p>
<p class="MsoNormal" style="margin-top:0mm;margin-right:2.15pt;margin-bottom:
0mm;margin-left:.5pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Od 
početka oružanih borbi, borci Odreda &quot;Dr Dragiša Mišović&quot; do 
oslobođenja Čačka 1. oktobra imali su 24 sukoba sa žandarmima. Te oružane 
formacije, koje su bile u službi okupatora, činile su zlodela prema narodu, 
onako kako je činio okupator.<o:p>
</o:p>
</span></p>
<p class="MsoNormal" style="margin-top:0mm;margin-right:1.9pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
24 oružana sukoba Odred &quot;Dr Dragiša Mišović&quot; do 1. oktobra 
likvidirao je sedam žandarma, a dva su ranjena. U ovim borbama zaplenjeno je 48 
pušaka i veća količina municije. U toku avgusta i septembra žandarmi su bili 
proterani iz svih svojih stanica, izuzev Čačka i Gornjeg Milanovca.<sup>55<o:p>
</o:p>
</sup></span></p>
<p class="MsoNormal" style="margin-top:0mm;margin-right:1.9pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">55. &quot;Čačanski kraj u NOB - hronologija događaja&quot;, str. 97.<o:p>
</o:p>
</span></b></p>
<p class="MsoNormal" style="margin-top:0mm;margin-right:1.7pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:38.15pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
ovim sukobima sa saradnicima okupatora poginulo je šest boraca, dva su 
zarobljena, koji su odmah od žandarma streljani, a dva borca su ranjena.<o:p>
</o:p>
</span></p>
<span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">Kao što se može sagledati, u borbenim sukobima 
sa Nemci-ma i žandarmima u toku avgusta i septembra poginulo je 14 boraca 
Odreda &quot;Dr Dragiša Mišović&quot;, dva su zarobljena i devet ih je ra o 
za to vreme četnici nisu imali ni jedan oružani sukob sa okupatorskim 
vojnicima ili sa njihovim saradnicima. Naprotiv, po uputstvu Draže Mihailovića, 
oni su održavali prijateljske odnoe sa pripadnicima žandarmerije. I sa njima 
nije bilo nikakvih sukoba.</span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_14.htm"><b>Prethodni dokument</b></a></TD>
<TD><a href="38_16.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

