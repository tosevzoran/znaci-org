<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_36.htm"><b>Prethodni dokument</b></a></TD>
<TD><a href="49_38.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="mso-ansi-language:DE">Borbe 
oko Lokvi<o:p>
</o:p>
</span></b></p>
<p class="MsoNormal"><span lang="DE" style="mso-ansi-language:DE">&nbsp;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Najduža 
neprijateljska ofanziva protiv oslobođene teritorije i jedinica 9. korpusa otpočela 
je 19. jula, a završila se sredinom avgusta 1944. </span>U njoj su učestvovali 
delovi 10. SS policijskog puka, 136. i 139. rezervnog brdskog lovačkog puka i 
još neke jedinice, od kojih i kvislinške domobranske i italijanske formacije.</p>
<p class="MsoNormal"><span lang="DE" style="mso-ansi-language:DE">Ofanziva je 
bila u dve etape. Prva je trajala četiri dana. Neprijatelj je dejstvovao na 
sektoru Cerkna i Sentviškogorske visoravni, a u drugoj je prebacio snage na 
zapad i 26. jula preneo ofanzivna dejstva na sektor Trnovske šume. Cilj ove' 
neprijateljske ofanzive bio je ne samo da se razbiju i unište naše jedinice na 
ovom sektoru, već i da se pronađu kamuflirana skladišta u kojima se nalazilo 
naoružanje koje su saveznici poslali i razna vojna oprema. To je i glavni 
razlog što se neprijatelj toliko zadržavao na području Lokvi i Lazni, a za 
sve to vreme nije preduzimao veće napade na jedinice 9. korpusa koje su 
protivnapadima pokušale da ga spreče u ostvarivanju cilja.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U drugoj etapi 
je sedam borbenih grupa krenulo u napad 26. jula. Prva je nastupala iz Gorice u 
pravcu Trnova i dalje prema Lokvama. U toj koloni bilo je oko 300 
neprijateljskih vojnika. Druga, iz Gorice, pokušala je da se probije u pravcu 
Čepovana preko Grgara, dok su tri neprijateljske kolone krenule iz doline Soče 
da bi se preko Banjške visoravni spustile u Čepovansku dolinu. Šesta borbena 
grupa od 500 ljudi (bataljon &quot;Heine&quot;) krenula je iz Idrije na Vojsko i 
dalje prema Laznama iznad Čepovana. Sedma i poslednja ukrcala se u Ajdovščini 
na kamione i krenula u Predmeju.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Kad je otpočela 
druga etapa ove neprijateljske ofan-zive, glavnina 9. korpusa nalazila se u širem 
području Čepovana, sem Prešernove brigade koja se iz Gorenjskog još nije 
vratila u sastav svoje divizije, i Gradnikove koja se većim delom zadržavala u 
Vipavskoj dolini<a style="mso-footnote-id:ftn1" href="#_ftn1" name="_ftnref1" title><span style="mso-special-character:
footnote" class="MsoFootnoteReference">[1]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">*<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Posle 
likvidacije neprijateljskih uporišta u rejonu Rihenberka, Gradnikova brigada je 
u Vipavskoj dolini ostala do 25. jula. Tada je deo svojih snaga vratila na 
Otlicu. Kad je 26. jula štab brigade obavešten da su neprijateljske jedinice 
krenule iz Gorice prema Trnovu i iz Vipavske doline prema Krnicama, 1. bataljon 
je dobio zadatak da posedne položaje u rejonu Krnica i spreči neprijatelja da 
izbije u Trnovsku šumu. Oko dva časa posle podne obavešten je štab brigade 
koji se nalazio na Otlici, da je iz Ajdovščine krenulo šest kamiona sa jednim 
motociklom preko sela Lokavec i Slokarji u pravcu Predmeje<a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a>. 
Štab brigade je na brzinu skupio oko 60 boraca iz štabnih jedinica i onih koje 
su bile blizu i hitno ih uputio u zasedu u Mačji kot, južno od Predmeje. Uspešno 
je razbijena ova neprijateljska kolona, jačine od oko 150 vojnika. Ubijeno je 
48, zarobljena su 3, a bilo je i mnogo ranjenih neprijateljskih vojnika. Mi smo 
imali 1 poginulog i 2 ranjena borca. Zaplenjen je jedan top kal. 20 mm, jedan 
laki minobacač, jedan puškomitraljez, petnaest pušaka, jedan automat i 
izvesna količina drugog materijala. Uništeno je i pet kamiona.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Neprijateljeva 
uporišta na Širem području Trnovske šume u julu i avgustu 1944.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Te noći se na 
Otlicu vratio i 3. bataljon i tako je cela brigada opet bila na okupu. Idućeg 
dana, 27. jula, iz Ajdovščine je stigla u Slokarje jedna neprijateljska 
kolona. Ona je imala zadatak da pokupi leševe koji su prethodnog dana 
ostavljeni u Mačjem kotu. Međutim, zbog straha da će ga naše jedinice 
napasti, neprijatelj je silom mobilisao seljake koje je uputio na Mačji kot da 
donesu leševe.<a style="mso-footnote-id:ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a><o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U toku 26. i 
27. jula, na sektoru Gradnikove brigade nije bilo borbe. Međutim, Vojkova je 
vodila borbu sa jednom borbenom grupom koja je iz Gorice nadirala preko Trnova u 
pravcu Lokvi, dok su jedinice 30. divizije sprečavale nastupanje 
neprijateljskih kolona koje su iz doline Soče nastupale preko Banjske visoravni 
u Čepovansku dolinu. I pored naših početnih uspeha, na primer, Kosovelove 
brigade, koja je uspela da razbije dve neprijateljske borbene grupe, ali se 
usled neprijateljske nadmoćnosti ipak morala povući, neprijatelj je izbio na 
Banjšku visoravan, u Čepovansku dolinu i na Trnovo i Lokve. U Lazne je stigao 
bataljon &quot;Heine&quot; 26. jula uveče. Na ovom sektoru neprijatelj se počeo 
utvrđivati i pretraživati naša skladišta. </span>Imao je i uspeha, naročito 
u otkrivanju magacina sa odećom i opremom.</p>
<p class="MsoNormal">Štab korpusa, ceneći da neprijatelj na ovom sektoru 
priprema stalna uporišta, odlučio je da ga napadne i odbaci, pa je naredio da 
se 28. jula na sektor Lokve prebaci i Gradnikova brigada. Ovih dana u Lokvama 
se, prema podacima naše obaveštajne službe, nalazilo oko 300 neprijateljskih 
vojnika, u Laznama oko 200 i u Voglarjima kod Trnova oko 300 vojnika. U Lokvama 
se neprijatelj smestio u crkvu, parohijsku zgradu i u hotel ispod crkve. <span lang="DE" style="mso-ansi-language:DE">Zasede 
su postavljene na sve pogodne prilaze u selu.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U napadu na 
Lokve, pored Gradnikove brigade, učestvovala je i Kosovelova: prva je polazne 
položaje za napad) imala na ivici šume, istočno i jugoistočno od sela, a 
druga jugozapadno od njega. Brigade su dobile zadatak da izbace neprijatelja iz 
sela. Borba je otpočela na položajima Kosovelove brigade. </span>U to vreme su 
se bataljoni Gradnikove probili do prvih kuća i izbacili neprijatelja prema 
hotelu i crkvi. Međutim, tada je od Lazni pristigla jedna neprijateljska kolona<a style="mso-footnote-id:ftn4" href="#_ftn4" name="_ftnref4" title><span style="mso-special-character: footnote; mso-ansi-language: DE" lang="DE" class="MsoFootnoteReference">[4]</span></a><span style="mso-spacerun: yes">&nbsp; 
</span>2. bataljon napala s leđa. <span lang="DE" style="mso-ansi-language:DE">Bataljon 
se morao povući pod veoma teškim uslovima.<o:p>
</o:p>
</span></p>
<p class="MsoNormal">Uveče su jedinice Gradnikove brigade ponovo upale u Lokve 
i probile se sve do neprijateljskih bunkera ispred crkve<a style="mso-footnote-id:
ftn5" href="#_ftn5" name="_ftnref5" title><span style="mso-special-character: footnote; mso-ansi-language: DE" lang="DE" class="MsoFootnoteReference">[5]</span></a>. 
<span lang="DE" style="mso-ansi-language:DE">Taj prodor je omogućio korpusnim 
intendantima i savezničkoj vojnoj misiji da evakuišu materijal iz skloništa 
koje neprijatelj još nije bio pronašao. </span>Čim je ovaj zadatak izvršen, 
brigada se povukla na ranije položaje. U borbama na sektoru sela Lokve imali 
smo 9 poginulih i 10 ranjenih boraca. Neprijatelj je, prema našim izveštajima, 
imao oko 15 poginulih i veći broj ranjenih vojnika.</p>
<p class="MsoNormal">Bataljon &quot;Heine&quot; je 28. jula iznenada napustio 
položaj u selu Laznama i preko sela Vojsko povukao se u Idriju<a style="mso-footnote-id:ftn6" href="#_ftn6" name="_ftnref6" title><span style="mso-special-character:footnote" class="MsoFootnoteReference">[6]</span></a>, 
Međutim, nemačka komanda nije se složila sa odlukom komandanta bataljona 
&quot;Heine&quot; o povlačenju, pa je 30. jula ponovo naredila da bataljon 
&quot;Heine&quot; posedne prvobitne položaje, u pravcu Lazni. U to vreme se u 
Lokvama nalazila 6. četa, a u Laznama 7. četa 136. puka. Štab korpusa je 
odmah naredio pregrupisavanje snaga, pa je Gradnikovu brigadu uputio u napad na 
Lazne, a Vojkovu u napad na Lokve. <span lang="DE" style="mso-ansi-language:DE">Napad 
je trebalo da počne 30 jula pre podne.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Prvi bataljon 
Gradnikove brigade poseo je položaje zapadno od Lazni. Međutim, od Čepovana 
je iznenada izbila kolona od oko 300 neprijateljskih vojnika. I pored energične 
odbrane, bataljon nije uspeo da neprijatelja zadrži, već se ovaj probio u 
selo, ali je zato i dalje ostao na prvobitnim položajima i sa njih ponovo 
organizovao napad na tu neprijateljsku kolonu prilikom njenog povratka iz Lazni 
u pravcu Čepovana. U ovim borbama su učestvovale i jedinice 3. bataljona sa 
položaja južno od sela. Posle podne, izviđački delovi 2. bataljona osmotrili 
su novu neprijateljsku kolonu odi 400 ljudi i oko 100 konja kako se od Vojskog 
kreće prema Gorenjoj Trebuši i odatle prema Laznama. To se bataljon 
&quot;Heine&quot; vraćao iz Idrije. Uskoro je došlo do oštre borbe. S obzirom 
na to što je brigada u isto vreme napadnuta sa tri pravca — od Čepovana, 
Lokvi i Gorenje Trebuše — morala se povući na nove položaje.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Tog dana je 
Gradnikova brigada imala 5 poginulih i 4 ranjena borca. Teške gubitke imao je i 
neprijatelj, naročito njegova kolona koja se iz Čepovana probijala u Lazne, a 
zatim iz Lazni u Čepovan. Sudeći po našim izveštaj ima, neprijatelj je imao 
20 ranjenih i 32 poginula vojnika<a style="mso-footnote-id:ftn7" href="#_ftn7" name="_ftnref7" title><span style="mso-special-character:footnote" class="MsoFootnoteReference">[7]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Neprijatelj je 
nastojao da po svaku cenu odbaci naše snage i da im nanese teške gubitke. Zbog 
toga je štab korpusa odlučio da dejstva ograniči na odbranu, sprečavajući 
neprijatelju dalji prodor u Trnovsku šumu, a naročito u pravcu Predmeje. Zato 
je Gradnikova brigada posela nove položaje. Na desnom krilu, duž druma Male 
Lazne — Mrzla rupa, nalazili su se položaji 1. bataljona. U centru, na 
raskrsnici puteva Lokve — Male Lazne — Nemci, bio je 2. i sasvim na levom 
krilu 3. bataljon. Vojkova brigada nalazila se u rejonu Otlice.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Treba 
napomenuti da su Male Lazne obična raskrsnica puteva, usred šuma i bez ikakvih 
kuća u blizini. Položaji su bili veoma nepregledni, a mogućna su bila 
svakojaka iznenađenja. U blizini nije bilo vode, tako da se borci nisu mogli 
prati i brijati, a nije je bilo dovoljno ni za piće. Situacija se još više 
pogoršala kad je 2. avgusta počelo kišovito vreme, a borci se nisu imali gde 
osušiti.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Neprijatelj se 
obilato koristio svim preimućstvima koja mu je pružala šuma, Često je u 
pozadinu partizanskih položaja slao zasede i hvatao kurire. Bilo je slučajeva 
da je, preobučen u engleske uniforme (verovatno one koje je zaplenio u 
magazinima) i sa titovkama na glavama, prilazio položajima naših jedinica i 
pozivao pojedine borce na predaju. Takav slučaj se desio 1. avgusta stražaru 
3. bataljona kome se približila neprijateljska patrola i na slovenačkom jeziku 
pozvala ga da joj priđe. Stražar nije naseo i pomoću svojih drugova brzo je 
oterao lažne partizane.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Ponovo su 4. 
avgusta otpočele borbe, i to naj pre na položajima 3. bataljona koji je bio na 
levom krilu, a zatim i u centru gde je napadala jedna kolona jačine od 160 
ljudi. Neprijatelj je posle oštre borbe sa 3. bataljonom pretrpeo osetne 
gubitke, te se morao povući. Dva dana kasnije (6. avgusta) neprijatelj je, jačine 
150 — 200 vojnika, ponovo krenuo duž druma Lokve — Male Lazne, ali je o 
tome pokretu brigada na vreme obaveštena. Naše jedinice ponovo su propustile 
neprijatelja sasvim blizu i tada izvršile energičan napad. On se u paničnom 
bekstvu vratio u Lokve. Na položajima je ostavio mrtve i ranjene. U borbi je 
zaplenjen jedan automat i tri tromblonske puške sa nešto municije.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Naše jedinice 
su posele nove položaje 8. avgusta, jer se neprijatelj, jačine 300 vojnika, 
probio iza leđa 3. bataljona koji se još nalazio na levom krilu brigade. 
Stigla su i druga obavešten ja da je neprijatelj uspeo da se probije u naš 
borbeni raspored, pa je štab brigade odlučio da se sa bataljonima povuče na 
položaj južno od Malih Lazni, Idućeg dana, 9. avgusta, očekivao se 
neprijateljski napad. I već u šest sati izjutra svom silinom napadnut je 3. 
bataljon. On je pružio žilav otpor jer je i očekivao takvu silinu, ali je 
neprijatelj koji je upotrebljavao u velikom broju razorne i zapaljive 
tromblonke, bio mnogo jači. Ceni se da je bilo oko 500 vojnika, pa je pored 
odlične odbrane 3. bataljona i protivnapada koji je vršio, neprijatelj ipak 
uspeo da probije položaje našeg bataljona. Desno krilo bataljona povuklo se na 
visinske položaje gde se nalazio štab brigade, a levo — zapadno od druma 
Male Lazne-Predmeja.. Neprijatelj je produžio u Predmeju, a štab brigade dobio 
je naređenje od štaba divizije da odmah krene u pravcu Mrzle rupe. Brigada je 
9. avgusta oko 14 časova stigla u Mrzlu rupu, a zatim je preko sela Vojsko 
krenula na sektor Cerkna na novi zadatak<a style="mso-footnote-id:ftn8" href="#_ftn8" name="_ftnref8" title><span style="mso-special-character:footnote" class="MsoFootnoteReference">[8]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Organizacija 
sanitetske službe u brigadi se u toku poslednjih meseci nije mnogo promenila: u 
štabu se i dalje zadržao sanitetski odsek sa šefom-lekarom, dok su u 
bataljonskim štabovima bile bataljonske, a u četnim komandama četne bolničarke 
sa najnužnijim sanitetskim materijalom. Kod štaba brigade se neko vreme 
nalazila i brigadna pokretna bolnica za lakše ranjenike i bolesnike u kojoj se 
obično zadržavalo 10 do 15 bolesnika ili ranjenika. Međutim, u drugoj 
polovini 1944. godine pokretne bolnice su kod brigada ukinute, a umesto toga je 
osnovana pokretna bolnica kod štaba divizije, kudia su brigade upućivale lakše 
ranjenike i bolesnike.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Do većih 
promena je u toku noslednjih meseci došlo u pogledu evakuacije ranjenika i 
njihovog lečenja u stacionarnim bolnicama. Na operativnom području 9. korpusa 
je već od početka 1944. godine radilo nekoliko partizanskih bolnica sa 
kapacitetom 30 do 60 ranjenika, a najveće, najorganizovanije i najpoznatije su 
svakako bolnice &quot;Pavle&quot; i &quot;Franja&quot;. U njima se lečio i veći 
deo ranjenika i bolesnika Gradnikove brigade.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Bolnica 
&quot;Pavle&quot; se nalazila na sektoru Mrzle rupe. Izgrađena je bila na 
principu apsolutne konspiracije. Barake u kojima su bili ranjenici, bolesnici i 
bolničko osoblje nalazile su se u najvećoj divljini i na najnepristupačnij im 
mestima. Mada je neprijatelj u svojim ofanzivama često tragao za tom bolnicom, 
nije je nikad mogao otkriti. Da bi u samoj bolnici bilo više mesta za teže 
ranjenike, rekonvalescenti i lakši bolesnici bili su smešteni po kućama u 
susednim zaseocima.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Do kraja rata 
se u bolnici &quot;Pavle&quot; lečilo ukupno 1.685 ranjenika i bolesnika.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Dok se bolnica 
&quot;Pavle&quot; nalazila u centralnom delu Slovenačkog primorja, u Trnovskoj 
šumi, bolnica &quot;Franja&quot; bila je u njegovom istočnom delu, na sektoru 
Cerkna. Pred kraj 1943. godine je izgrađena, a kasnije proširivana, u jednoj 
dubokoj klisuri, udaljenoj samo kilometar od glavnog puta kojim je neprijatelj 
prolazio prilikom svake svoje ofarizive protiv tog dela oslobođene teritorije. 
I tu bolnicu je neprijatelj često tražio, ali je nikad nije pronašao. 
Pristupačna je bila samo sa jedne strane, uz potok, ali tek kad bi se preko 
brzaka spustio mostić.<o:p>
</o:p>
</span></p>
<p class="MsoNormal">Bolnica &quot;Franja&quot; je, pored toga, imala i odlično 
obezbeđenje. Na visovima iznad klisure i bolničkih baraka bili su izgrađeni 
bunkeri za mitraljeze. <span lang="DE" style="mso-ansi-language:DE">Pred kraj 
rata se u naoružanju bolnice nalazilo sedamnaest puškomitraljeza i četiri teška 
mitraljeza, a neki prilazi koji su spol ja vodili do bunkera bili su minirani sa 
ukupno 200 mina.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Bolnica 
&quot;Franja&quot; bila je, pre svega, namenjena za teže ranjenike. Imala je 
sopstvenu hidrocentralu, hladnu i toplu vodu, rendgenski aparat itd. Pred kraj 
rata je u njoj bilo mesta za preko 100 ranjenika.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">*<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Mada je 
sanitet u 9. korpusu bio odlično organizovan, ranjenicima se moglo pomoći samo 
do izvesne granice. Pošto je tada već postojala vazdušna veza između 
Slovenije i Italije — engleski i sovjetski avioni koji su iz Italije donosili 
našim borcima ratni materijal i opremu, pristajali su na teritoriji 7. korpusa, 
u Beloj krajini i Loškoj dolini — doneta je odluka da se svi ranjenici kojima 
je bilo potrebno i korisno lečenje u pravim bolnicama u dubokoj pozadini fronta 
i invalidi prebace sa Slovenačkog primorja preko železničke pruge Ljubljana 
— Postojna u Lošku dolinu, odakle bi se dalje prevezli avionima.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Gradnikova 
brigada, pošto je njene položaje probila neprijateljska kolona koja se kretala 
opštim pravcem Lokve — Predmeja — Otlica, krenula je 9. augusta u Vojsko, a 
zatim, posle kraćeg odmora, produžila u pravcu Cerkna, na sektor Zakriž — 
Ravne — Jesenica.<o:p>
</o:p>
<o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a><span lang="DE" style="mso-ansi-language:DE"> 
    Dnevni situacijski izveštaj obaveštajnog centra 30. divizije od 29. jula 
    1944. (Arhiv IIRP u Ljubljani); izveštaj bataljona &quot;Heine&quot; 139. 
    puka od 13. avgusta 1944. (Arhiv IIRP u Ljubljani).<o:p>
    </o:p>
    </span></p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a><span lang="DE" style="mso-ansi-language:DE"> 
    Ovo obaveštenje primio je štab brigade sa rezervom jer je bilo poznato da 
    je porušen most kod Predmeje, a i drum.<o:p>
    </o:p>
    </span></p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a><span lang="DE" style="mso-ansi-language:DE"> 
    15-dnevni izveštaj štaba 31: divizije od 3. avgusta 1944. štabu 9. 
    korpusa (Arhiv IIRP, F. 226/III); dnevni situacijski izveštaj obaveštajnog 
    centra 30. divizije od 29. jula 1944. (Arhiv IIRP); Hronika III SNOUB 
    &quot;Ivan Gradnik&quot; (Arhiv IIRP, F. 279/1); sećanja Ivana Sulica i 
    Ladislava Durjave.<o:p>
    </o:p>
    </span></p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a><span lang="DE" style="mso-ansi-language:DE"> 
    Izveštaj bataljona &quot;Heine&quot; od 13. avgusta 1944. — Arhiv IIRP.<o:p>
    </o:p>
    </span></p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a><span lang="DE" style="mso-ansi-language:DE"> 
    Kontradiktorni su podaci o tome koji su bataljoni učestvovali u napadu na 
    Lokve: 1. i 2. ili 1. i 3. bataljon. Sudeći po nekim podacima, izgleda da 
    je 2. bataljon stigao iz Otlice i učestvovao u borbi kod Lokvi tek idućeg 
    dana, 29. jula.<o:p>
    </o:p>
    </span></p>
  </div>
  <div style="mso-element:footnote" id="ftn6">
    <p class="MsoFootnoteText"><a style="mso-footnote-id:ftn6" href="#_ftnref6" name="_ftn6" title><span style="mso-special-character:
footnote" class="MsoFootnoteReference">[6]</span></a><span lang="DE" style="mso-ansi-language:DE"> 
    Naša obaveštajna služba iz Idrije javila je da se bataljon 
    &quot;Heine&quot; vratio u Idriju sa 36 ranjenika, od kojih je 7 umrlo za 
    vreme marša.<o:p>
    </o:p>
    </span></p>
  </div>
  <div style="mso-element:footnote" id="ftn7">
    <p class="MsoFootnoteText"><a style="mso-footnote-id:ftn7" href="#_ftnref7" name="_ftn7" title><span style="mso-special-character:
footnote" class="MsoFootnoteReference">[7]</span></a><span lang="DE" style="mso-ansi-language:DE"> 
    15-dnevni izveštaj štaba 31. divizije od 2. avgusta 1944. štabu 9. 
    korpusa (Arhiv IIRP, F. 226/III); dnevni izveštaj obaveštajnog centra 31. 
    divizije od 30. jula 1944. (Arhiv IIRP, F. 72/11); izveštaj obaveštajnog 
    centra 31. divizije od 6. avgusta 1944. (Arhiv IIRP, F. 72/11); izveštaj 
    bataljona &quot;Heine&quot; od 13. avgusta 1944. (Arhiv VII u Beogradu); sećanja 
    Ivana Sulica, tadašnjeg komandanta 2. bataljona Gradnikove ibrigade.<o:p>
    </o:p>
    </span></p>
  </div>
  <div style="mso-element:footnote" id="ftn8">
    <p class="MsoFootnoteText"><a style="mso-footnote-id:ftn8" href="#_ftnref8" name="_ftn8" title><span style="mso-special-character:
footnote" class="MsoFootnoteReference">[8]</span></a><span lang="DE" style="mso-ansi-language:DE"> 
    15-dnevni izveštaj štaba 31. divizije od 20. avgusta 1944. štabu 9. 
    korpusa (Arhiv IIRP, F. 226/1II); dnevni izveštaji obaveštajnog centra 31. 
    divizije od 4. i 6. avgusta 1944. (Arhiv IIRP, F. 72/11); 14-dnevni izveštaj 
    štaba Gradnikove brigade od 14. avgusta 1944. štabu 31. divizije (Arhiv 
    IIRP, F. 279/III); Kronika III SNOUB &quot;Ivan Gradnik&quot; (Arhiv IIRP, 
    F. 279/1); sećanja Ivana Sulica i Ladislava Duirjave.<o:p>
    </o:p>
    </span></p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_36.htm"><b>Prethodni dokument</b></a></TD>
<TD><a href="49_38.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

