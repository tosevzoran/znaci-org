<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_97.htm"><b>Prethodni dokument</b></a></TD>
<TD><a href="4_14_4_99.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVOD IZ KNJIGE CIRKULARNIH DEPEŠA ŠTABA DRAŽE 
MIHAILOVICA OD 4. JULA DO 7. NOVEMBRA 1944.GODINE1</strong></p>
<p align="center">Br. 22 -10118/553 - 4. juli [1944.]</p>
<p align="center">Br. 567 - 17164/527 - 2. IX</p>
<p align="center">17164/469</p>
<p>Moramo svakodnevno obaveštavati Saveznike o toku građanskog rata. 
Komandanti će organizovati da nam se šalju podatci o svakoj ma i najmanjoj 
borbi. Izveštaj da obuhvati: Me-sto borbe, jačina naših i partizanskih snaga 
i rezultat borbe. Slati samo tačne izveštaje. Voditi računa da i kod 
partizana postoji saveznička misija i ako nas saveznici uhvate u laži, onda se 
neće verovati ni našim istinitim izveštaj ima. U ovim odsudnim časovima 
svaki izveštaj mora biti apsolutno tačan, jer se na osnovi njih odnose odluke 
i obaveštava inostranstvo.</p>
<p>30404/509&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;6. septembar</p>
<p>Samo za komandante korpusa i više starešine.</p>
<p>Šef američke vojne misije pukovnik Mek Daul, koji je stigao u moj štab 26. 
avgusta ima široka politička ovlašćenja. Sa njim sam izradio detaljan 
saveznički vojnički i politički plan. Sad je potrebno da svaki starešina vrši 
samo ono što mu ja naredim. Svaka lična inicijativa može sve da nam pokvari. 
Zato naređujem da se nikakva akcija bez moga naređenja, osim protiv komunista, 
nesme preduzimati. Starešinama, koji rade protiv ovog naređenja i svojim 
postupcima onemogućava[ju] izvršenje vojničkog plana koji sam utvrdio sa 
pukovnikom Mek Daulom odgovaraće za veleizdaju. Ima još jedan deo.</p>
<p>30404/319&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;nastavak</p>
<p>Ovo što smo s mukom i tolikim žrtvama stvorili tri i po godine ne smemo 
nepromišljenim^ samovoljnim postupcima pojedinih starešina da dovedemo u 
pitanje. Više nego ikad sad naih je potrebna disciplina: i savesno izvršavanje 
naređenja</p>
<p>koja izdajem</p>
<p>Zahtevam da komandanti shvate ozbiljnost situacije i težinu odgovornosti 
koja leži na njima.</p>
<p>Potvrdite prijem ovog naređenja.</p>
<p>đeneral Draža Mihailović Br. 144&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;22152/517&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;28. sept.</p>
<p>Dobili smo jedno obaveštenje iz inostranstva da će Angloamerikanci prestati 
dalje slanje pomoći Titu, da će povući misije sem iz Vrhovnog štaba, a da će 
Amerikanci povući svoju misiju i iz Vrhov. štaba Titovog; da je Tito otišao 
nekud rus-' kim avionom sa ostrva Visa bez odobrenja Saveznika.2</p>
<p>Kontrolišite na terenu da li komunisti još dobijaju materijal, i izvestite 
nas o tome.</p>
<p>Br.470</p>
<p>Od naših predstavnika u inostranstvu obavešteni smo ponovo da Rusi neće 
prodirati dublje u Jugoslaviju. Isto tako javljaju nam ponovo da je tačno da su 
Englezi obustavili i davanje pomoći komunistima, i da su jako pogođeni Titovim 
posled-njim postupcima. Tito namerava da konsultuje narod kako bi dobio 
saglasnost za svoj pokret. U vezi sa ovim vrlo je važno da narod bude svestan i 
odlučan ako bi došlo do izjašnjavanja koji režim želi. Kralj i Subašić3 
su stigli u Italiju. Nast.</p>
<p>Br. 471&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;nastavak</p>
<p>Subašić je takođe zbunjen i nezadovoljan Titovim držanjem. Šubašić očekuje 
neke rezultate pregovora u Moskvi.4 Drugo: Američki pukovnik kod nas kategorički 
tvrdi da Rusi neće prodirati dublje u Jugoslaviju. On smatra da je sadašnje 
Rusko nastupanje čisto vojničke prirode u cilju dubljeg obuhvata za dejstvo ka 
severu. Puk. Daul nam je izjavio da je Cerčil u paničnom strahu da u Evropi 
Engleska ne ostane jedino monarhija iz toga razloga i naši će monarhiju podržavati 
kao i ostale monarhije. — Kraj.</p>
<p>7 nov.</p>
<p>Iskoristite u propagandne svrhe vest radio Londona da su Saveznici u Grčkoj 
raspustili partizanske odrede, pošto pod komandom jednog savezničkog đenerala 
formiraju redovnu vojsku.5</p>
<p>Dopuna cirkulara koje mi nismo primili AA Br. 85</p>
<p>Br. KK 15&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
17. avgusta</p>
<p>Jače komunističke snage sastava 3, 5 i 17 divizije uspele su da se prebace 
preko Ibra između Raške i Mitrovice i ovladaju Kopaonikom,6 na taj način 
snage crvenih u Crnoj Gori i Sandžaku znatno su oslabile. Potrebno je razviti 
najveću aktivnost u cilju njihovog razbijanja i ovlađivanja terenom.7</p>
<p>Br. KK 5 7 avgust</p>
<p>Pojedine naše organizacije na terenu prave rđave postupke prema narodu. Sve 
ovo može se pretvoriti u veće stvari koje su nekorisne. Komunisti ovo koriste 
za svoju propagandu. Dešavaju se ubistva na terenu koja liče na međusobne 
političke netrpeljivosti. Ima mnogo samovolje kod pojedinaca i malo gde i 
malokad postupanje prema svima i svakome. Treba jedanput biti svestan koliko je 
ovo veliki greh prema našoj stvari za koju se borimo.</p>
<p>1 Original (pisan mastilom, latinicom) u Arhivu VII, Ča, k. 301, reg. br. 
5/1.</p>
<p>2 Vrhovni komandant NOV i POJ Josip Broz Tito je 18/19. septembra 1944. sa 
ostrva Visa odleteo avionom sovjetskog ratnog vazdu-hoplovstva u Krajovu, a 
odatle 21. septembra u Moskvu. Gilj njegovog putovanja u Moskvu bio je dogovor 
sa sovjetskim predstavnicima o koordinaciji dejstava NOVJ i jedinica Crvene 
armije u Srbiji.</p>
<p>3&nbsp; Dr Ivan.</p>
<p>4&nbsp; Verovatno se radi o konferenciji u Moskvi (9—18. oktobra 1944) između 
Staljina, Cerčila i predstavnika SAD Averala Harimana (Ave-rel William 
Harriman) na kojoj je raspravljano o posleratnom uređenju Evrope.</p>
<p>5&nbsp; To je poslednja od poslatih depeša koje su pisane od početka knjige 
depeša, depeše u nastavku su pisane s drugog kraja knjige.</p>
<p>6&nbsp; Reč je o Operativnoj grupi divizija NOVJ (vidi dok. br. 6, nap. 2).</p>
<p>7 O borbama četnika protiv jedinica NOVJ u Crnoj Gori i Sandžaku tokom 
avgusta 1944 vidi dok. br. 11, 17, 24, 64 i 133.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_97.htm"><b>Prethodni dokument</b></a></TD>
<TD><a href="4_14_4_99.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
