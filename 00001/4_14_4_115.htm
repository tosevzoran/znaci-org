<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_114.htm"><b>Prethodni dokument</b></a></TD>
<TD><a href="4_14_4_116.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ŠTABA DINARSKE ČETNIČKE DIVIZIJE OD 
1.DECEMBRA 1944. KOMANDI NEMACKOG 15. BRDSKOG ARMIJSKOG KORPUSA1</strong></p>
<p align="center">ČETNIČKA KOMANDA, POLOŽAJ</p>
<p align="center">Pov. Br. Si.</p>
<p align="center">1. decembar 1944. godine Položaj.</p>
<p align="center">GLAVNOJ NEMACKOJ KOMANDI KN I N. —</p>
<p>Četnička komanda sa svim svojim oružanim snagama od meseca septembra prošle 
godine radi i sarađuje sa Nemačkom vojskom u ovim krajevima iskreno i 
lojalno.2 Ovo su nam nalagali naši zajednički interesi u borbi protivu zajedničkog 
neprijatelja. Ova se saradnja produžila sve do danas. Kada je pre skoro meseca 
dana otpočela velika partizanska ofanziva na Knin3 i kada su četnici izgubili 
jedan veći dio teritorije četnici su uvideli da je više ovde njihova borba 
uzaludna jer da će ipak morati jednog dana napustiti ovu teritoriju. To je od 
strane prestavnika ove komande majora Mijovića tačno rečeno Komandantu Nemačkog 
Korpusa u Kninu. Sa strane gospodina denerala komandanta Korpusa je izražena želja 
da ne treba da se rastavljamo nego da do kraja zajednički podijelimo sudbinu pa 
šta nam bude. Sa naše strane po principu solidarnosti i bratstva po oružju je 
to prihvaćeno pod jednim drugim uslovom i načelom u čemu smo se jednodušno 
saglasili: Da naš dalji rad kao i uspešan ishod našega rada mora počivali na 
uzajamnom potpunom poverenju i razumevanju kao i u uzajamnoj pomoći kako u 
municiji tako i u oružju, odeći i hrani. Stali smo na gledištu da samo 
zajedno možemo naći izlaza iz situacije. Na osnovu svega toga četnička 
komanda je i do-nela odluku i ako to nije bilo više u njenom interesu da četnici 
ostanu i bore se zajedno sa nemačkom vojskom dok će nam ranjenike, bolesne i 
civile Nemci jednim delom evakuisati a jednim delom pomoći nam da se evakuišu. 
Pod tim uslovi-ma četnici su nastavili borbu koja se vodi već mesec dana. U 
ovoj borbi četnici su dali sve od sebe. Dakle četnici su ispunili svoje obećanje 
i zapečatili ga krvlju mnogih mrtvih i ranjenih. Sa nemačke strane nisu 
ispunjena obećanja tako reći nimalo četnici nisu dobili nikakve pomoći koja 
je obećana. Četnici su se borili po nekoliko dana gladni, goli i bosi i bez 
municije. Na naše intervencije da se stanje poboljša uvek se samo obećavalo 
od danas do sutra i po tim obećanjima mi smo zavaravali naše borce i gurali ih 
gladne, gole i bose i sa zadnjim zalihama municije u novu krv i borbe. Obećanja 
od strane Nemaca sve su se manje i manje ispunjavala. Došlo je do toga da su većina 
boraca ostali i bez zadnjeg metka. Takvi borci su morali napustiti položaj a sa 
nemačke strane se to tumačilo kao bezrazložno napuštanje položaja. Četnički 
uspesi i četničke žrtve nisu zapažani a ako su neki borci zbog gladi ili 
potpunog pomanjkanja municije morali napustiti položaj to se faVorizovalo bez 
da se tražilo uzroka tome. Dvaju glavnih, faktora nije bilo a to je MUNICIJE I 
HLEBA. Ta dva pitanja nisu ni dan danas rešena. Naše jedinice ne dobivaju 
nikako municiju, jer ono malo što je davano jedva je bilo tek deseti dio onoga 
što je trebalo da se izda. Naše jedinice koje drže položaje severno od Knina 
oko Plavna već deset dana ne dobivaju niti hleba jer nemamo prevoznog srestva a 
na traženje od nemačke komande nismo ga mogli dobiti.</p>
<p>Sa vojno-strategiske strane situacija stoji ovako: Partizani svim silama 
nastoje da nam odseku ostupnicu budući da frontalno nisu imali uspeha i to 
jednim bližim odsecanjem pravcem Golubić — Zagrovići — Mokro Polje i 
jednim širim obuhvatom pravcem od Strmice i Tiškovca na Otrić i Srb što je 
za nas opasnije. Situacija u ovome pravcu postaje svakim danom sve teža sa malo 
nade na njeno poboljšanje.</p>
<p>Naše jedinice koje su izvučene na prostoru Plavno, Radijevac, Oton i Pađene 
budući potpuno bez municije a i gladne ne prestavljaju neku naročitu vrednost 
ali njihovim prisustvom na položajima oko Plavna, Radljevca i Otona kao i na 
Zagro-viću u mnogome spašavaju situaciju. Naše jedinice koje se nalaze na 
Položajima Topolje i Kninsko Polje bez municije ne prestalvjaju nikakvu snagu.</p>
<p>Kada je jutros major Mijović4 kao prestavnik ove komande došao u nemačku 
komandu ne samo da nije naišao ni na kakvu pomoć već nije naišao niti na 
razumevanje. Znači sa nemačke strane ne postoji mogućnost da se naše 
jedinice us-posobe za dalju borbu sa nemačkim jedinicama. Mi sa naše strane 
smo učinili sve ali mi ne možemo pomoći jer nemamo. Da li nemačka komanda 
ima ili nema u to se ne upuštamo ali fakat je jedan da mi nemamo. Zbog ovoga mi 
u ovoj borbi ne možemo da damo ono što bi mogli dati ali ne našom krivicom već 
ili stvarnim nemanjem sa nemačke strane ili pak sticajem nekih drugih prilika. 
Četnička komanda žali da je do ovakvog stanja u opšte došlo. Ona želi da i 
dalje dijeli sudbinu sa ne-mačkom vojskom. Ali dok ne bude mogućnosti sa nemačke 
strane da se četnicima pruži stvarnija i efikasnija pomoć četnička komanda 
će pokušati da prikupljanjem svojih snaga i posedanjem strategiski važnih 
položaja bar do nekle umanji nedostatak ishrane i pomanjkanje municije. To na 
ovaj način što će se četničke jedinice sve skoncentrisati na prostoru 
2ag-rovići, Radljevac, Oton i Plavno do Otrića sa zadatkom krajnje mogućnosti 
držanje položaja prema Golubiću i Strmici i zatvaranje pravca od Tiškovca. 
Uspeh u ovome zavisiće od toga da li će Nemačka komanda uspeti da nas snabde 
u prvom redu sa municijom a u drugom sa hranom. Dakle isti problem: MUNICIJA I 
HLEB. U koliko se ovo dvoje reši i izvršenje zadatka biće sigurnije. Ne treba 
zaboraviti to da nam u položaju kako se sada nalazimo od Golubića, Strmice i 
Plavna preti velika opasnost da ne budemo odsečeni te molimo nemačku komandu 
da sa svoje strane ovu opasnost uzmu u najozbiljnije razmatranje.</p>
<p>Ovakvim grupisanjem četnika ako bi bili snabdeveni sa municijom i hranom rešava 
se ova najveća opasnost odsecanja naših i nemačkih snaga sa pomenutih pravaca 
od Golubića, Strmice i Tiškovca preko Plavna.</p>
<p>U ovu svrhu ova komanda moli da baza-centar za snabde-vanje naših jedinica 
do daljeg zajedničkog sporazuma i situacije budu Pađene. Odatle će ova 
komanda imati bolje mogućnosti dotura municije i hrane svojim jedinicama i na 
ovaj način biće uz jednu vojničku pomoć i Nemaca riješena i ova opasnost 
koja nam preti.</p>
<p>Ova komanda i ovom prilikom moli da nas nemačka komanda shvati kao narod 
koji je sve dao na oltar nacionalizma i časne borbe te da i drugim našim 
skromnim zahtevima izlazi u susret jer sve je to u uskoj povezanosti sa našim 
zajedničkim ciljem BORBOM.</p>
<p>Ovoga momenta dobivamo izveštaj da su jedan deo naših izbeglica sa Žagrovića 
partizani zarobili što potvrđuje veliku opasnost ovim pravcem. Zato se moli 
nemačka komanda da ovaj dopis primi znanju radi daljeg ravnanja prema 
novonastaloj situaciji.</p>
<p align="center">Za četničku komandu</p>
<p align="center">Major, <strong>Nov. R. Mijović</strong></p>
<p align="center">M.P.5</p>
<p>1&nbsp; Fotokopija originala (pisanog na mašini, ćirilicom) u Arhivu VII, 
Ca, k. 160, reg. br. 3/4 (H-X-313).</p>
<p>2&nbsp; Posle kapitulacije Italije (8. septembra 1943) Dinarska četnička 
divizija se preorijentisala na saradnju sa nemačkim okupacionim trupama. 
Komandant Ličko-kordunaške četničke oblasti je već 6. septembra 1943. 
naredio komandantima potčinjenih jedinica da u slučaju dolaska Nemaca izbegava 
sukobe i dodire sa njima (Zbornik NOR-a, tom XIV, knj. 2, dok. br. 202). Po 
dolasku nemačkih trupa na teritoriju divizije prestaje četničko taktiziranje. 
U naređenju četničkog komandanta mesta u Vrlici od 17. oktobra 1943. piše:</p>
<p>»... Prilikom zaposjednuća Vrlike i vrličke krajine po njemačkim 
vojnicima naređuje se četnicima, kao i pučanstvu ovoga kraja, da se 
najkorektnije ponašaju prema njemačkim vojnicima i oficirima, a naročito se 
naređuje četnicima (podvučeno u originalu — prim. red.), da moraju svakog 
njemačkog oficira pozdraviti isto tako kao i svoga ...« (Arhiv VII, Ca, k. 
160, reg. br. 22/2).</p>
<p>Kako je za saradnju bila zainteresovana i nemačka strana, nije se uopšte čekalo 
na oružanu saradnju između četnika i nemačkih okupacionih trupa. U izveštaju 
komandanta 3. brigade 501. korpusa od 10. septembra 1943. komandantu Dinarske 
oblasti, između ostalog, piše:</p>
<p>»... Danas (tako piše u originalu — prim. red.) zorom oko 9 časova nemačka 
komanda poslala je svoj auto po četničkog komandanta Žitnić (selo u drniškom 
srezu — nap. red.) sa molbom' pismenom da dođe u nemačku komandu u Drniš. 
Pošto je kapetan Poduje već pošao, to je i produžio za Drniš. U Drnišu je 
uglavnom raspravljano o posedanju pruge Unešić — Drniš s tim da se četnički 
odred naoruža i posedne ovu prugu. Zahtevano je da se danas posle podne u 3 
sata postroji Splitsko-Sibenski bataljon i da će izaći nemački komandant da 
ga pregleda i da se donese rešenje o tome.</p>
<p>Prihvatio sam prednju ponudu i u označeno vreme postrojio sam 4. bataljon u 
jačini od 120 ljudi. Nemačkom pukovniku pri dolasku izvršene su vojničke počasti 
— premda za to nisam imao odobrenje — no nisam znao kako da postupim jer je 
zahtevao postrojeno ljudstvo. U razgovoru je rekao da će nam dati puške i 
mitraljeze i da od nas zahteva da branimo prugu od Unešića do Drniša. Ja sam 
izjavio da mi je sa tim brojem nemoguće održati celu dužinu pruge t.j. sa 240 
pušaka koliko su mi obećali za prvi momenat dati, no ostalo je na tome da će 
se još videti.</p>
<p>Pri ovim razgovorima bio je prisutan i Vojvoda Raković kao i pop Sunajko.</p>
<p>Partizanske snage vrše koncentraciju na prostoru oko Perko-vića a juče su 
zapalili ž. st. Dolac. O namerama i tačnom broju za sada još nemamo podataka. 
Na italijansku posadu u Unešiću napadali su predprošle noći. Oni iz Koperne 
uspeli su da se izvuku u Unešić.</p>
<p>Danas ovi koji su bili kod mene krenuli su ravno i ka vama. Javite mi 
rezultat razgovora. Dajte mi odmah odgovor po svemu«. (Arhiv VII, Ča, k. 160, 
reg. br. 16/2).</p>
<p>3 Reč je o trećoj etapi ofanzive jedinica 8. korpusa NOVJ za oslobođenje 
Dalmacije, koja je trajala od 7. novembra do 9. decembra 1944. Opširnije o tome 
vidi: Todor Radošević, Ofanziva za oslobođenje Dalmacije, VII, Beograd, 1965, 
str. 226—270.</p>
<p>4 Novak, načelnik Štaba Dinarske četničke divizije.</p>
<p>5 Nečitak otisak okruglog pečata.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_114.htm"><b>Prethodni dokument</b></a></TD>
<TD><a href="4_14_4_116.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
