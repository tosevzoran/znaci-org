<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_5.htm"><b>Prethodni dokument</b></a></TD>
<TD><a href="4_12_3_7.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA NEMACKIH TRUPA U NDH OD 7. 
JANUARA 1943. KOMANDI 718. PEŠADIJSKE DIVIZIJE ZA REGULISANJE KOMANDNIH ODNOSA 
I POSTUPAK SA STANOVNIŠTVOM NA TERITORIJI NDH1</strong></p>
<p align="right">. . . [2]</p>
<p align="center">10. jan. 1943. Strogo poverljivo</p>
<p align="center">KOMANDANT NEMAČKIH TRUPA U HRVATSKOJ[3]</p>
<p>Ia, br. 21/43. str. pov.</p>
<p>718. peš. div. prim : 10. 1. 1943. br. 8/43. str. pov.</p>
<p>Odelj. Ia</p>
<p>O.U.[4], 7. 1. 1943.</p>
<p>16 primeraka</p>
<p>3. primerak</p>
<p>Predmet: Izvršavanje celokupne&nbsp;vlasti.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Razvoj situacije u hrvatskom prostoru čini neophodnim da se, uz sažimanje 
ranijih naređenja[5], još jednom razjasne komandni odnosi.</p>
<p>1. Rejoni 714. i 718. divizije su operativna područja. Granica: nemačko-italijanska 
demarkaciona linija — Drina — Sava — linija Sisak — Bihać (do 
demarkacione linije). Linija razgraničenja između 714. i 718. divizije kao i 
do sada. Nosioci celokupne vlasti na njihovim područjima su general-potpukovnik 
Fortner[6] i general-major Rajhert. Komandant nemačkih trupa u Hrvatskoj pridržava 
pravo izdavanja direktiva.</p>
<p>2.&nbsp; &nbsp;Sve hrvatske oružane jedinice na prostoru označenom pod 
brojem 1 potčinjene su divizijama. Hrvatskim ustanovama prepustiće se, prema 
mogućnostima, izvesna odgovornost. Takođe nije poželjno cepanje podređenih 
hrvatskih jedinica.</p>
<p>3.&nbsp; &nbsp;Zbog potrebe čišćenja hrvatskih oružanih snaga, popunu i 
reorganizaciju vršiti energično. Ustaške jedinice, ukoliko to još nije učinjeno, 
imaju se uključiti u domobranske jedinice i prikupiti u jedinice ne ispod 
bata-ljonske jačine.</p>
<p>4.&nbsp; &nbsp;Prema stanovništvu imaju se primenjivati rigorozne mere.</p>
<p>a)&nbsp; Muško stanovništvo od 15—50 godina u nepouzdanim područjima 
treba prikupiti u sabirne logore. Predviđeno je otpremanje u Nemačku.</p>
<p>b)&nbsp; Partizani i oni za koje se sumnja da su partizani, četnici[7], kao 
i civili u čijim stanovima se pronađe oružje i municija, imaju se odmah bez 
formalnog sa-slušavanja streljati, odnosno obesiti, a njihove kuće spaliti.</p>
<p>c)&nbsp; Komande mesta (nemačke ili u čisto hrvatskim garnizonima hrvatske) 
mogu ustanoviti policijski čas za sve stanovništvo.</p>
<p>d)&nbsp; Pri svakom suprotstavljanju nemačkim naređenjima ima se bezobzirno 
i široko upotrebiti vatreno oružje.</p>
<p>e)&nbsp; Organe hrvatske države, čija saradnja ne bude dovoljna, uhapsiti 
zbog sabotaže.</p>
<p>5.&nbsp; &nbsp;Obaveštavanje javnosti u smislu ovih naredaba vršiće 
divizije. Dalje naredbe će izdavati nosioci celokupne vlasti predviđeni pod 
rednim brojem 1.</p>
<p>6.&nbsp; &nbsp;Nemački opunomoćeni general u Hrvatskoj treba da dostavi ovu 
zapovest svim hrvatskim nadleštvima.</p>
<p align="center"><strong>Liters</strong>[8]</p>
<p>Dostavljeno u konceptu.</p>
<p>1Snimak originala (pisanog na mašini) u AVII, NAV—T-315, r. 2271, s. 
296—7.</p>
<p>2Četvrtasti pečat primaoca.</p>
<p>3Der Befehlshaber der Deutschen Truppen in Kroatien</p>
<p>4Ortsunterkunft (mesto smeštaja ili položaj)</p>
<p>5Vidi knj. 2, dok. br. 205.</p>
<p>6Johan (Johann)</p>
<p>7Reč dopisana rukom.</p>
<p>8Rudolf Luters</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_5.htm"><b>Prethodni dokument</b></a></TD>
<TD><a href="4_12_3_7.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
