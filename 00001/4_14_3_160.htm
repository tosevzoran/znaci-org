<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_159.htm"><b>Prethodni dokument</b></a></TD>
<TD><a href="4_14_3_161.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBAVEŠTENJE KOMANDANTA NACIONALNIH TRUPA CRNE GORE OD 
22. MAJA 1944. OFICIRU ZA VEZU KOMANDE OPERATIVNIH JEDINICA ISTOČNE BOSNE I 
HERCEGOVINE O STANJU ČETNIČKIH ORGANIZACIJA U CRNOJ GORI I SARADNJI SA 
NEMCIMA1</strong></p>
<p>KOMANDA NACIONALNIH TEUPA</p>
<p>CRNE GORE</p>
<p>Pov. Broj 574</p>
<p>22-V- 1944. god.</p>
<p>CETINJE</p>
<p align="center">OFICIRU ZA VEZU KAPETANU G. RISTU KOVAČEVIĆU.2</p>
<p>Izveštaj o situaciji kod Vas primio sam.3 Situacija kod nas u Crnoj Gori 
sledeća je:</p>
<p>Komunisti u Crnoj Gori drže prostoriju od Sandžaka do linije: 
Podgorica—Danilovgrad—kolski put Čevo—Cetinje. Nik-šić drže naše 
jedinice.4</p>
<p>Po svim podacima danas u Crnoj Gori nalazi se najjača komunistička grupa u 
Jugoslaviji.5</p>
<p>Posle neuspelog pokušaja napada na partizane u cilju čišćenja Crne Gore 
od komunista6 i to od Sandžaka i Podgo-rice, stanje je dosta nepovoljno. Naše 
snage bile su dosta slabe da uspešno izvedu ovu akciju, jer pomoći nismo imali 
ni od koga. Pomoć koju su Nemci dali bila je minimalna i tako reći ništavna, 
tako da su naše snage i ako su u početku imale vidne uspehe, bile prinuđene 
da se povuku na polazne položaje.</p>
<p>Bombardovanje Podgorice7 od strane saveznika pogoršalo je stanje kod naših 
boraca, naročito pogibijom majora Lašića.8</p>
<p>Da bi stanje bilo još i gore u okolini Podgorice nalazi se veliki broj 
izbeglica iz Vasojevića, Kuča i Bratonožića, koji tako reći ne dobijaju ništa, 
dele sa vojskom i ono hrane što vojnici dobijaju.</p>
<p>U ovako teškoj situaciji prinuđeni smo bili da se i posled-nji put obratimo 
Nemcima za pomoć.9 U ovom smislu napisao sam Samostalnoj Feldkomandanturi10 
pretstavku za pomoć protivu komunista, sa svim obrazloženjima. Pretstavku je 
pročitao Vaš kurir Baćović i izvodno će Vam saopštiti kratak sadržaj.</p>
<p>Odgovor po pretstavci očekuje se svakog dana. Vojska i narod sa 
nestrpljenjem očekuju dan opšteg pokreta za oslobođenje od najvećega zla čovečanstva.</p>
<p>Naše jedinice u ovako teškim prilikama nalaze se: Kod Podgorice, Danilova 
Grada, Nikšića, Ceva, Rijeke Crnojevića, Crmnice i Cetinja. Veći deo čuva 
komunikacije a ostatak čisti pozadinu od komunističkih manjih delova.</p>
<p>Sada se radi na tome da se očisti teritorija katunske nahije do linije Nikšić—Viluse—Bileća. 
U ovoj akciji, koja treba da bude u što kraćem roku, neophodno je potrebno da 
učestvuju i Vaše jedinice. Čišćenjem napred navedene prostorije imali bi 
neposrednu vezu, front bi se skratio i mogli bi sa više nade na uspeh da produžimo 
čišćenje ostatka i Crne</p>
<p>Gore i Hercegovine. O ovome pokretu svakako ćemo obavestiti i Vas pre dva 
dana kako bi i Vi imali mogućnosti da izvedete najnužnije pripreme. Obaveštenje 
će biti u vidu šifre preko nemačke komande u Trebinju: »Uputićemo vam 
kurira... dana u ... časova«. To će biti znak da tada počinje akcija.</p>
<p>Neophodno je potrebno da šaljete češće kurire sa obaveštenjima i za 
vezu.</p>
<p>KOMANDANT MAJOR, J. Đ11</p>
<p>&nbsp;</p>
<p>1&nbsp; Kopija originala (pisana na mašini, ćirilicom) u Arhivu VII, Ča, 
k. 136, reg. br. 33/1 (CG-V-659).</p>
<p>2&nbsp; Kovačević je bio član Štaba Komande operativnih jedinica istočne 
Bosne i Hercegovine i oficir za vezu sa Nacionalnim trupama Crne Gore.</p>
<p>3&nbsp; Redakcija nije utvrdila o kojem se izveštaju radi.</p>
<p>4&nbsp; Vidi dok. br. 161.</p>
<p>5&nbsp; Tada se na teritoriji Crne Gore nalazila glavnina 2. udarnog korpusa 
NOVJ.</p>
<p>6&nbsp; Vidi dok. br. 138, 140, 157 i 165.</p>
<p>7 Reč je o savezničkom bombardovanju od 5. maja 1944. godine.</p>
<p>8&nbsp; Đorđe.</p>
<p>9&nbsp; Vidi dok. br. 148.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>10&nbsp; Odnosi se na Feldkomandanturu 1040 u Cetinju.</p>
<p>11 Jovo Đukanović.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_159.htm"><b>Prethodni dokument</b></a></TD>
<TD><a href="4_14_3_161.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
