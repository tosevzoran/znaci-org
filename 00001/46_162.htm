<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_161.htm"><b>Prethodni dokument</b></a></TD>
<TD><a href="46_163.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading231" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;mso-pagination:widow-orphan lines-together;page-break-after:avoid;
background:transparent"><a name="bookmark123"><span lang="HR" style="mso-fareast-language:HR" class="Heading230">Uz 
podršku tenkova napad na neprijateljevo uporište</span></a><a name="bookmark124"></a><span lang="HR" style="mso-fareast-language: HR; mso-bookmark: bookmark124" class="Heading230"> 
Čađavicu</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Po 
naređenju Štaba 12. divizije, 12. brigada je 25. septembra 1944. izvršila 
napad na neprijateljevu posadu na novom dravskom kanalu u istočnom dijelu sela 
Čađavica. Prvi put se dogodilo da je 12. brigada napadala neprijateljevo uporište 
uz podršku partizanskih tenkova. Posada se sastojala od 3 satnije 18. ustaške 
bojne koja se nalazila u Podravskoj Slatini. Neprijateljeva odbrana bila je 
solidno utvrđena, bunkerima, rovovima, minsko-eksplozivnim i žičanim 
preprekama. Uporište se nalazilo na potpuno ravnom terenu i to mu je davalo 
veliku taktičku prednost, jer se lako branilo a teško napadalo. Zbog toga je 
Štab Divizije i Štab 6. korpusa odlučio da 12. brigadu, u toku napada, ojača 
sa vodom tenkova (2 srednja tenka od po 15 tona). Noću, uoči napada, tenkovi 
su dovučeni volovskom vučom do posljednjih kuća u istočnom dijelu sela Čađavice.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Na 
neprijateljevu posadu u Čađavici napadao je 3. bataljon ojačan Jurišnom četom 
i uz podršku dva tenka. Drugi i 4. bataljon dobili su zadatak da blokiraju 
neprijateljevu posadu s istočne i sjeveroistočne strane, sa zadatkom da spriječe 
bjekstvo neprijatelja u pravcu Donjeg Miholjca i Osijeka. Napad je počeo 25. 
septembra 1944. u 5 sati. U određeno vrijeme najprije su krenuli tenkovi, a iza 
njih dvije pješadijske čete i Jurišna četa. Bez otvaranja vatre tenkovi su 
sa ceste sišli u livadu, a potom se ustremili na žičane prepreke. 
Neprijateljeva posada se tek tada probudila, i iznenađeno posmatrala kretanje 
tenkova s uvjerenjem da su u pitanju njihovi tenkovi. To je bilo utoliko 
ubjedljivije, što tenkovi za vrijeme kretanja nisu otvarali vatru. Pošto su 
probili žičane prepreke, tenkovi su tek tada otvorili žestoku vatru iz 
mitraljeza i topova, gađajući iz neposredne blizine bunkere i rovove. Borci 3. 
bataljona i Jurišne čete ohrabreni, jer prvi put napadaju u sadejstvu s 
tenkovima, izvršili su snažan juriš na neprijatelja. Neprijateljeva posada 
likvidirana je za pola sata. Za vrijeme borbe poginule su 43 ustaše, a 1 je 
zarobljen. Zaplijenjeno je: 1 teški mitraljez, 1 puškomitraljez i 6570 metaka.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Gubici 
12. brigade iznosili su: 7 poginulih, 6 ranjenih i 16 nestalih boraca. Među 
ranjenima nalazio se i politički komesar 4. bataljona, Jovica Prodanović, i 
komandir čete Joco Šljubura. Gubici Brigade odnose se isključivo na 
novoformirani 4. bataljon koji se nalazio na istočnoj strani novog dravskog 
kanala. Zadatak Bataljona bio je da blokadom neprijateljevog uporišta spriječi 
bjekstvo neprijateljevoj posadi u pravcu Osijeka. Pritisnuta tenkovima, borcima 
3. bataljona i Jurišne čete, neprijateljeva posada pokušala je da se spase 
bjekstvom preko kanala. Nakon prelaska preko kanala, ustaše su izvršile juriš 
na 4. bataljon koji se nalazio u kukuruzima i obezbjeđivao blokadu. S obzirom 
na to da su se u 4. bataljonu, u većini, nalazili novomobilisani borci koji 
nisu imali borbenog iskustva, ustaše su uspjele da ga potpuno razbiju i nanesu 
mu gubitke. U borbi je utrošeno 4647 metaka, 25 mina za teške minobacače i 3 
granate za džon bul.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Nakon 
likvidacije neprijateljevog uporišta, 12. brigada organizovala je odbranu na 
novom dravskom kanalu, a diverzanti su miniranjem porušili veliki 
armirano-betonski most koji se nalazio na kanalu te, na taj način, onemogućili 
intervenciju neprijateljevih oklopnih jedinica u pravcu Podravske Slatine gdje 
je 18. brigada<sup>163</sup> vodila teške borbe sa neprijateljevom posadom.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Za 
to vrijeme na osiguranju prema Našicama i Đurđenovcu nalazila se Osječka 
brigada, a na osiguranju prema Virovitici 16. slavonska i Virovitička brigada. 
Oko 1500 neprijateljevih vojnika iz Našica i Đurđenovca sukobili su se kod Čačinaca 
s Osječkom NOU brigadom. U žestokoj borbi od 7,30 do 11,30 sati 25. septembra, 
Brigada je odbila napad neprijatelja uz osjetne gubitke u poginulim i ranjenim.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Oko 
11 sati 27. septembra 800 ustaša i Nijemaca, uz podršku tenkova, 10 topova i 3 
aviona, izvršili su napad na 12. brigadu i Čehoslovačku brigadu koje su se 
nalazile na novom dravskom kanalu. Na dijelu fronta, koji je branila Čehoslovačka 
brigada, neprijatelj je djelimično uspio da probije položaj i da sa manjim 
snagama pređe preko dravskog kanala. Međutim, energičnom i brzom 
intervencijom bataljona 12. brigade, neprijateljev prodor je zaustavljen, a 
potom i odbačen preko kanala i ponovno uspostavljen prvobitni položaj za 
odbranu. Tom prilikom neprijatelj je pretrpio gubitke od 58 poginulih i više 
ranjenih, a 12. brigada imala je 7 poginulih i 13 ranjenih boraca. U borbi je 
utrošeno 9280 metaka i 24 granate za protivtenkovski top 37 mm.<sup>164</sup></span><span lang="HR" style="font-size:12.0pt"><o:p>
</o:p>
</span></p>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_161.htm"><b>Prethodni dokument</b></a></TD>
<TD><a href="46_163.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

