<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_107.htm"><b>Prethodni dokument</b></a></TD><TD><a href="4_14_1_109.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 108</strong></p>
<p align="center"><strong>ZAPISNIK SA SASTANKA IZMEĐU PREDSTAVNIKA ČETNIČKOG ODREDA &#187;BORJE&#171; I
  NDH OD 14. JUNA 1942. O DOPUNI SPORAZUMA O SARADNJI OD 9. JUNA 1942.
  GODINE<sup>1</sup></strong></p>
<p align="center">ZAPISNIK</p>
<p>Između prestavnika oružane sile Nezavisne Države Hrvatske i
  Borjanskog četničkog odreda sastavljen na dan 14 lipnja 1942 godine u
  Prnjavoru.</p>
<p>Prisutni od strane oružane sile Nezavisne Države Hrvatske:
  glavno-stožerni p.pukovnik Janković Janko, satnik Ceranić Dean,
  natporučnik Čoja Ivan, poručnici Kovačić Franjo, Mustafa Porobić i
  zrakoplovni natporučnik Maks Jurić kao i ustaški logornik Jurić Hrvoje.</p>
<p>Prisutni od strane Borjanskog četničkog odreda: Komandant Radić
  Rade, načelnik štaba Kitić Jovo, ađutant, Mirko Janković, Cakeljić
  Ljubomir, Arsenić K. Teodor, Đurić Miloš.</p>
<p>Na sastanku zaključeno je sledeće:</p>
<p>1)&nbsp; Utvrđene su granice na teritoriji Derventskog zdruga koje su u glavnom obeležene na karti.</p>
<p>2)&nbsp; Obje ugovorene strane sporazumele su se u pogledu postupka,
  ako se desi eventualni incident sa jedne ili druge strane. Izveštaji o
  eventualnim incidentima imaju se slati Zapovjedniku posade Derventa
  preko Prnjavora odnosno Zapovjedniku Borjanskog odreda Jošavka preko
  Vijačana.</p>
<p>3)&nbsp; Obje ugovorene strane obavezuju se da će sve incidente
  likvidirati, a pri tome pridržavati se točno zapisnika koji je
  sastavljen u Velikoj Župi Sana i Luka između prestavnika Državnih
  vlasti Nezavisne države Hrvatske i zapovjednika četničkih postrojbi
  Radoslava Radića.<sup>2</sup></p>
<p>4)&nbsp; Za međusobni saobraćaj propisuju se sledeće odredbe: </p>
<p>a)
  prolaz četnika u pravcu Derventa &#8212; Prnjavor i svih žitelja sa njihovog
  područja regulira se ovako: svaki žitelj mora imati ovjerovljenu
  propustnicu stim da bude potpisana od sledećih osoba:</p>
<p>&#8212; za put Kobaš Derventa i tromeđa Derventa i Šibovska Prnjavor
  potpisuje propusnice isključivo Nikola Forkapa komandant bataljona
  &#187;Knez Arsen&#171;. &#8212;</p>
<p>&#8212;&nbsp; za put Banja-Luka &#8212; Prnjavor propusnice potpisuje Kajko Mileusnić trgovac Lišnja naseobina.</p>
<p>&#8212;&nbsp; za put Vijačani &#8212; Prnjavor potpisuje propusnice Jevto Voćar trgovac iz Vijačana.</p>
<p>&#8212;&nbsp; za put Doboj &#8212; Teslić &#8212; Prnjavor preko Vučijaka Trivun Dakić lugar iz sela Popovića.</p>
<p>Svaka osoba mora imati propisnu propusnicu proviđenu prema napred
  pomenutim uslovima. Inače će biti zadržana uhićena i predata
  zapovjedništvu Borjanskog vojno-četničkog odreda.</p>
<p>U koliko neko od ovlašćenih za potpisivanje propusnica umre ili bude
  otsutan odrediće se nova osoba u sporazumu sa Zapovjednikom posadnog
  zapovjedništva Prnjavor odnosno Derventa.</p>
<p>b) U koliko će imati potrebe prelaza pripadnici oružane sile kao i
  ostali žitelji područja Derventskog zdruga sve propusnice ima da budu
  potpisane od strane Zapovjednika posade Derventa i Prnjavor i to:
  p.pukovnika Jankovića i satnika Ceranića, svaka izmena potpisa
  izvestit će se blagovremeno drugi potpisnik ugovora.</p>
<p>5) U svemu ostalom obje ugovorne strane imaju se pridržavati
  zapisnika sastavljenog u Velikoj župi Sana i Luka i zapovjednika
  četničke postrojbe Radoslava Radića. U Prnjavoru 14 lipnja 1942 godine</p>
<p align="center">Zaključeno i potpisano!</p>
<p align="center">1) g. stožer, p.pukov. Janković</p>
<p align="center"><strong>Janković</strong></p>
<p align="center">Zapovjednik Borjanskog voj. čet. odreda </p>
<p align="center"><strong>Radoslav Radić</strong></p>
<b class=medtxt><p><sup>1</sup> Original (pisan na mašini, latinicom) u Arhivu VII, Ča, k. 233, reg. br. 2/8 (BH-V-513). </p>
<p><sup>2</sup> Vidi dok. br. 103.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_107.htm"><b>Prethodni dokument</b></a></TD><TD><a href="4_14_1_109.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>
