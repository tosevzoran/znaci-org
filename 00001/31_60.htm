<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_59.htm"><b>Prethodni dokument</b></a></TD>
<TD><a href="31_61.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">TRI 
SASTANKA KOMUNISTA BRAVSKE ČETE</span><span lang="DE" style="font-size:
10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:10.0pt;text-indent:15.0pt;line-height:
91%"><span lang="DE" style="mso-ansi-language:DE">Tri dana i dve noći, od 18 do 
20. marta naveče 1943. godine, naš 3. bataljon je iscrpljen i pregladneo 
odbijao napade Nemaca i štitio ranjenike i bolesnike koji su sporo odmicali 
preko Prenja ka Boračkom jezeru. Išli su ranjenici i bolesnici držeći se 
jedan za drugog, od kamena do kamena, od drveta do drveta, teturali se, bauljali 
i prolazeći pored nas pitali: &quot;Druže gde je kuhinja&quot;.<o:p>
</o:p>
</span></p>
<p class="MsoNormal" style="text-indent:15.0pt;line-height:91%"><span lang="DE" style="mso-ansi-language:DE">A 
kuhinja je tih dana bila i naš glavni problem. Pored brige kako sprečiti 
nadiranje neprijatelja, brinula nas je i glad. Na pustim padinama Bjelašnice 
hrane nije bilo, a ni od kuda nije ništa stizalo.<o:p>
</o:p>
</span></p>
<p class="MsoNormal" style="margin-top:1.0pt;text-indent:14.0pt;line-height:91%"><span lang="DE" style="mso-ansi-language:DE">Poslednjeg 
dana boravka na ovim brdima, 20. marta 1943. godine, Mišo Ćulibrk dolazi kod 
komandira 3. čete i upozorava da &quot;tamo dole lutaju koze i preći će na 
stranu neprijatelja&quot;, potraži dozvolu da ih pohvata i &quot;brzo dole u 
onoj pećini zakolju i ispeku. — Mi ćemo obezbediti da ni plamičak dima ne 
izaše napolje&quot; — završava Miša ubedljivo.<o:p>
</o:p>
</span></p>
<p class="MsoNormal" style="text-indent:14.0pt;line-height:91%"><span lang="DE" style="mso-ansi-language:DE">Komandir 
gleda Božu Jeličića i Lazu Latinovića, komesara čete i njegovog zamjenika 
da bi na njihovom licu ocenio šta misle o Mišinom predlogu. — Nikako — 
rekoše obojica. —<br>
Mi smo narodni borci, treba da zaštitimo narodnu imovinu! Mi smo u 1. 
proleterskoj diviziji i treba da služimo za primer ostalim jedinicama. I još 
mnogo što-šta napričaše vičući na Mišu. Mišo je ćutao, ali sa komandira 
pogled nije skidao. Komandir je, pak pognuo glavu, gledao u zemlju, slušao Božu 
i Lazu i razmišljao o Mišinom predlogu. Ako borci padnu od gladi i ne mogu ići, 
ne mogu se boriti, obole od tifusa, ko će onda čuvati narodnu imovinu i sprečiti 
Švabama nadiranje na ovom pravcu? </span><span lang="EN-GB">Ko će onda služiti 
primerom? Da je vlasnik onih koza tu negde, valjda bi i on odobrio, kad bi 
poznavao našu situaciju?</span></p>
<p class="MsoNormal" style="text-indent:19.0pt;line-height:91%"><span lang="EN-GB">Božo 
i Lazo grde Mišu, ali on stoji i gleda zamišljenog komandira, koji podiže 
glavu i reče:</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Pođi pa ih... Vodite računa da se dim ne izvlači napolje, a kad budu 
pečene, onda ćeš jednu poslati prvoj četi, jer je i ona pod istim uslovima, 
kao i naša.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Mišo, krupan i 
snažan momak, stade mirno, stisnu pesnicu, pozdravi i krenu na posao. Božo i 
Lazo se zgledaše, a zatim svu vatru sa Miše na komandira prenesoše. Ovaj poče 
da ih ubeđuje kako je važnije spasavanje dveju četa od gladi i bolesti, nego 
zalutale 2. koze, čiji se vlasnik ovog momenta nije znao, a one su bile pošle 
na teritoriju koju su Nemci držali.</span></p>
<p class="MsoNormal" style="line-height:91%"><span lang="EN-GB">— Uostalom, 
Lazo, ti sazovi sastanak partijske ćelije, pa neka svi drugovi reše ko je u 
pravu — zaključi komandir.</span></p>
<p class="MsoNormal"><span lang="DE" style="mso-ansi-language:DE">Tako je i učinjeno.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Na sastanku ćelije bila je žučna diskusija. Božo i Lazo izneli su Mišin 
i komandirov postupak, a zatim davali svoja mišljenja i osuđivali ove 
postupke. Komandir je branio svoje rešenje, kao potpuno opravdano u ovoj 
situaciji. Svi članovi, sem Bože i Laze odobrili su komandirov postupak i 
ocenili ga opravdanim u ovakvoj situaciji. Božo i Lazo ostali su pri svom stavu 
i odbili da prime parčad pečenog mesa, koje je Mišo za njih ostavio.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">1. četa sa najvećom drugarskom zahvalnošću je primila pečenu kozu. 
&quot;Ako bude trebalo odgovarati, i ja se primam te odgovornosti&quot; rekao je 
zamenik komandira ove čete Đuran Kovačević.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Posle nekoliko dana u selu Borcima, kod Boračkog jezera, sazvan je sastanak 
partijske ćelije, bez unapred objavljenog dnevnog reda, kao što je to tada 
bila ustaljena praksa. Na ovaj sastanak došli su članovi politodela brigade: 
Savo Brković, Živorad Ljubičić i drugarica Ljuba Đorđević, kao i komesar 
našeg bataljona Danilo Simonović i njegov zamenik Martin Bagi.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Savo Brković bio je namršten i ljut. To je bio znak da nešto nije u redu, 
ali šta članovima Partije iz čete nije jasno. </span><span lang="EN-GB">On je 
prvi i uzeo reč. Oštrim rečima počeo je da kritikuje partijsku organizaciju 
3. čete, navodeći neke negativne stvari i postupke u četi a koje nije 
konkretno iznosio. Pogledali smo jedan u drugog u nedoumici. Očigledno se radi 
o pogrešnom obaveštenju drugova u politodelu, mislili smo, ali Savu nismo 
smeli prekidati dokle god svoju kritiku nije završio.</span></p>
<p class="MsoNormal"><span lang="DE" style="mso-ansi-language:DE">Situacija je 
bila mučna. Nije lako izdržati Savinu kritiku, a još teže je dokazivati da 
su drugovi iz politodela pogrešno obavešteni. Ipak, posle duge načelne 
diskusije i opšte ocene da nam je slaba partijska organizacija i uopštene 
kritike izrečene na račun našeg rada sastanak je završen. O kozama nije bilo 
govora. Savo ih nije pominjao, a mi smo ćutali.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Od 21. marta 
do 3. aprila 1943. godine brigada je ostala na položajima između sela Bjela i 
Borci, radi obezbeđenja iz pravca Konjica i zaštite ranjenika i bolesnika sa 
ovog pravca. Četnici, potučeni i razbijeni povlačili su se prema Kalinoviku, 
Drini i Crnoj Gori. Nemci iz Konjica nisu dalje kretali, i tako je nastalo zatišje.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Na uskom području, 
kojim je prošlo preko 20.000 boraca, ranjenika i bolesnika, hrane nije bilo. Sa 
malo hrane, koja je stizala iz oslobođenog Nevesinja, u prvom redu su 
snabdevani ranjenici i bolesnici. Glad iscrpljuje snagu i kondiciju boraca, bez 
obzira, što ne vrše pokrete, niti vode borbu. Od naroda se nije imalo šta 
dobiti, jer je kraj bio siromašan i pasivan, a ovim pravcem mnogo je jedinica 
prošlo i ono što je narod mogao dati dao je njima. </span><span lang="EN-GB">Borci 
slabe i kopne kao sneg. </span><span lang="DE" style="mso-ansi-language:
DE">Politička linija kod naroda se morala očuvati. </span><span lang="EN-GB">Samovoljno 
se ništa nije smelo uzeti.</span></p>
<p class="MsoNormal"><span lang="EN-GB">Jednoga dana komandir je podelio četi 
opanka od izrezane kože i oputu, da ih naprave i pripreme se za eventualni 
pokret. </span><span lang="DE" style="mso-ansi-language:DE">Idućeg dana nije 
bilo opanaka ni opute. Borci su ih na vatri ispekli i pojeli.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Dva borca 2. 
čete 3. bataljona najoštrije su osuđeni i kažnjeni pred strojem čitave 
brigade zbog toga, što su samovoljno uzeli nekoliko krompira i kukuruza. </span><span lang="EN-GB">Bila 
je to teška osuda. Kažnjavanju pred strojem čitave brigade ove dvojice 
prisustvovala je i 3. četa. Znao sam da se borci nisu slagali sa ovakvom 
kaznom, ali kad je već sve bilo gotovo i kazna izvršena, borcima je trebalo 
objasniti pravilnost odluke vojnog suda.</span></p>
<p class="MsoNormal"><span lang="EN-GB">Naveče, je sazvan sastanak četne 
partijske ćelije. </span><span lang="DE" style="mso-ansi-language:DE">Diskusija 
je bila živa. Svi članovi Partije su učestvovali u diskusiji, što ranije 
nije bio običaj. Sastanak je trajao preko tri sata, a kad je završen, sve je 
izgledalo normalno i dobro pripremljeno. Na izlazu iz sobe, komandira čete je 
sačekao Đokina. Na pitanje, zašto ne spava, Đokina<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a> 
je odgovorio:<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Čekam tebe, druže komandire. Četa spava i sve je u redu. Hajde, pođi 
sa mnom da nešto pogledaš, da ti nešto kažem.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">Đokinin 
poziv je komandiru odmah izgledao sumnjiv i predosećao je da su napravili neku 
komediju. Đokina je išao pred komandirom u jednu kuću gde nije bilo boraca. 
Na drvenom stoliću hrpa naguljenih krompira — kuvanih, a pored njih dve 
drvene zdelice pune sira i kajmaka.<o:p>
</o:p>
</span></p>
<p class="MsoNormal" style="margin-top:1.0pt"><span lang="DE" style="mso-ansi-language:
DE">— To smo ostavili za tebe i drugove koji ste bili na sastanku — reče Đokina.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Komandir je 
iznenađeno gledao Đokinu, kad ovaj nastavi: Pronašli smo trap krompira, kačicu 
skorupa i sira, nahranili četu i ona se sad odmara. To smo ostavili vama ako hoćete 
da jedete. </span><span lang="EN-GB">A ako nećete, mi ćemo pojesti i ovo, pa 
neka nas site a ne gladne streljaju.</span></p>
<p class="MsoNormal" style="margin-top:2.0pt;line-height:91%"><span lang="DE" style="mso-ansi-language:DE">Komandiru 
se misli prelamaju u glavu. Onu dvojicu osudismo za nekoliko krompira, a moja četa 
skuvala i pojela oko 100 kg. Pa tu je još i kačica kajmaka i sira. Šta će 
biti kad domaćin sutra zakuka i pođe u štab brigade? </span><span lang="EN-GB">Kako 
se sad opravdati kod Save Brkovića i ostalih drugova?</span></p>
<p class="MsoNormal" style="line-height:91%"><span lang="EN-GB">Komandir se 
vrati kod drugova, koji još razgovaraju i čekaju da vide zašto ga je Đokina 
zvao i reče:</span></p>
<p class="MsoNormal" style="margin-top:1.0pt;line-height:91%"><span lang="EN-GB">— 
Drugovi, sastanak nam je uspeo. Nije potrebno nikakvo objašnjenje ili ubeđivanje. 
Četa je u redu i mirno spava.</span></p>
<p class="MsoNormal" style="line-height:91%"><span lang="EN-GB">Bleda lica 
drugova posmatrala su komandira. Bilo im je jasno da je četa učinila što ne 
valja. Komandir im sve ispriča, šta se dogodilo i na šta ih Đokina poziva.</span></p>
<p class="MsoNormal" style="margin-top:3.0pt"><span lang="EN-GB">Boži Jeličiću 
se ote nekoliko reči:</span></p>
<p class="MsoNormal" style="line-height:91%"><span lang="EN-GB">— Svršeno je. 
Kad se sazna za ovu bruku, niko nas spasiti neće.</span></p>
<p class="MsoNormal" style="line-height:91%"><span lang="EN-GB">— Nema šta da 
razmišljamo — kaže komandir. — Hajdemo da pojedemo ono što su nam 
ostavili, a onda ćemo misliti i dogovarati se šta da radimo. Odgovarati 
svakako moramo iako nismo sa njima bili.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal"><span lang="HR" style="mso-ansi-language:HR">— </span><span lang="DE" style="mso-ansi-language:DE">Kako</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">tako</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">ne</span><span lang="HR" style="mso-ansi-language:HR">š</span><span lang="DE" style="mso-ansi-language:DE">to</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">mo</span><span lang="HR" style="mso-ansi-language:HR">ž</span><span lang="DE" style="mso-ansi-language:
DE">e</span><span lang="HR" style="mso-ansi-language:HR">š </span><span lang="DE" style="mso-ansi-language:DE">pomisliti</span><span lang="HR" style="mso-ansi-language:
HR">, </span><span lang="DE" style="mso-ansi-language:DE">a</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">kamoli</span><span lang="DE" style="mso-ansi-language:HR"> </span><span lang="DE" style="mso-ansi-language:DE">kazati</span><span lang="HR" style="mso-ansi-language:HR"> 
— </span><span lang="DE" style="mso-ansi-language:
DE">re</span><span lang="HR" style="mso-ansi-language:HR">č</span><span lang="DE" style="mso-ansi-language:DE">e</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">Bo</span><span lang="HR" style="mso-ansi-language:HR">ž</span><span lang="DE" style="mso-ansi-language:
DE">o</span><span lang="HR" style="mso-ansi-language:HR">.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Drugovi, 
ja idem da jedem, a vi kako hoćete. Mi izolavani od čete ne možemo biti. Za 
sve što cela četa učini, mi moramo biti odgovorni, pa smo odgovorni i za ovo 
što su večeras učinili, odgovori komandir drugovima koji su ga nemo 
posmatrali.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Iako teška 
srca, ostali članovi KPJ, sem Laze i Bože, pošli su za komandirom. Teške 
misli morile su sve drugove pred odgovornošću do koje ih je četa dovela. Kako 
sutra umiriti vlasnika pojedenih krompira, kajmaka i sira? Kako sačuvati da se 
ništa o ovome ne dozna u štabu brigade?<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Iako smo bili gladni nisu nam prijali ni krompir ni sir. Danas smo osudili 
na smrt dva druga što su uzeli nekoliko krompira. Četu streljati neće ali 
njenu komandu mogu, u najboljem slučaju komandira. Ako se ovo dozna onda će i 
koze izaći na vidjelo? </span><span lang="EN-GB">Mogu trasformirati i partijsku 
organizaciju i četu? Prekršaj je težak a posledice još teže. Valjalo je nešto 
činiti. Komandir je pozvao kurira i izašao, a kad se kroz sat vremena vratio 
pozvao je Đokinu i naredio mu da pozove komandire vodova. </span><span lang="DE" style="mso-ansi-language:DE">Kad 
su ovi stigli komandir poče:<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Slušajte, drugovi, vi ste provalili trap, pojeli krompir, kajmak, legli 
da spavate, a niste razmišljali kako ćete sutra odgovarati. Kako ćete umiriti 
vlasnika kad počne da kuka? </span><span lang="EN-GB">Dižite četu, sem kuvara 
i bolesnih. Odmah krećemo u akciju, protuvrednost se vlasniku vratiti mora i 
umiriti ga, da nikom ništa ne kazuje. Štab bataljona se složio da pođemo u 
akciju.</span></p>
<p class="MsoNormal" style="line-height:91%"><span lang="EN-GB">Četa je krenula 
prema Konjicu u akciju u kojoj smo došli do nešto plena. Vraćajući se u selo 
dogovoreno je da Đokina uruči domaćici jedno ćebe i jedno šatorsko krilo 
kao poklon i da preuzme na sebe svu brigu oko njenog &quot;neutralisanja&quot;. 
I kad je ona ustala Đokina ju je sačekao, raspitivao<span style="mso-spacerun:
yes">&nbsp; </span>kako je spavala, požali se da je umoran i ne naspavan jer je 
cjela četa bila u akciji u kojoj je pobila švabe i ustaše, &quot;sve same 
koljaše&quot; i na kraju joj dao pripremljene darove, kojima se ona jako 
obradovala.</span></p>
<p class="MsoNormal" style="line-height:91%"><span lang="EN-GB">Videći vedro 
lice svoje domaćice Đokina upotrebi i poslednje adute:</span></p>
<p class="MsoNormal" style="text-indent:13.0pt;line-height:91%"><span lang="EN-GB">— 
I moja majka se muči sa djecom i golotinjom, pa velim kad već njima ne mogu 
pomoći bar da za tebe nešto učinim. </span><span lang="DE" style="mso-ansi-language:
DE">A gledam te od neki dan pa kao da nju vidim. Ista si kao ona — veze Đokina, 
baka se osmjehuje, a mi krišom cenimo reakciju i posledice.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">Đokina 
i baka su se rastali. Ona je odnela da skloni dragoceni poklon, ali Đokina je 
ne skida sa oka. A kad je ona ubrzo otkrila da joj je trap otvoren i kačica 
prazna, počela je kukati, a Đokina je već bio pored nje i počeo je tješiti:<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">— 
Neko je iskoristio dok smo mi bili noćas odsutni i porobio te. Ne bi oni to 
smeli učiniti da smo mi tu bili. To su lopovi i pljačkaši koji su tebe oštetili 
ali koji i nas hoće da ocrne i obrukaju — udario Đokina na staričinu slabu 
stranu i brzo je smirio. Mi smo se prema našoj domaćici odnosili krajnje pažljivo, 
a ona je ćutala, plašeći se da bruka ne padne na nas, uvjerena da je krompir 
i kajmak neko drugi pojeo.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">Sastanak 
naše ćelije je uspio. Starici smo štetu nadoknadili, a četu smo spasli bruke 
i kritike. Jedino su Božo i Lazo štetovali, jer su ostali bez večere.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Ilija RADULOVIĆ</span>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:footnote" lang="EN-GB" class="MsoFootnoteReference">[1]</span></a><span lang="DE" style="mso-ansi-language:DE"> 
    Đorđe Babić Đokina, sada kao penzioner i teški invalid živi u Novom 
    Sadu.<o:p>
    </o:p>
    </span></p>
  </div>
</div>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_59.htm"><b>Prethodni dokument</b></a></TD>
<TD><a href="31_61.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

