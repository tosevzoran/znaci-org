<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_216.htm"><b>Prethodni dokument</b></a></TD>
<TD><a href="4_14_4_218.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 9</strong></p>
<p align="center"><strong>IZVEŠTAJ EUGENA ŠOŠTARIĆA, OFICIRA ZE VEZU 
IZ-BEGLIČKE JUGOSLOVENSKE VLADE SA SAVEZNIČKOM KOMANDOM ZA SREDOZEMLJE, OD 20. 
OKTOBRA 1944. PREDSEDNIKU VLADE O PREGOVORIMA SA PREDSTAVNICIMA MORNARICE NOVJ1</strong></p>
<p>Kapetan korvete Eugen Soštarić Oficir za vezu sa brit. Mornaricom AFHQ</p>
<p>Pregovori na Visu.</p>
<p>GOSPODINU PRETSJEDNIKU KRALJEVSKE VLADE</p>
<p>U vezi moga usmenog referata g. Pretsedniku kr. Vlade na dan 18. Oktobra o.g. 
pregovorima vođenim sa pretstavni-cima Partizanske Mornarice dostavljam u produženju 
i pismeni izveštaj. Pregovori vođeni su 5. i 6. oktobra na Visu.</p>
<p>Četvrtak 5. Oktobar 1944. g.</p>
<p>U Komižu stigao sam oko 11 sati u pratnji kap. korvete Montgomerva od Brit. 
Kr. Morn. Nakon što smo stupili u telefonsku vezu sa Štabom Partizanske 
Mornarice i utvrdili sastanak krenuo sam za Vis u pratnji kap. korv. Mongomerva 
i por. boj. br. Gilesa od Brit. Kr. Mornarice i puk. Prerado-vića2 od 
Partizanske Mornarice. U Visu sačekali su nas gene-ralmajor Černi,3 politički 
komesar Nikola4 i potpuk. Renčelj,5 sa kojima su vođeni pregovori.</p>
<p>Otvarajući diskusiju izneo sam uslove pom. dela Casert-skog sporazuma, 
instrukcije primljene od g. Pretsednika Kr. Vlade pre nego što sam krenuo iz 
Londona, predlog Maršala Jugosl. g. Josipa Broza — Tita za postavljanje kap. 
boj. br. Kerna6 kao komandanta obiju mornarica i zajedničkog štaba (sporazum 
Min. g. Gavrilovića sa Načel. Štaba adm. Cunning-hama kap. b. b. Laingom) a 
takođe i dobru volju i želju Kr. Vlade i Kr. Mornarice da pomognu borbu 
partizana protiv zajedničkog neprijatelja.</p>
<p>Diskutujući gornje sa generalmajorom Cernijem i polit. komesarom Nikolom 
dobio sam sledeće impresije:</p>
<p>a)&nbsp; Pretstavnici Partizanske Mornarice nisu dovoljno upoznati sa sadržajem 
Casertskog ugovora,</p>
<p>b)&nbsp; Nisu bili informirani o postavljanju kap. b. b. Kerna kao zajed. 
Komandanta ni o uspostavljanju zajedničkog štaba.</p>
<p>Kao protivpredloge za saradnju sa njima oni su postavili sledeće traženja:</p>
<p>1.&nbsp; Pošto Kr. Mornarica nije stigla odmah posle Casertskog sporazuma 
partizane više ne interesuje pomorski deo istog,</p>
<p>2.&nbsp; Operativna komanda da bude isključivo partizanska što ne bi sprečavalo 
usku saradnju sa savezničkim pomorskim snagama. Ova saradnja treba da se 
ostvari preko oficira za vezu,</p>
<p>3.&nbsp; Kr. Mornarica treba da skine grb sa zastave a da partizani ne 
skidaju zvezdu,</p>
<p>4.&nbsp; Uniforma i amblemi osoblja kr. Mornarice može ostati kao do sada, i</p>
<p>5.&nbsp; Ništa im nije poznato o objedinjavanju komande, a kako oni već 
imaju svoj štab nije potreban ni zajednički štab.</p>
<p>U diskusiji ovih uslova izneo sam sledeće:</p>
<p>ad 1) Casertski sporazum učinjen je tek u Augustu o.g. i prema njemu jedan 
oficir za vezu treba da bude postavljen kod adm. Cunnighama sporazumno od obih 
strana. Kako gen.Velebit nije biio u Londonu ništa nije moglo biti učinjeno do 
njegovog povratka. Čim je došlo do pristanka obiju strana bio sam odmah 
postavljen za oficira za vezu i hitno upućen iz Londona. Svako dalje 
zadocnjenje bilo je zbog lošeg vremena. U svakom slučaju objedinjavanje ili 
saradnja dviju mornarica ne može se izvršiti bez prethodnih diskusija i u 
nekoliko dana. Ne priznavanje učinjenih ugovora pak dovesti će samo do još većeg 
zatezanja i odlaganja momenta saradnje protiv neprijatelja.</p>
<p>ad 2) U Casertskom ugovoru naročito je naglašeno da operativna komanda 
ostaje britanska. Ovo je u interesu svih savezničkih snaga koje se bore na 
istom teatru rata i sve pomorske snage (Američke, Francuske, Italijanske i Grčke) 
u ovom teatru rata operišu pod komandom Glavnog komandanta Sredozemlja. Isti 
ima mnogo bolji pregled nad celokupnom situacijom i može korisnije upotrebiti 
brodove prema potrebama u raznim rajonima a upućivati snabdevanje gde je 
najpotrebnije, što naravno pomaže skraćivanje rata i u interesu je svih 
Saveznika.</p>
<p>ad 3) U Casertskom ugovoru tačno je naznačeno da obe mornarice plove pod 
istom zastavom i to plavo — belo — crvenom bez ikakovih oznaka (grba ili 
zvezde). Potpuno razu-mem i poštujem želju partizana da ne menjaju zastavu pod 
kojom su se borili, ali to isto trebalo bi dozvoliti u tom slučaju i Kr. 
Mornarici. Ratna zastava Kr. Mornarice nje bila zloupotrebljavana ni od koga u 
borbi protiv partizana ili u saradnji sa neprijateljem, već je jedino vijana na 
brodovima koji su radili protiv nprijatelja i za Saveznike. Pored toga napomenuo 
sam da britanska mornarica nije tražila promenu zastave čak ni od Italijanske 
ili Vichy-mornarice, protiv koje se stvarno borila u ovom ratu. Ako samo kr. 
Mornarica treba da menja svoju zastavu — protivno ugovoru — bilo bi to 
nepotrebno i suvišno poniženje. Ovakove stvari mogu se lako urediti ustavnim 
putem kada bude zemlja oslobođena i kada budu uspostavljene odgovorne vlasti za 
to i ne treba da sprčavaju saradnju u borbi.</p>
<p>ad 5) O tome saznao sam tek kada sam stigao u Casertu. Postavljanje kap. boj. 
broda Kerna usledilo je na traženje Maršala Jugoslavije g. Tita a preko 
Ministra Spoljnih poslova g. Gavrilovića.</p>
<p>Kod zaključenja diskusije upozorio sam pretstavnike Partizana da su njihova 
traženja uslovi za kapitulaciju a ne uslovi saradnje, da nisu u skladu sa 
Casertskim ugovorom i radi toga će odložiti momenat kooperacije, a takođe 
podvukao sam i važnost održavanja zaključenih ugovora. Generalmajor Cerni i 
polit, komesar Nikola rekli su da će se o prednjem posavetovati sa delom 
Glavnog Štaba koji je ostao na Visu i dati definitivan odgovor sledećeg dana.</p>
<p>Petak 6. Oktobra 1944. g.</p>
<p>Pregovori produženi su u petak 6. oktobra u Komiži, a u prisustvu istih 
lica kao dan ranije ali bez potpuk. Renčelja. Ponovno je prodiskutovano isto 
kao i prošlog dana a pretstav-nici Partizana dodali su pored ranijih još dva 
uslova, i to:</p>
<p>a)&nbsp; Kr. Mornarica da menja ime u Mornaricu Narodno--Oslobodilačkog 
Pokreta i da se potpuno uključi u partizansku mornaricu, i</p>
<p>b)&nbsp; Svako ko želi da stupi u Partizansku Mornaricu biće dobro došao.</p>
<p>Posle diskusije zapitao sam da li su sve prednje tačke uslovi za kooperaciju 
između obih mornarica. Odgovoreno mi je da to nisu zapravo uslovi već više mišljenje 
Štaba Partiz. Mornarice o bazi na kojoj bi trebalo provesti saradnju kao i da 
Maršal g. Tito jedini može da odluči drugačije.</p>
<p>Nakon završenih pregovora rekao sam da nemani nika-kova ovlaštenja da 
pristanem na njihova traženja, jer su instrukcije koje sam primio od mojih 
pretpostavljenih drugoja-čije, kao i da ću njihove zahteve saopštiti g. 
Pretsedniku Kr. Vlade. Upozorio sam ih da bi, po mom mišljenju, sa dobrom 
voljom na obe strane mogli dovesiti do najskorije saradnje pridržavajući se 
Casertskog ugovora kao i žaljenje da će uslovi koji nisu u skladu sa ugovorom 
dovesti do odugovlačenja zajedničke borbe protiv neprijatelja.</p>
<p>Napominjem da sam od strane pretstavnika Partizanske Mornarice bio srdačno 
primljen i da su pregovori vođeni u prijateljskom tonu.</p>
<p align="center">Prednje dostavljam s molbom na nadležnost.</p>
<p align="center">Caserta 20. Okt. 1944. g.</p>
<p align="center">Oficir za vezu kod Gl. Komandanta</p>
<p align="center">Sredozemlja, Kapetan korvete:</p>
<p align="center"><strong>Eug. A. Soštarić</strong></p>
<p>1Original (pisan na mašini, latinicom) u Arhivu VII, AEV, k. 196, reg. br. 
14/9. Na poleđini dokumenta je otisnut četvrtasti pečat: »Kraljevina 
Jugoslavija — Pretsedništvo Ministarskog saveta — Kabinet« sa brojem i 
datumom prijema (Str. pov. br. 423, London, 11. XII. 1944) kao i zabeleška: »G. 
Pretsjednik video i govorio sa gen. Velebitom. U akta. 22. X. 44. Bari.«</p>
<p>2Ivan.</p>
<p>3Josip.</p>
<p>4Randić.</p>
<p>5Kazimir.</p>
<p>6Ivan.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_216.htm"><b>Prethodni dokument</b></a></TD>
<TD><a href="4_14_4_218.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
