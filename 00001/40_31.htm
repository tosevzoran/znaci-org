<html>
<head>
<meta http-equiv="Content-Type" content="text/html; charset=utf-8">

<title>Jozo Tomasevich: CETNICI U DRUGOM SVJETSKOM RATU 1941-1945</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jozo Tomasevich: CETNICI U DRUGOM SVJETSKOM RATU 1941-1945</b><br>


<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_30.htm"><b>Prethodni dokument</b></a></TD>
<TD><a href="40_32.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3 style="text-indent:10.0mm"><span lang="HR" style="mso-ansi-language:HR">POČECI 
ČETNIČKOG POKRETA U RATU<o:p>
</o:p>
</span></h3>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Jezgra 
koja je kasnije prerasla u četnički pokret otpora sastojala se od male grupe 
oficira, podoficira i vojnika jugoslavenske kraljevske vojske, skoro isključivo 
Srba, koji su odbili da se predaju na svojim položajima u blizini Doboja, u 
sjevernoj Bosni, u vrijeme sloma jugoslavenske vojske sredinom aprila 1941. Pod 
vodstvom generalštabnog pukovnika Dragoljuba-Draže Mihailovića, koji je u 
vrijeme sloma bio zamjenik načelnika štaba jugoslavenske Druge armije, ti su 
se ljudi povukli u brda. (Njihov cilj bio je da se povuku u planinsku unutrašnjost 
Srbije gdje su se nadali pronaći druge dijelove jugoslavenske vojske kojima bi 
se pridružili i nastavili borbu protiv neprijatelja. Tokom slijedećih tjedana 
ta se je grupa kretala najprije jugoistočno, a zatim istočno prema Srbiji. 
Putem su je sastale i pridružile joj se neke omanje i raštrkane grupe vojnika, 
ali nisu našli ni čuli za neku jedinicu jugoslavenske vojske koja bi u 
planinama pružala otpor. U prvih nekoliko dana odstupanja tu su grupu napali 
neki njemački odredi, a kasnije, nakon prelaska u Srbiju, i neki žandari.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Na 
dan 28. aprila bilo ih je osamdesetak, ali tokom slijedećih nekoliko dana 
Mihailovića je napustio određen broj oficira i vojnika, bojeći se teškoća i 
neizvjesnosti. On sam poslao je dio svojih ljudi na područje planine Rudnik, s 
naredbom da se sastanu desetak dana kasnije. Tako je Mihailović, kad je njegova 
grupa došla do pastirskih koliba na Ravnoj Gori (područje pašnjaka na 
zapadnim padinama planine Suvobora, na visini od oko 610 metara, otprilike na 
pola puta između Valjeva i Čačka u zapadnoj Srbiji) imao sa sobom samo sedam 
oficira i dvadeset četiri podoficira i vojnika. Jedan oficir. Hrvat, otišao je 
nakon par dana i kasnije se pridružio Ljotiću.<sup>17</sup> Između trenutka 
kad je Mihailovićeva grupa shvatila da ne postoje nikakvi ostaci jugoslavenske 
vojske koji se bore u planinama unutrašnjosti, i prvih dana na Ravnoj Gori, ona 
se suočila s dilemom: da li se sa zakašnjenjem predati okupacionim vlastima i 
vjerojatno biti najoštrije kažnjen, ili postati jezgra pokreta otpora. 
Mihailović i njegovi ljudi odabrali su drugu alternativu i tako su počeli 
egzistirati kao vrlo sporan pokret otpora u Jugoslaviji.<sup>18</sup> Ti su 
vojnici na Ravnoj Gori osnovali svoj štab i središte akcija; otud i ime 
Ravnogorski pokret - ime koje su četnici rabili i </span><span lang="DE" style="mso-ansi-language:DE">jo</span><span lang="HR" style="mso-ansi-language:
HR">š ga uvijek često rabe. Jedan bivši četnički komandant navodi slijedeće 
razloge za Mihailovićevu odluku da središte organizacije bude na Ravnoj Gori:<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">17 
Mešković, »Od Bosne do Ravne Gore«, str. 29.<span style="letter-spacing:-.3pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">18 
O četničkom pokretu tokom drugog svjetskog rata i o njegovom vodi generalu Draži 
Mihailoviću postoji obimna literatura. Od djela samih bivših četnika i 
njihovih inozemnih simpatizera, navodim, kao vjerojatno najvažnije, slijedeće: 
dva sveska članaka i sjećanja koja je izdao Radoje L. Knežević pod naslovom <i>Knjiga 
o Dra\i, </i>a napisali su ih četnički veterani ili vatreni četnički pristaše; 
ta dva sveska pokazuju sve nedostatke i pristranost takvih djela, ali su ipak važan 
izvor informacija, osobito za ranu fazu pokreta. Slične mane i predrasude 
vidljive su također i u seriji članaka Radoja Kneževića, pod zajedničkim 
naslovom »Jugoslovenska vlada i Draža Mihailović«, koja je objavljena u šest 
brojeva londonskog časopisa <i>»Poruka«, </i>između novembra 1952. i 
novembra 1954, i u dvije publikacije Radojeva brata, potpukovnika Zivana L. Kneževića: 
</span><i><span style="font-size:7.0pt">Why</span><span style="font-size:7.0pt;
mso-ansi-language:HR"> </span><span style="font-size:7.0pt">the</span><span style="font-size:7.0pt;mso-ansi-language:HR"> 
</span><span style="font-size:7.0pt">Allies</span><span style="font-size:7.0pt;
mso-ansi-language:HR"> </span><span style="font-size:7.0pt">Abandoned</span><span style="font-size:7.0pt;mso-ansi-language:HR"> 
</span><span style="font-size:7.0pt">the</span><span style="font-size:7.0pt;
mso-ansi-language:HR"> </span><span style="font-size:7.0pt">Yugoslav</span><span style="font-size:7.0pt;mso-ansi-language:HR"> 
</span><span style="font-size:7.0pt">Army</span><span style="font-size:7.0pt;
mso-ansi-language:HR"> </span><span style="font-size:7.0pt">oj</span><span style="font-size:7.0pt;mso-ansi-language:HR"> 
</span><span style="font-size:7.0pt">General</span><span style="font-size:7.0pt;
mso-ansi-language:HR"> </span><span style="font-size:7.0pt">Mihailovich</span><span style="font-size:7.0pt;mso-ansi-language:HR"> 
</span></i><span lang="HR" style="font-size:7.0pt;mso-ansi-language:HR">i </span><i><span style="font-size:7.0pt">General</span><span style="font-size:7.0pt;
mso-ansi-language:HR"> </span><span style="font-size:7.0pt">Mihailovich</span><span style="font-size:7.0pt;mso-ansi-language:HR"> 
</span><span style="font-size:7.0pt">and</span><span style="font-size:7.0pt;
mso-ansi-language:HR"> </span><span style="font-size:7.0pt">U</span><span lang="HR" style="font-size:7.0pt;mso-ansi-language:HR">.</span><span style="font-size:7.0pt">S</span><span lang="HR" style="font-size:7.0pt;
mso-ansi-language:HR">.</span><span style="font-size:7.0pt">S</span><span lang="HR" style="font-size:7.0pt;mso-ansi-language:HR">.</span><span style="font-size:7.0pt">R</span><span style="font-size:7.0pt;mso-ansi-language:
HR"> </span></i><span lang="HR" style="font-size:7.0pt;mso-ansi-language:HR">(obje 
1945). Otprilike u istu kategoriju spadaju i četiri Topalovićeve knjige: <i>Pokreti 
narodnog otpora u Jugoslaviji 1941 - 1945 </i>(1958), <i>Kako su komunisti 
dograbili vlast u Jugoslaviji </i>(1964), <i>Borba ^a budućnost Jugoslavije </i>(1967), 
i <i>Srbija pod Dravom </i>(1968), te Fotićeva knjiga </span><i><span style="font-size:7.0pt">The</span><span style="font-size:7.0pt;
mso-ansi-language:HR"> </span><span style="font-size:7.0pt">War</span><span style="font-size:7.0pt;mso-ansi-language:HR"> 
</span><span style="font-size:7.0pt">We</span><span style="font-size:7.0pt;
mso-ansi-language:HR"> </span><span style="font-size:7.0pt">Lost</span><span lang="HR" style="font-size:7.0pt;mso-ansi-language:HR">. 
</span></i><span lang="HR" style="font-size:7.0pt;mso-ansi-language:HR">Ostala 
upotrebljiva djela su: Martin, </span><i><span style="font-size:7.0pt">Ally</span><span style="font-size:7.0pt;mso-ansi-language:HR"> 
</span><span style="font-size:7.0pt">Betrayed</span><span lang="HR" style="font-size:
7.0pt;mso-ansi-language:HR">; </span></i><span lang="HR" style="font-size:7.0pt;
mso-ansi-language:HR">Seitz, <i>Mihailović: </i></span><i><span style="font-size:7.0pt">Hoax</span><span style="font-size:7.0pt;
mso-ansi-language:HR"> </span><span style="font-size:7.0pt">or</span><span style="font-size:7.0pt;mso-ansi-language:HR"> 
</span><span style="font-size:7.0pt">Hero</span><span lang="HR" style="font-size:7.0pt;
mso-ansi-language:HR">?; </span></i><span lang="HR" style="font-size:7.0pt;
mso-ansi-language:HR">Lazitch, </span><i><span lang="DE" style="font-size:7.0pt;
mso-ansi-language:DE">La</span><span lang="HR" style="font-size:7.0pt;
mso-ansi-language:HR"> tragedie </span><span lang="DE" style="font-size:
7.0pt;mso-ansi-language:DE">du</span><span lang="HR" style="font-size:
7.0pt;mso-ansi-language:HR"> General Mihailovitch; </span></i><span lang="HR" style="font-size:7.0pt;mso-ansi-language:HR">Sergije 
M. Živanović: <i>Đeneral Mihailović i njegovo delo; </i>Vučetić, <i>Građanski 
rat u Crnoj Gori 1941 - 1945; </i>i Vukčević, <i>Na strašnom sudu. </i>Kompletan 
broj časopisa <i>Glasnik SIKD »Njegoš« </i>(koji u Chicagu objavljuju četnički 
emigranti) za juni 1966. posvećen je Mihailoviću.<span style="letter-spacing:-.3pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">Za 
mišljenje o četnicima onih Srba u emigraciji koji su tokom rata bili na strani 
Ljotića i generala Nedića, vidi Karapandžić, <i>Građanski rat u Srbiji 1941 
-1945, </i>i Krakov, <i>General </i></span><i><span style="font-size:7.0pt">Milan</span><span lang="HR" style="font-size:7.0pt;mso-ansi-language:HR"> 
Nedić. </span></i><span lang="HR" style="font-size:7.0pt;mso-ansi-language:HR">Za 
mišljenje hrvatskih ekstremista o Mihailoviću vidi Omrčanin, <i>Istina o 
Dra^i Mihailoviću.</i></span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">Za 
službeno tumačenje jugoslavenskih komunista o četničkom pokretu i njegovoj 
djelatnosti u drugom svjetskom ratu vidi (pod Jugoslavija) Savez udruženja 
novinara, </span><i><span style="font-size:7.0pt">The</span><span style="font-size:7.0pt;
mso-ansi-language:HR"> </span><span style="font-size:7.0pt">Trial</span><span style="font-size:7.0pt;mso-ansi-language:HR"> 
</span><span style="font-size:7.0pt">of</span><span lang="HR" style="font-size:7.0pt;
mso-ansi-language:HR"> Dragoljub - Dra\a Mihailović; Dokumenti o izdajstvu 
Dra%e Mihailovića, </span></i><span lang="HR" style="font-size:7.0pt;mso-ansi-language:
HR">sv. I i <i>Suđenje članovima političkog i vojnog rukovodstva organizacije 
Dra^e Mihailovića. </i>Vidi također Mi. Mić. (Miloš Minić) »Četnici u 
Drugom svetskom ratu«, <i>Enciklopedija Jugoslavije 11.</i></span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">U 
zasebnu kategoriju spada publikacija: </span><span style="font-size:7.0pt">Allied 
Force, Mediterranean Headquarters, <i>The </i></span><i><span lang="HR" style="font-size:7.0pt;
mso-ansi-language:HR">Četniks: </span><span style="font-size:7.0pt">A Survey of 
</span><span lang="HR" style="font-size:7.0pt;mso-ansi-language:
HR">Četnik </span><span style="font-size:7.0pt">Activity in Yugoslavia, April 
1941-July </span><span lang="HR" style="font-size:7.0pt;mso-ansi-language:
HR">1944. </span></i><span style="font-size:7.0pt">Ova</span><span lang="HR" style="font-size:7.0pt;mso-ansi-language:HR"> 
knjiga bazira se na izvještajima britanskih oficira za vezu kod Mihailovićevih 
i Titovih snaga, raznim izvještajima koje su Britancima dali četnički i 
partizanski oficiri, na anketiranju raznih ljudi koji su nešto znali o ratnoj 
situaciji u Jugoslaviji, na pisanju jugoslavenske kvislinške štampe i na 
kopijama Mihailovićevih izvještaja emigrantskoj vladi koji su bili slani 
britanskim kanalima.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">Za 
početke oružanog otpora u Srbiji 1941. i pokušaje partizansko-četničke 
suradnje te njihov kasniji sukob u interpretaciji jednog od jugoslavenskih 
historičara, vidi dva Marjanovićeva djela: »Prilozi istoriji sukoba između 
narodnooslobodilačkog pokreta i četnika Draže Mihailovića u Srbiji 1941.« i 
<i>»Ustanak i narodnooslobodilački pokret u Srbiji 1941.«</i></span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">Ostali 
objavljeni materijali, mikrofilmovi njemačkih i talijanskih ratnih dokumenata i 
zbirke dokumenata u raznim arhivima, bit će navedeni u <span style="letter-spacing:
.8pt">daljnjim</span> bilješkama.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Homogenost 
stanovništva i njegov jasan nacionalni i demokratski </span>stav<span lang="HR" style="mso-ansi-language:
HR">; ispresecanost i zaklonjenost terena u odnosu na komunikacije i velika 
naselja kroz koja su se kretale okupatorske jače snage; relativna blizina važnijim 
centrima, naročito prestonici, i manje-više središnji položaj u odnosu na državnu 
celinu; odlično poznavanje terena, na kome je Draža Mihailović još kao mlad 
potporučnik 1914. godine učestvovao sa svojim vodom u pobedonosnoj . 
Suvoborskoj ofanzivi.<sup>19</sup></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">19 
Vučković, »Ustanak u Zapadnoj Srbiji«, str. 129.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Većina 
Mihailovićevih sljedbenika i većina njegovih domaćih i stranih pristalica, 
kao i mnogi nedovoljno obaviješteni ljudi, tvrde da je to bila prva gerilska 
snaga protiv Osovine u Evropi, koja je prethodila pojavi jugoslavenski 
orijentiranih partizana predvođenih komunistima.<sup>20</sup> Ta tvrdnja je 
istinita samo ukoliko se prihvati da jednostavno otići u brda znači početak 
gerilskog pokreta. No, ako pod gerilskim pokretom podrazumijevamo političku i 
vojnu organizaciju relativno velikog broja ljudi i oružane operacije koje se 
manje ili više trajno i s odlučnošću izvode, tada to sigurno nije točno. 
Jer Mihailović je sa svojih pedeset do šezdeset ljudi (uključujući tu i one 
koje je poslao na područje Rudnika) jedva bio spreman otpočeti s gerilskim 
operacijama ili potaknuti sveopći ustanak u Srbiji, pet ili šest tjedana nakon 
dolaska na Ravnu Goru; o drugim dijelovima zemlje da se i ne govori. Pišući o 
Mihailovićevoj odluci da ode u brda, Vučković tvrdi:<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">»Sledećeg 
dana (15. aprila) Vrhovna komanda izdaje naredbu o obustavi neprijateljstava. 
Mihailović odbija da naređenje izvrši. Naprotiv, on se odlučuje da krene ka 
Srbiji, u nadi da će naići na neki nerazbijeni </span>front<span lang="HR" style="mso-ansi-language:
HR"> ili organizovan otpor i sa ljudstvom mu se priključiti.«<sup>21</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Isto 
je Mihailović izjavio pukovniku Robertu H. </span>McDowellu<span lang="HR" style="mso-ansi-language:HR">, 
vodi posljednje američke vojne misije, koja je od kraja augusta do 1. novembra 
1944. boravila u njegovom štabu.<sup>22</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">20 
Radoje Knežević, »Počeci pokreta otpora«, str. 13, gdje se navodi da je sam 
Mihailović označio 15. april, dan kad je odlučio da se ne preda Nijemcima, 
kao početak svog gerilskog otpora. Knežević ga datira 23. aprila, kad je 
Mihailovićeva grupa navodno uništila jedan most - to jest, od prvog četničkog 
akta sabotaže.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">21 
Vučković, »Ustanak u zapadnoj Srbiji«, str. 128.<span style="letter-spacing:-.45pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">22 
Razgovor s pukovnikom </span><span style="font-size:7.0pt">McDowellom, na 
Stanford University, </span><span lang="HR" style="font-size:7.0pt;mso-ansi-language:HR">19. 
marta 1968.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Znatan 
broj drugih profesionalnih i rezervnih oficira u Srbiji također je odbio 
predaju ili je nekako uspio izbjeći njemačko zarobljavanje sredinom aprila. 
Neki od njih pridružili su se Kosti Pećancu, a mnogo veći broj otišao je na 
Ravnu Goru, čuvši za Dražu Mihailovića i njegovu grupu. Budući da su ti 
ljudi bili uglavnom mlađi po činu, nitko nije dovodio u pitanje Mihailovićevo 
vodstvo. Mnogi, koji su kasnije postali važni četnički komandanti ili važni 
članovi Mihailovićeva štaba — među njima Radoslav Đurić, Boško Todorović, 
Duško Todorović, Sima Uzelac, Aleksandar Mišić, Neško Nedić, Miloš Glišić, 
Zvonimir Vučković, Dragoslav Pavlović, Vučko Ignjatović, Velimir Piletić, 
Siniša Ocokoljić-Pazarac, Ljubomir Jovanović-Patak, Dragutin Keserović, 
Nikola Kalabić, Predrag Raković, Ivan Fregl i </span>Rudolf<span style="mso-ansi-language:HR"> 
</span>Perhinek<span lang="HR" style="mso-ansi-language:
HR"> - došli su Mihailoviću na taj način.<sup>23</sup> Neki, koji su kasnije 
postali značajni komandanti, bili su ranije civili i rezervni oficiri, kao 
Nikola Kalabić i </span><span lang="DE" style="mso-ansi-language:DE">Vojislav</span><span lang="HR" style="mso-ansi-language:HR"> 
Lukačević. Nijemci i Talijani nisu dugo držali u ratnom zarobljeništvu 
oficire jugoslavenske vojske podrijetlom iz Crne Gore, već su ih puštali kućama, 
budući da su Talijani koji su okupirali Crnu Goru imali za taj teritorij 
specijalne planove. Partizanima se u Crnoj Gori pridužio veći dio oficira no 
što je to bio slučaj u Srbiji, ali još ih se mnogo više pridružilo četnicima 
i s vremenom su mnogi od njih postali vodeći četnički komandanti, kao Bajo 
Stanišić, Đorđije Lašić i Pavle Đurišić. Dva Crnogorca koja su se iz 
izbjeglištva vratila s prvom britansko-jugoslavenskom vojnom misijom, major 
Zaharije Ostojić i major Mirko Lalatović, zauzeli su vodeće štabne položaje 
pod Mihailovićem.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">23 
Mešković, »Na Ravnoj Gori«, str. 55. Fregl i Perhinek su bili Slovenci.<span style="letter-spacing:
-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Od 
sredine maja do augusta 1941. glavna se aktivnost Mihailovićevih četnika 
sastojala u procjenjivanju potencijalnog novog ljudstva za njihovu organizaciju, 
popisivanju onih koji su bili voljni odmah prići, i pripremi mobilizacionih 
spiskova onih koje bi se moglo pozvati u danom času, zatim u skupljanju i uređenju 
skrovišta za oružje i municiju, opreme za vezu i druge opreme, te planiranju 
strategije otpora. Iako je prvobitna grupa koja je s Mihailovićem došla iz 
Bosne (i oni oficiri što su im prišli u Srbiji) očekivala da će se angažirati 
u oružanom otporu protiv okupatorske vojske, to nije značilo da su odmah 
planirali borbu: odgađanje je, s njihovog stanovišta, bilo ne samo jedino logično 
i mudro, već pod postojećim uvjetima i neizbježno. Napokon, njih je u početku 
bilo samo nekoliko desetina i tek su počeli izgrađivati svoju organizaciju; 
nisu znali kakvo je opće raspoloženje naroda, a nisu imali ni dovoljno oružja, 
municije i druge potrebne opreme. U stvari je temeljna komponenta njihove 
strategije od početka bila da se organiziraju i sakupe snagu, ali da odgode 
stvarnu oružanu borbu protiv okupatora, sve dok se pod naletom zapadnih 
Saveznika, čije su iskrcavanje u Jugoslaviji očekivali, okupatorske armije ne 
počnu povlačiti.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Ubrzo 
nakon dolaska na Ravnu Goru, Mihailović i njegovi ljudi organizirali su 
komandno mjesto i prozvali se »Četnički odredi jugoslovenske vojske«.<sup>24</sup> 
Ime »četnik« bilo je naravno preuzeto, ali ta gerilska organizacija nije se 
ni u kom smislu zasnivala na predratnom četničkom udruženju ili udruženju 
starih četnika, niti je izrasla iz one Četničke komande jugoslavenske vojske 
koja je stvorena u aprilu 1940. Ipak, Mihailović je svoju organizaciju u određenoj 
mjeri sagradio na dugoj i cijenjenoj borbenoj tradiciji srpskih gerilaca.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">24 
To ime je zatim promijenjeno u »Vojno-četnički odredi«. Kad je Mihailović 
uspostavio kontakt s izbjegličkom vladom i kad je imenovan ministrom vojske, 
mornarice i zrakoplovstva, u januaru 1942, ime je opet promijenjeno u »Jugpslovenska 
vojska u otadžbini« i to su službeno ime četnici nosili do kraja rata. Vidi 
Mi. Mić. str. 581-582. Posljednja promjena imena označila je formalnu promjenu 
Mihailovićeve organizacije od gerilskih formacija u nacionalnu vojsku, 
nasljednika bivše jugoslavenske kraljevske vojske.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Pored 
vojnog štaba na Ravnoj Gori, Mihailović je već u augustu 1941. organizirao </span>Centralni<span style="mso-ansi-language:HR"> 
<span lang="HR">nacionalni.komitet, sastavljen od ljudi koji su imali nekoga 
ugleda u srpskom političkom i kulturnom životu. (Neke od tih osoba bile su članovi 
beogradskog komiteta koji je podržavao Mihailovića). Tri najvažnija člana 
Centralnog nacionalnog komiteta bili su Dragiša Vasić, bivši potpredsjednik 
Srpskog kulturnog kluba i član male Republikanske stranke, dr Stevan Moljević, 
Srbin iz Bosne i advokat, i dr Mladen Žujović, Vasićev advokatski partner i 
član Republikanske stranke. Ti su ljudi dugo vremena sačinjavali Izvršni 
odbor, a Vasića je Mihailović posebno imenovao kao starješinu grupe trojice 
(u kojem su još bili potpukovnik Dragoslav Pavlović i major Jezdimir Dangić) 
koji će ga naslijediti na čelu pokreta ukoliko bi se Mihailoviću nešto 
dogodilo.<sup>25</sup><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">25 
Lazitch, »Iz istorije Ravne Gore«, str. 171. Prema Lazitchu, Vasić je napisao 
historiju ravnogorskog pokreta, ali rukopis nikad nije pronađen.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Centralni 
nacionalni komitet, osobito njegov Izvršni odbor, djelovali su kao Mihailovićevi 
savjetnici u unutrašnjim i vanjsko-političkim pitanjima, a također su održavali 
vezu s pristašama medu stanovništvom Srbije i ostalih područja u kojima su četnici 
bili jaki. Mihailoviću je komitet trebao ne samo zbog očite podrške koju mu 
je pružao, već i zbog političkog i upravnog iskustva njegovih članova. A to 
je bila vrsta iskustva koja je njemu i njegovim oficirima toliko nedostajala.<sup>26</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">25 
Lazitch, »Iz istorije Ravne Gore«, str. 171. Prema Lazitchu, Vasić je napisao 
historiju ravnogorskog pokreta, ali rukopis nikad nije pronađen.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">26 Za više podataka o Centralnom nacionalnom komitetu, vidi </span><i><span style="font-size:7.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:EN-US;mso-fareast-language:EN-US;
mso-bidi-language:AR-SA">The Trial of </span><span lang="HR" style="font-size:
7.0pt;font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:HR;mso-fareast-language:EN-US;mso-bidi-language:AR-SA">Draja 
Mihailović, </span></i><span lang="HR" style="font-size:7.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:HR;mso-fareast-language:
EN-US;mso-bidi-language:AR-SA">str. 316-319.</span></p>
<p>
<br>
<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_30.htm"><b>Prethodni dokument</b></a></TD>
<TD><a href="40_32.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

