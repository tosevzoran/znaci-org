<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_135.htm"><b>Prethodni dokument</b></a></TD>
<TD><a href="4_14_3_137.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ OFICIRA ZA VEZU NEVESINJSKOG KORPUSA OD 3. 
MAJA 1944. KOMANDANTU KORPUSA O RAZGOVORU SA NEMCIMA U VEZI SA PRIMANJEM HRANE 
ZA ČETNIKE I PREDAJE STOKE NEMCIMA 1</strong></p>
<p>Oficir za vezu Komande grupe četničkih odreda</p>
<p>Nevesinje2 3 maja 1944 godine.—</p>
<p align="center">REFERAT.</p>
<p align="center">Komandantu grupe četničkih odreda.—</p>
<p>Danas posle podne bio sam pozvan u ovdašnju Njemačku komandu. Samnom je došao 
Vojin Buha kao pretstavnik ovdašnje komande sreza.</p>
<p>Tamo su bili pored majora Zegera i njegovog ađutanta, major — intendant »Vražije 
Divizije«3, sa još dva mlađa oficira.</p>
<p>Pozvali su nas radi rasprave pitanja snabdevanja njihove vojske mesom i stočnom 
hranom. Predložili su:</p>
<p>1)&nbsp; Da četnici, kao protuusluga za hranu koju primaju od njemačke 
vojske, dadnu izvesnu količinu mesa i stočne hrane.</p>
<p>2)&nbsp; Da mi sa svoje strane obećamo koliko možemo čega redovno davati.</p>
<p>3)&nbsp; Da će nemačka vojska, da bi nam ovo olakšala, za svakih 10.000 
kgr. izdatog mesa žive vage, dati 100 kgr. soli.</p>
<p>4)&nbsp; Pitanje snabdevanja hranom četnika kao i do sada nije dovoljno, ali 
dalo se primetiti da je to uslovljeno pitanje pod tač./1.</p>
<p>5)&nbsp; Traži se naša saglasnost da se meso od seljaka koje se dogoni na 
pijacu, otkupljuje po ceni od 320 kn4 po kilogramu žive vage, jer kažu da su 
to cene koje je odredila hrvatska vlast, a sa kojima se saglasio ovdašnji 
pretsjednik opštine.</p>
<p>6)&nbsp; Da četnička komanda insistira da pravoslavno stanovništvo 
procentualno dogoni na pijacu onoliko stoke koliko do-gone muslimani i hrvati 
(izgleda da su hrvati tužili da mi sprečavamo dogon i prodaju stoke na 
pijaci).</p>
<p>7)&nbsp; Mi smo objasnili položaj našeg seljaka u odnosu na seljaka hrvata 
i muslimana koji imaju punu pomoć i podršku hrvatske vlasti. Naše slabo 
ekonomsko stanje. Žrtve koje smo dali u borbi protivu komunista i obavezu 
staranja o njihovim familijama koje su ostale bez hranitelja. Šverc sa svim pa 
i monopolisanim artiklima koje narod mora da kupuje po cenama crne berze te sve 
druge okolnosti koje nalažu da se naš narod pomaže, a ne da se odmaže ali to 
sve izgleda njih se savršeno ne tiče, već traže odgovor na postavljena 
pitanja, odnosno zahteve.</p>
<p>Rekli smo da ćemo čitavu stvar predočiti našim merodavnim starešinama 
koji će po toj stvari doneti odluku i istu saopštiti njemačkoj komandi.</p>
<p>Napominjem da su mi na njemačkom jezaku govorili i o mogućnosti 
rekvizicije, a nama su rekli i to da će za otkupljenu stoku na pijaci, 
eventualno jedan mali procenat isplaćivati u soli po ceni od 150 kn. po 
kilogramu.</p>
<p>Prednje se dostavlja molbom da se donese potrebno rešenje i potpisanom dadnu 
direktive za odgovor. Br. ff. 613 i 614 od 2 maja sledeće sadržine:</p>
<p>Kosta Dakić</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 232, 
reg. br. 25/16 (BH-X-443).</p>
<p>2&nbsp; Odnosi se na Nevesinjski korpus.</p>
<p>3&nbsp; Odnosi se na nemačku 369. legionarsku diviziju.</p>
<p>4 Kuna, novčana jedinica tzv. NDH.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_135.htm"><b>Prethodni dokument</b></a></TD>
<TD><a href="4_14_3_137.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
