<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_13.htm"><b>Prethodni dokument</b></a></TD>
<TD><a href="46_15.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading51" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;mso-pagination:widow-orphan lines-together;page-break-after:avoid;
background:transparent"><a name="bookmark8"><span lang="HR" style="mso-fareast-language:
HR">Iznenađenje u selu Lovčić</span></a></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Nalazeći 
se u selu Lovčić, Brigadu su 26. oktobra oko 16 sati, iznenadno napale dve 
satnije iz sastava 4. gorskog zdruga iz Slavonske Požege, koji je pripadao 1. 
gorskoj diviziji tzv. »branioci Višegrada«, i po zlu poznati koljači u 
ofanzivi na Kozari juna 1942. U trenutku dok su se vršile pripreme za politički 
zbor, koji je trebalo da se održi sa narodom u sredini sela, neprijateljevi 
izviđački dijelovi privukli su se, a zatim poslije pristizanja glavnih snaga, 
otvorena je snažna vatra sa svih strana. Borci 2. i 4. bataljona, iako iznenađeni, 
brzo su reagovali, i jurnuli na neprijatelja. Razvila se žestoka borba koja je 
trajala puna dva sata i, tek ponovljenim jurišem 1. čete 2. bataljona i 1. čete 
4. bataljona, u sadejstvu sa dijelovima 3. bataljona, neprijatelj je razbijen i 
natjeran u bjekstvo pod zaštitom mraka. U oštroj borbi neprijatelj je na 
bojnom polju ostavio 8 poginulih, 10 ranjenih i dva zarobljena legionara. U 
borbi je poginuo i komandir satnije. Zaplijenjena su 3 puškomitraljeza, 5 pušaka 
i 1700 metaka. Drugi bataljon, iako je bio iznenađen, imao je samo jednog 
poginulog i dva ranjena borca. U ovoj borbi i starješine i borci 2. i 4. 
bataljona ispoljili su snalažljivost i nisu se dali zbuniti iznenadnim napadom 
neprijatelja. Ali, i komandant 3. bataljona Josip Antolović Hrvat<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:
footnote">[1]</span></sup></a> ispoljio je punu inicijativu i snalažljivost. I 
komandir 1. čete 3. bataljona Borislav Mioljević,<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:footnote">[2]</span></sup></a> 
koji se sa četom nalazio na obezbjeđenju prema Slavonskom Brodu, 
samoinicijativno je poveo jedan vod boraca i napao neprijatelja s leđa.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Ovaj 
primjer samoinicijative bio je jedna od glavnih odlika starješina svih stepena, 
a posebno komandira čete koji su u to vrijeme bili organizatori i glavni 
nosioci borbe. Rano u zoru 27. oktobra, Brigada je ušla u selo Odvorce, 12 
kilometara od Slavonskog Broda.</span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title></a><span class="Footnote0"><i><span lang="HR" style="mso-fareast-language:HR">u 
    NOVJ od 1941. Bio je borac i komandir čete u Mačvanskom partizanskom 
    odredu 1941. Komandant bataljona, zamjenik komandanta brigade, komandant 
    brigade i komandant divizije. Narodni heroj Jugoslavije. General-pukovnik u 
    penziji.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[2]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    U NOVJ od 1941. Bio je borac, komandir voda i čete, zamjenik komandanta 
    bataljona, komandant bataljona, zamjenik komandanta i komandant brigade.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_13.htm"><b>Prethodni dokument</b></a></TD>
<TD><a href="46_15.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

