<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_138.htm"><b>Prethodni dokument</b></a></TD>
<TD><a href="4_12_3_140.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ 21. BRDSKOG ARMIJSKOG KORPUSA OD 19. 
SEPTEMBRA 1943. GODINE 2. OKLOPNOJ ARMIJI O VOJ-NO-POLITIČKOJ SITUACIJI, 
AKTIVNOSTI JEDINICA NOVJ, SOPSTVENIM PROTIVMERAMA NA PODRUČJU KOSOVA I CRNE 
GORE[1]</strong></p>
<p align="center"><strong>Poverljivo</strong></p>
<p align="left">K. H. Qu., 19. 9. 1943.</p>
<p>K-da 21. brd. AK</p>
<p>Odelj. Ia, br. 7374/43. pov.</p>
<p>K-da 2. oki. armije[2]</p>
<p>Primij. 19. sept. 1943.</p>
<p>Gl. del. br. 154/43. pov.</p>
<p>Br. odelj. 517/43. pov.</p>
<p>Odelj</p>
<p>Ia</p>
<p align="center">KOMANDI 2. OKLOPNE ARMIJE</p>
<p align="center"><em>Izveštaj o situaciji</em></p>
<p align="center">I — POLITIČKA SITUACIJA</p>
<p>U Crnoj Gori treba očekivati da se pogorša situacija zbog teškoća u 
ishrani (stanovništvo je snabdeveno samo do kraja septembra).</p>
<p>U Albaniji je obrazovana nova vlada koja se lojalno drži prema Nemcima. 
Povela je sa najvažnijim vođama bandi pregovore koji mnogo obećavaju. Ako 
sada i pridobije stanovništvo, ipak se njen uticaj ne može visoko ceniti.</p>
<p>Prilikom transportovanja ital. jedinica, kojima se ostavlja lako naoružanje 
radi odbrane u slučaju prepada, treba očekivati da će doći do sukoba između 
naoružanih Albanaca i Italijana. U slučaju savezničkog iskrcavanja može se 
računati samo sa podrškom Albanaca sa Kosova koji su neprijateljski raspoloženi 
prema Srbima.[3] U Albaniji, koja je odsečena od svakog dovoza, mogu se takođe 
odraziti na političku i vojnu situaciju teškoće u ishrani, koje su nastale 
zbog snabdevanja nemačkih i još brojnijih ital. jedinica.</p>
<p align="center">II — STANJE KOD NEPRIJATELJA</p>
<p><em>Crna Gora</em></p>
<p>1)Poznata Titova namera da jakim snagama prodre na područje Crne Gore i Sandžaka 
do sada se ostvaruje samo u vidu izviđanja do otprilike 10 km severozapadno od 
Pljevalja.[4] Četnici su pobegli bez borbe. Ovde još nije izvešteno da ove 
dve grupe idu zajedno.</p>
<p>2)Treba smatrati da je završena mobilizacija četnika na planinama Zlatibor 
i Zlatar. Ta grupa vrši pritisak u pravcu juga i jugozapada, prema putu Novi 
Pazar — Prijepolje, kao i prema Priboju i Rudom.</p>
<p>3)Na području Bijelo Polje — Berane — Andrijevica — Kola-šin — 
Mojkovac domaći četnici su očigledno uspostavili vezu sa divizijom 
„Venecija&quot; u Beranama.[5] Navodno je planiran zajednički napad na 
Muslimane. Napad bi mogao biti usme-ren kako u severoistočnom pravcu protiv 
muslimanskih naselja između Sjenice i Berana, tako i u južnom i jugoistočnom 
pravcu na crnogorsko-albansku pograničnu zonu koja je naseljena Albancima.</p>
<p>4) Italijanska divizija „Emilija&quot; pokušala je da u rejonu Kotora pruži 
oružani otpor naoružavajući civilno stanovništvo, da bi tako sprecila razoružavanje 
svojih jedinica i da bi Kotorski zaliv držala slobodnim za iskrcavanje 
neprijatelja. Taj otpor je slomljen. Divizija „Taurinenze&quot;[6] je pokušala 
da taktikom odguvlačenja izbegne razoružanje i nastojala je da se, naoružavajući 
bande, spoji sa divizijom „Emilija&quot; u rejonu Kotora. Ta namera je sprečena.</p>
<p>Usled navedenih pokreta bandi, koje se mogu pojačati ita-lijanskim 
prebeglicama, ugroženi su putevi dotura 18. lovačke divizije. Putem Peć —- 
Podgorica za sada još gospodare crnogorski četnici.</p>
<p><em>Albanija</em></p>
<p>Na području Kosova vlada mir, izuzev komunističkih puška-ranja na putu Peć 
— Prizren. Otkrivene su komunističke bande: 1) u rejonu jugozapadno od 
Skadra, 2) 30 km seve-rozapadno od Tirane, 3) odmah južno od Tirane, 4) u 
rejonu zapadno od Debra (jake bande), 5) u rejonu oko 30 km severno od Ohrida 
(regrutovanje među stanovništvom), 6) 30 km južno-jugoistočno od Tirane u Škumbin-dolini, 
7) u rejonu južno od Elbasana do oko 20 km zapadno — severo-zapadno od 
Elbasana, kao i u Devol-dolini (20 km južno-ju-gozapadno od Elbasana), 8) u 
brdima jugozapadno od Ohridskog jezera, 9) istočno od Berata, 10) 50 km južno-jugoistočno 
od Valone.</p>
<p>Južnim delom zemlje, od Logara prevoja u pravcu Korča — istočna granica, 
potpuno gospodare komunističke bande, kojima često rukovode Englezi. Na južnoj 
granici prelaze grčke bande preko albanske granice. Zapadna obala južno od 
Logara prevoja do luke Palermo je u komunističkim rukama.</p>
<p align="center">III — SOPSTVENA TAKTIČKA SITUACIJA I NAMERE</p>
<p>Sopstvenih snaga nema dovoljno da bi se istovremeno:</p>
<p>1) obezbedilo oko 375 km obalske odbrane (vazdušne linije),.</p>
<p>2) razoružalo i otpremilo oko 150.000 Italijana,</p>
<p>3) zaštitili od sabotaža i prepada važni saobraćajni i privredni objekti,</p>
<p>4) ugušio pokret bandi koji se stalno širi,</p>
<p>5) osigurali putevi dotura koji vode preko planina.</p>
<p>Na crnogorskom području situacija je teška, jer su znatne sopstvene snage 
(glavnina 118. lov. div.) vezane borbom protiv partizana i regularnih 
italijanskih jedinica. Južna Albanija je potpuno u rukama jakih komunističkih 
bandi, te zbog toga ne postoji veza sa 1. brd. div. Obala južno od Logara 
prevoja može se kontrolisati samo izviđanjem iz vaz-duha, pošto nema dovoljno 
snaga za izvođenje operacija. Namera: Najpre ubrzano otpremiti italijanske 
jedinice, uz svesno slabljenje obalske odbrane i zapostavljanje ostalih 
zadataka. Kasnije, pre svega, izvesti operacije u cilju zaštite puteva za 
dotur.</p>
<p align="center">IV — STANJE OBALSKE ODBRANE I IZGRADNJE POLOŽAJA</p>
<p>Kod 118. lov. div. je zbog borbi za Kotorski zaliv došlo do-velikog zastoja 
u obalskom utvrđivanju i izgradnji položaja. Kod 297. peš. div., a naročito 
kod 100. lov. div. preuzete su za obalsku odbranu italijanske obalske baterije 
sa delimično ital. poslugom.</p>
<p>Izgradnja položaja kod obe divizije još je u početnom stadijumu, ali ipak 
stalno napreduje.</p>
<p align="center">VI[7] — SITUACIJA U VAZDUHU</p>
<p>1) <em>Aktivnost neprijatelja:</em></p>
<p>Živa aktivnost neprijateljskih aviona za snabdevanje, koji u vremenu od 
21,00 — 01,00 čas nadleću duž istočne obale Jadranskog i Jonskog mora u 
severnom pravcu na grčko-albansko-srpsko područje. Ne mogu se dati tačni 
podaci o avionima, jer više ne rade italijanske osmatračke stanice službe 
vazdušnog osmatranja u Albaniji. U noći uoči 17.9 primećeno je 4—5 
neprijateljskih aviona u vremenu od 21,00 — 01,00 čas iznad Elbasana i 
Bitolja, verovatno u cilju snabdevanja.</p>
<p>Dana 7.9. od 09,00 — 11,00 časova osmotren je iznad Tirane jedan 
neprijateljski izviđački avion na oko 4000 m visine.</p>
<p>U periodu za koji se podnosi izveštaj nije bilo bombardo-vanja ili ostalih 
borbenih dejstava.</p>
<p>2) <em>Sopstvena aktivnost</em></p>
<p>Stalno izviđanje obalskog pretpolja od severne obale Krfa do Zelenike i izviđanje 
do sredine Jadranskog mora. Izviđanje luke i aerodroma Brindizi pomoću 
aero-snimaka i izviđanje obale između Brindizi ja i Bari ja. Izviđanje i 
dejstva na ciljeve na zemlji u cilju podrške kopnene vojske.</p>
<p align="center">VII - SAOBRAĆAJ</p>
<p>Situacija u pogledu saobraćaja na području korpusa je teška, jer postoji 
samo mali broj dobrih puteva koji su većinom teško prohodni i ugroženi od 
partizana. Železničkih pruga uopšte nema. Za 3 divizije postoje samo 2 puta 
za dotur i zbog toga su preopterećeni. Udaljenost od Skadra do istovarne 
stanice Uroševac iznosi 225 km, a od Valone do stanice Bitolj 300 km.</p>
<p align="center">VIII — SNABDEVANJE I DOTUR</p>
<p>Postoje teškoće u snabdevanju stočnom hranom naročito kod 118. lov. div. 
Skoro da uopšte nema sena i slame, niti ispaše. Italijanske rezerve su potrošene, 
a iz ostalih je obezbeđeno tekuće snabdevanje.</p>
<p>Italijanske jedinice mogu se snabdevati iz zaplenjenih rezervi samo još 
nekoliko dana uz smanjenje obroka. Nema dovoljno snaga za postavljanje potrebnih 
straža kod mnogobrojnih skladišta zaplenjenog materijala.</p>
<p align="center">IX — VOJNA PRIVREDA</p>
<p>Važni vojnoprivredni objekti u Albaniji:</p>
<p>— naftonosno polje Kučova (Devoli), oko 160.000 tona sirove nafte godišnje, 
mala rafinerija za lokalne potrebe;</p>
<p>-— naftonosno polje Pathos koje su sada zauzeli partizani još je 
nerazvijeno;</p>
<p>— fabrika asfalta Zelenika, 20000 tona godišnja proizvodnja, porušena od 
partizana, počela ponovna izgradnja;</p>
<p>— rudnik i topionica bakra Rubiku (Fani-dolina), nov, sposoban za rad;</p>
<p>— 5 rudnika hroma u rejonu Kukes—Kruma, sposobni za rad;</p>
<p>— rudnik hroma kod Podgradeca, razoren od partizana;</p>
<p>— rudnik uglja Kraba kod Tirane, delimično razoren od partizana, ali 
uglavnom sposoban za rad;</p>
<p>— Fabrika cementa Skadar, sposobna za rad, snabdevena gorivom za 2 meseca.</p>
<p align="center">X — ZDRAVSTVENO STANJE</p>
<p>Zdravstveno stanje jedinica je zadovoljavajuće. Bilo je samo pojedinačnih 
slučajeva oboljenja od opakih zaraznih bolesti, dok je bilo češćih pojava 
lakših formi zaraznih crev-nih bolesti.</p>
<p align="center">XII — STANJE POPUNE</p>
<p>Popuna formacijskog sastava nailazi na teškoće. Prebacivanjem prekobrojnih 
iz 297. peš. div. u 118. lov. div. sada je popunjen broj koji je toj diviziji 
nedostajao. 297. peš. div. je kompletirana, a 100. lov. div. ima neznatan 
manjak po formaciji.</p>
<p>Po otpremanju dostavljeno:</p>
<p align="center">Ic</p>
<p align="center">Qu</p>
<p align="center">Za komandu</p>
<p align="center">načelnik štaba</p>
<p align="center">. . . [8]</p>
<p>1 Snimak originala (pisanog na mašini) u AVII, NAV-T-313, r. 194, s. 
7454531—6.</p>
<p>2 Pečat primaoca.</p>
<p>3 Odnosi se na albanske kolaboracioniste i njihove formacije.</p>
<p>4 Reč je o pokretu 2. proleterske NOU brigade 12. septembra 1943. iz rejona 
Kalino vika, preko Pljevalja, u Sandžak da, po naređenju Štaba 2. udarnog 
korpusa NOVJ, reorganizuje 3. proletersku sanđžačku NOU br'gadu i tamo 
nastavi dejstva protiv neprijatelja (Oslobodilački rat naroda Jugoslavije, knj. 
1, str. 551).</p>
<p>5 Prilikom zauzimanja Kolašina 27. septembra 1943. od strane 4. proleterske 
udarne brigade 3. udarne divizije NOVJ, ovoj diviziji je pristupio 2. bataljon 
83. puka italijanske divizije „Venec'ja&quot;. Sporazum o prelasku italijanske 
divizije „Venecija&quot; na stranu NOVJ sklopio je načelnik Štaba 2. udarnog 
korpusa NOVJ lO.oktobra 1943. u Beranama (sada Ivangrad). Vidi tom II, knj. 1, 
str. 349; tom III, knj. 5, dok. br. 51,. 62, 83, 88, 100 i 104; tom IV, knj. 17, 
dok. br. 141.</p>
<p>6 Delovi italijanske divizije „Taurinenze&quot;, posle dužih pregovora, 5. 
oktobna 1943. pristupili su jedinicama 2. udarnog korpusa NOVJ (tom III, knj. 5, 
str. 32, 45 i 94).</p>
<p>7 Tako u originalu.</p>
<p>8 Potpis nečitak.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_138.htm"><b>Prethodni dokument</b></a></TD>
<TD><a href="4_12_3_140.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
