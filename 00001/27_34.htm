<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_33.htm"><b>Prethodni dokument</b></a></TD>
<TD><a href="27_35.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="FootnoteItalic" style="margin-top:0mm;margin-right:0mm;margin-bottom:
0mm;margin-left:95.0pt;margin-bottom:.0001pt;line-height:normal;mso-pagination:
widow-orphan lines-together;page-break-after:avoid;background:transparent"><a name="bookmark36"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR" class="Bodytext3">IVAN-SEDL</span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext3">O</span></p>
<p class="Footnote3" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Nekoliko časova posle izvlačenja iz borbe s položaja 
Veliki Duboki Potok i prikupljanja u selu Repovcima, Kraljevački bataljon 
primio je novo naređenje:</span></p>
<p class="Footnote3" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">&quot;Noću između 22. 
i 23. februara provući se kroz borbeni raspored neprijatelja, zaći u pozadinu 
i izvršiti napad u rejonu Ivan-sedla. Napad desno, na položaje na Malom Ivanu, 
vrše delovi 3. sandžačke proleterske brigade, a levo, na položaje kota 1174 
— kota 967, napada 3. kragujevački bataljon 1. proleterske brigade. Početak 
napada za sve jedinice 24.00&quot;.</span></p>
<p class="Footnote3" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Situacija kod 
neprijatelja u rejonu Ivan-sedla nije nam bila jasna. Ali se pretpostavljalo da 
neprijatelj ima znatne snage. Ta pretpostavka se pokazala kao tačna.</span></p>
<p class="Footnote3" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Na izvršenje zadatka 
bataljon je krenuo oko 21 čas 22. februara 1943. pravcem selo Repovci — 
zapadno od sela Mrkaljića—Ivan-sedlo.</span></p>
<p class="Footnote3" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Pred polazak borcima je 
ukazano na važnost zadatka i na uslove u kojima se bataljon može naći. 
Preduzete su i mnoge druge mere. Borci su rasterećeni suvišne opreme radi lakšeg 
i tajnog kretanja. Bataljon je svu težu opremu i konje ostavio u Repovcima. 
Borci su poneli samo lako naoružanje: puške, automate, puškomitraljeze i 
dosta bombi.</span></p>
<p class="Footnote3" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Završni deo pripreme 
izvršen je u toku samog pokreta, pre prolaska kroz neprijateljev borbeni 
raspored.</span></p>
<p class="Footnote3" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Oko 23 časa 
bataljonska kolona se provukla kroz borbeni poredak neprijatelja zapadno od sela 
Nevetina. To je jedan od onih rejona u kojima su delovi bataljona proteklog dana 
imali vrlo oštar okršaj.</span></p>
<p class="Footnote3" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Prolazak je izvršen 
mirno, iako neprijatelj nije bio udaljen više od stotinak metara. Pronađena je 
&quot;rupa&quot; u njegovom borbenom rasporedu. Noć, gusta bukova šuma i sneg 
omogućili su tiho kretanje. Ali je to imalo i svoje negativne strane. Išlo se</span><span lang="SR-CYR" style="font-size:10.0pt;font-family:&quot;Times New Roman&quot;;mso-fareast-language:
SR-CYR" class="Footnote20"> van</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> prtine i puta, po vrlo dubokom snegu u uslovima 
krajnje ograničene vidljivosti, što je usporavalo pokret i zahtevalo znatne 
fizičke napore. </span><span lang="SR-CYR" style="font-size:10.0pt;
font-family:&quot;Times New Roman&quot;;mso-fareast-language:SR-CYR" class="Footnote20">Ipak,</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
bataljon je stigao na vreme. Prešao je komunikaciju </span><span lang="SR-CYR" style="font-size:10.0pt;font-family:&quot;Times New Roman&quot;;mso-fareast-language:
SR-CYR" class="Footnote20">Sarajevo</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">—Konjic,</span><span lang="SR-CYR" style="font-size:10.0pt;font-family:&quot;Times New Roman&quot;;mso-fareast-language:
SR-CYR" class="Footnote20"> na deonici</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> Ivan-sedlo—Bradina u</span><span lang="SR-CYR" style="font-size:10.0pt;font-family:&quot;Times New Roman&quot;;
mso-fareast-language:SR-CYR" class="Footnote20"> re~ </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR">jonu 
sela Mrkaljića, i izbio u bok neprijatelja razmeštenog u rejonu Ivan-sedla.</span></p>
<p class="Footnote3" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Neposredno pred napad 
1. i 3. četa razvile su se u streljački stroj, dok je 2. četa zadržana u 
rezervi. Prilazeći neprijatelju, 1. četa se razvila istočno od komunikacije 
Bradina—Ivan-sedlo, dok je 3. četa nastupala nešto istočnije od nje.</span></p>
<p class="Footnote3" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Napad na Ivan-sedlo 
neprijatelj nije očekivao. Nije pretpostavljao da su partizanske jedinice u 
mogućnosti da se neopaženo provuku kroz njegove redove u pozadini i otuda ga 
napadnu. Zbog toga je neposredno obezbeđenje jedinica razmeštenih u rejonu 
Ivan-sedla vršio samo sa slabijim delovima.</span></p>
<p class="Footnote3" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Bataljon je takvu 
neopreznost dobro iskoristio. Jedinice predviđene za napad izbile su tačno u 
predviđeno vreme, neopaženo ispred logora, frontom na trideset do sto metara. 
Ispred njih, u šumi, gorele eu vatre. Oko vatara Nemci su dremali. Streljački 
stroj bataljona samo ih je manjim delom mogao obuhvatiti. To su bile rezerve, 
artiljerija i jedinice za snabdevanje iz sastava grupe &quot;Anaker&quot;. Sa 
jurišnog odstojanja osuli smo po njima vatru iz svih oruđa.</span></p>
<p class="Footnote3" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Zatim smo jurišali. 
Stvorila se strašna gužva. Neprijatelj, iznenađen napadom, bežao je. Oko 
vatara su ležali ubijeni i ranjeni. Na desnom krilu, pod naletom rudara, Nemci 
su napuštali i. pojedina artiljerijska </span><span lang="SR-CYR" style="font-size:10.0pt;
font-family:&quot;Times New Roman&quot;;mso-fareast-language:SR-CYR" class="Footnote20">°RUđa.</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
Posluga na njima je poubijana. Neki puškomitraljesci tukli su po njoj do 
poslednjeg metka.</span></p>
<p class="Footnote3" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Bombe odjekuju. Ne zna 
se kome su namenjene, koga će razneti. Pod bleskom njihovih eksplozija, vide se 
siluete ljudi kako padaju. Jure. Otimaju se oko oružja. Na drumu, </span><span lang="SR-CYR" style="font-size:10.0pt;font-family:&quot;Times New Roman&quot;;
mso-fareast-language:SR-CYR" class="Footnote20">U</span><span lang="SR-CYR" style="font-family:
&quot;Times New Roman&quot;;mso-fareast-language:SR-CYR"> rejonu Ivan-sedla, 
jeka motora izmešala se s jekom eksplozija. Jedinice za snabdevanje su bežale. 
Oko ranjenika, plena, ubijenih, borci se ne zadržavaju. Jure. Ali ni 
neprijatelj ne čeka. Iz nenapadnutih rejona otvara snažnu vatru. Artiljerija 
tuče kartečom. Briše. Ne osvrće se po kome bije. Logor ječi.</span></p>
<p class="Footnote3" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Počinje protivnapad. 
Sa položaja Mali Ivan i iz rejona kote 967 neprijatelj skida snage. Slobodne 
su, jer naše jedinice koje su bile predviđene da ih napadnu, sticajem 
okolnosti, nisu izvršile napad. Neprijatelj prodire na bokove bataljona. Teži 
da ih odseče. Bataljon se izvlači. Nadmoćnost neprijatelja postala je očevidna. 
Dalje zadržavanje ne bi bilo opravdano. Odlepili smo se od neprijatelja, a on, 
srećom, nije imao smelosti da preduzme gonjenje.</span></p>
<p class="Footnote3" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Prema proceni, gubici 
neprijatelja u ovoj kratkoj borbi iznosili su oko trideset ubijenih i ranjenih. 
Da pojedina oruđa, zbog zamrzavanja, nisu otkazala, oni bi bili još veći.</span></p>
<p class="Footnote3" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Naši gubici: tri 
poginula i deset ranjenih boraca.</span></p>
<p class="Footnote3" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Među ranjenima je i 
zamenik komesara Rudarske čete, partijski rukovodilac čete i član 
bataljonskog biroa, rudarski radnik Nikola Bubalo. Jurio je pred četom. Vodio 
je borce. Jurišao na topove. Kada je, teško ranjen, pao, njegovi drugovi su za 
njegov spas dali nove žrtve, ali ga nisu ostavili, izneli su ga iz borbe. 
Sutradan, na slobodnom delu zemlje, izdahnuo je.</span></p>
<p class="Footnote3" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U praskozorje, bataljon 
je ponovo prešao liniju fronta.</span></p>
<p class="Heading1" align="right" style="line-height: normal; background-repeat: repeat; background-attachment: scroll; margin-left: 217.0pt; margin-right: 0mm; margin-top: 0mm; margin-bottom: .0001pt; background-position: transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Heading1Spacing4pt">Miloš 
VUČKOVIĆ</span></p>
<p class="MsoNormal"><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_33.htm"><b>Prethodni dokument</b></a></TD>
<TD><a href="27_35.htm"><b>Slede&#263;i dokument</b></a></TD></TR></TABLE></CENTER> 

</TD></TR></TABLE>

</body></html>
