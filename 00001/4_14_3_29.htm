<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_28.htm"><b>Prethodni dokument</b></a></TD>
<TD><a href="4_14_3_30.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA OPERACIJA BOSANSKOKRAJIŠKOG ČETNIČKOG 
KORPUSA OD 11. NOVEMBRA 1943. KOMANDANTU KORPUSA O SARADNJI SA NEMCIMA U BORBI 
PROTIV NOVJ KOD SITNICE1</strong></p>
<p>Mišić2</p>
<p>OPERATIVNI ŠTAB BOSANSKO KRAJIŠKOG ČETNIČKOG KORPUSA</p>
<p>Pov. Br. Služb.</p>
<p>11. -XI- 43 god. u 16 č.</p>
<p>Položaj</p>
<p align="center">KOMANDANTU BOSANSKO KRAJIŠKOG ČETNIČKOG KORPUSA</p>
<p>POLOŽAJ</p>
<p>Neprijatelj3 na desnom našem krilu panično se povlači i odstupa prema Ključu, 
gdje je pretrpeo preko 20 mrtvih i više ranjenih. Na desnom krilu pored I i II 
grupe4 koje su gonile neprijatelja bili su i Njemci.5 Na levom našem krilu u 
Pavićima naše dve čete stupile su u borbu sa neprijateljem oko 7 časova 
ujutro i vođena je žestoka borba naročito na levom krilu gde su naši borci 
bili izmešani sa neprijateljem koji je bio kud i kamo nadmoćniji. Na strani 
neprijatelja bilo je nekoliko mrtvih i više ranjenih, a od naših jedan mrtav i 
tri teže ranjena, ali su naši na levom krilu usled nadmoćno-sti neprijatelja 
bili prinuđeni da se povuku do samih Busija (Dobrnja), gde su ponovo grupisani 
izvršili protiv napad potpomognuti sa levog krila bataljonom prve brigade brata 
Živ-kovića6 od Klisinske crkve. Neprijatelj je primoran na odstupanje i naše 
jedinice imaju sada inicijativu u svojim rukama.</p>
<p>Pred našim snagama povlače se Sanski odred, Podgrmeč-ki odred i Zorića 
brigada (XIII), koji su ukupno jačine oko 1.500 boraca.7</p>
<p>Nemci su zauzeli Sanski Most.</p>
<p>Jedinice ovoga korpusa nalaze se u pokretu u gonjenju neprijatelja, tako da 
je I i II grupa stigla i nalazi se na liniji između Kmećana i Tromošnje sa 
glavnom snagom na Kozjercu,8 a III grupa nalazi se na Klisina — Pajdos9 — 
Milo-ševići.10</p>
<p>Borba sa neprijateljem na levom krilu bila je žestoka a na desnom delimično. 
Neprijatelj je najviše stradao od Ne-maca. Dva partizana su nađena mrtva na 
desnom krilu, bez oružja, a na levom neprijatelj je uspeo da svoje mrtve i 
ranjene blagovremeno evakuiše. U ovoj borbi prosečno je utrošeno preko 300 
metaka francuske municije za mitraljez »Koč-kić«, oko 5.000 puščane 
municije i 6.000 na automatska oruđa (ovo važi za Nemce).</p>
<p>Veza se održavala između pojedinih grupa kuririma a desna grupa imala je 
vezu sa Njemcima.</p>
<p>Komandanti I i II grupe vrlo me slabo izveštavaju o radu i neprijatelju.</p>
<p>S verom u Boga za Kralja i Otadžbinu!</p>
<p>Komandant operacija, &nbsp;&nbsp;J. Mišić11</p>
<p>11/XI 1943 u 19h</p>
<p>komanda bosanskog krajiškog Četničkog korpusa</p>
<p>Pov. ob. Br. 102</p>
<p>dana 11. XI 1943 .</p>
<p>Položaj&nbsp;&nbsp;&nbsp;&nbsp;&nbsp;&nbsp;&nbsp; &nbsp;</p>
<p>1Original (pisan na mašini, latinicom) u Arhivu VII, Ča, k. 208, reg. br. 
3/5 (BH-V-10404).</p>
<p>2Napisano mastilom, ćirilicom.</p>
<p>3 i 7 Odnosi se na delove 13. krajiške NOU brigade (tom IV, knj. 19, dok. 
br. 57).</p>
<p>4 Vidi dok. br. 28.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>5 Delovi nemačke 114. divizije.</p>
<p>6 Mirko.</p>
<p>8 i 9 Na karti 1:100.000:Kozjarac i Pajtas</p>
<p>10&nbsp; Vidi dok. br. 31.</p>
<p>11&nbsp; Jovan.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_28.htm"><b>Prethodni dokument</b></a></TD>
<TD><a href="4_14_3_30.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
