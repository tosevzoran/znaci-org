<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_124.htm"><b>Prethodni dokument</b></a></TD>
<TD><a href="31_126.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">PUŠKOMITRALJEZAC 
STEVO RAKOCIJA</span><span lang="DE" style="font-size:10.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:9.0pt;line-height:91%"><span lang="DE" style="mso-ansi-language:DE">Dve 
godine je nosio puškomitraljez. Dobro ga se sjećaju svi preživjeli drugovi iz 
3. (Bravske) čete 3. bataljona.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Krajem jula 1943. godine, nakon borbi kod Sokolca, jednu celu noć smo marševali, 
da bismo u zoru zastali radi kraćeg odmora. Umorni od dužeg marša, 
neispavani, a još i iskvašeni gazeći rosnu travu, dobro nam je došao ovaj 
zastanak, a posebno je bilo prijatno jutarnje sunce na kojem smo se mogli osušiti. 
Kuvari su se dali na posao. Drugovi iz čete pristupili su čišćenju oružja. 
Jedni, među kojima sam i ja bio, otpočeli su sa &quot;čitanjem novina&quot;, 
kako smo zvali rad na trebljenju veša od vaški. To je i te kako bilo važno.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Stevo Rakocija je u prvom redu prebrisao i doveo u ispravnost svog 
&quot;brnca&quot;. Nikada svoje oružje nije rasklapao na kraćim zastancima, 
ili kada mu nije bilo poznato obezbeđenje jedinice. Kada je ovo činio, to je 
zaista bilo neophodno, te bi taj posao obavio veoma brzo.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Ne znam kakav je u tom trenutku bio sistem obezbeđenja i osiguranja 
bataljona, niti mogu detaljnije da opišem dejstva četa i bataljona, pošto smo 
iznenadno napadnuti od Nemaca, sa komunikacije koja vodi za Sokolac. Činjenica 
je da je došlo do ozbiljnijeg iznenađenja, na osnovu čega se može zaključiti 
da su zatajili elementi obezbeđenja za vreme odmora. Usled toga je i bilo moguće 
da se Nemci jačim snagama privuku bliže našem razmeštaju i iz neposredne 
blizine otvore vatru.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Na prvi rafal neprijateljskih &quot;šaraca&quot; naša četa je skočila, a 
požurivana od komandira, potrčala na položaj. Puškomitraljesci koji su se 
zatekli sa rasklopljenim oružjem, brzo su ih preneli u šatorskim krilima u 
najbliži zaklon i tamo sklopili. </span><span lang="EN-GB">Iako su brzo 
obavili, to je ozbiljno uticalo na gotovost jedinice. Misleći da se radi o 
manjim izviđačkim delovima neprijatelja, četa je jurnula na njega, a to su učinile 
i druge čete našeg bataljona. Međutim, pošto smo brzo došli u dodir sa 
neprijateljem, osetili smo prisustvo jačih snaga koje su već imale zauzete 
položaje, a i samo iznenađenje koje su nam priredili, bilo im je dovoljno za 
prednost.</span></p>
<p class="MsoNormal" style="line-height:91%"><span lang="EN-GB">Pre nekoliko 
dana sam dodeljen puškomitraljescu Rakociji za pomoćnika, pošto mu je raniji 
pomoćnik poginuo. Stevo je žurio, u sastavu odeljenja, da bi što pre izišao 
na prednju ivicu udolja i pre Nemaca zauzeo pogodan položaj za otvaranje vatre. 
Međutim, Nemci su već zauzeli dominirajući položaj neposredno ispred ovog 
udolja. Usled toga nije bilo moguće sa naše strane otvarati precizniju vatru, 
a da se ne izložimo brišućoj vatri Nemaca, tim pre što su oni natkriljavali 
naš rejon, a time se već očitavalo poluokruženje.</span></p>
<p class="MsoNormal" style="margin-top:1.0pt;text-indent:20.0pt;line-height:91%"><span lang="DE" style="mso-ansi-language:DE">Komandir 
voda naredio je da se povučemo pozadi, na bolje položaje. Stevi je bilo 
neugodno gledati kako je komandir gnevan, što je vod upao u ovakvu klopku i što 
sa ovog mesta ne može da otvara vatru, a vidi da ga Nemci opkoljavaju. Posle 
dva do tri kraća rafala koje je opalio na nemačkog &quot;šardžiju&quot;, 
Stevo se osvedočio da ne može sa tog mesta efikasno da gađa. Ovim su Nemci 
bili još više ohrabreni, te su pojačali vatru na naš položaj sa čela, dok 
su njihovi delovi već dublje nastupali na našem desnom i levom krilu.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Stevo 
Rakocija se odlučio da se brzo povučemo na bolji položaj, odakle bi mogao 
efikasnije otvarati vatru i omogućiti već otpočeto izvlačenje čete. Kako je 
zemljište na pravcu izvlačenja sa usponom i otvoreno, to je nudilo efikasno 
dejstvo Nemcima, a uz to bilo je potrebno i da mi preskačemo drvene ograde. Sve 
je to činilo da je situacija bila veoma ozbiljna, sa malo verovatnoće da se 
uspešno izvučemo. U ovakvim momentima, primarno je bilo izvlačenje puškomitraljesca 
da bi iza boljeg zaklona otvorio vatru i time omogućio uspešno izvlačenje 
voda i ostalih delova čete. Bez toga bi neprijatelj brže izbio na istočnu 
ivicu šume, odakle bi izložio brišućoj vatri naše jedinice, koje su se 
izvlačile preko čistog prostora (200— 400 metara), u težnji da se dohvate 
veće borove šume i na njenoj ivici boljih položaja.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Stevo je u 
nekoliko skokova, praćen vatrom Nemaca na rastojanju od 60 metara, pretrčao 
najteži uspon doline, zatim preskočio ogradu, zalegao i odmah otvorio vatru. 
Ja sam na prvi rafal Stevinog &quot;brnca&quot; potrčao za njim, ali sam brzo 
morao da prilegnem. Videvši da se jedinice nalaze u kritičnoj fazi izvlačenja, 
te ako i on napusti položaj, Nemci će izbiti na ivicu šume i naneti osetne 
gubitke ne samo našoj četi već i drugim delovima bataljona, pa iako je izložen 
velikoj opasnosti, Stevo je bez komande ostao na ovom položaju i kratkim 
rafalima usporavao nastupanje Nemaca.<o:p>
</o:p>
</span></p>
<p class="MsoNormal"><span lang="EN-GB">Slušam Stevine rafale i strepim. </span><span lang="DE" style="mso-ansi-language:DE">Nestaće 
mu municije, a rezerva je kod mene! Uzalud iščekujem samo &quot;minut&quot; 
između Švabinih rafala, pa da pretrčim rastojanje između mene i Steve. Švabe, 
upravo iznad moje glave, gađaju neprekidno Stevin mitraljez i presudni 
&quot;minut&quot; nikako da ugrabim.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Kako nije mogao da me osmatra, Stevo je zaključio, kad me već nema, da sam 
poginuo, te je pretrčao desetinu metara unazad, ponovo zalegao i otvarao vatru 
na krila neprijatelja. Ova vatra bila je presudna za potpuno izvlačenje snaga 
čete, delova drugih četa bataljona, kao i same komande bataljona. Upravo je 
komesar bataljona Danilo Simonović, pri povlačenju sa delovima komande, 
doviknuo: &quot;Rakocija, otvaraj vatru!&quot;. Stevo je pre ove komande, 
samoinicijativno, videvši situaciju otvarao vatru, spreman da se i sam žrtvuje. 
Njegova<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">hrabrost i požrtvovanje u ovoj borbi znatno su doprineli da pored totalnog 
iznenađenja prođemo sa znatno manje žrtava.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">I meni je omogućio da se izvučem. Koristeći dejstvo njegovog mitraljeza, 
u skokovima od zaklona do zaklona, uspeo sam da mu se približim. Ostala mi je 
poslednja prepreka: oko<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">metar i po visoka ograda od jelovih oblica, koju je trebalo preskočiti. 
Pored puške, imao sam okvire sa rezervnom municijom za puškomitraljez i jednu 
ručnu bombu.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Potrčaše neki koji su bili na levom krilu iz sastava naše 1. i 2. čete. 
Upravo u tom trku blizu mene je pao smrtno pogođen komandir 2. čete Mirko 
Pilipović. Malo dalje poginuo je još jedan drug iz 2. čete. </span><span lang="EN-GB">Nemci 
su me skoro opkolili. </span><span lang="DE" style="mso-ansi-language:
DE">Zadnji su sekundi i ja se odlučujem: &quot;Radije da me u trku ubiju, nego 
da me živa uhvate&quot;. </span><span lang="EN-GB">Sjurih se brzo preko ograde, 
s tim što sam prethodno prebacio šaržu sa okvirima. </span><span lang="DE" style="mso-ansi-language:DE">Čim 
sam preskočio, brzo sam skrenuo u stranu. Rafal se stresao po samoj ogradi: 
&quot;Živ sam! Nisam ni ranjen&quot;! — konstatovah. Potrčao sam do ivice šume, 
a zatim sam čuo bolno dozivanje smrtno ranjene bolničarke naše čete.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Nemci 
već izbijaju na ivicu šume. Pošto su se naši već prebacili preko čistine i 
dohvatili borove šume, Stevo se uspešno povukao s njima. Vatra je sa obe 
strane prekinuta. Ja sam nakon kraćeg zalaska u šumu našao četu. </span><span lang="EN-GB">Svi 
su bili veseli, a posebno Steva kad me je ugledao, jer me je već proglasio 
poginulim. </span><span lang="DE" style="mso-ansi-language:DE">Svi smo se rastužili 
kad sam rekao da sam čuo glas<i> </i>bolničarke. Ako je već nisu našli i 
ubili, verovatno je još živa.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Predveče 
su se Nemci povukli, a mi smo se vratili i našli živu bolničarku. Po njenoj 
izjavi, Nemci su pucali u ranjene borce, a ona je pritajena u grmlju ostala živa. 
Naredne noći četa je u svojoj koloni prenosila teško ranjenu bolničarku.<o:p>
</o:p>
</span></p>
<span lang="EN-GB" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-GB;mso-fareast-language:
EN-US;mso-bidi-language:AR-SA">Dane KNEŽEVIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_124.htm"><b>Prethodni dokument</b></a></TD>
<TD><a href="31_126.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

