<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_49.htm"><b>Prethodni dokument</b></a></TD>
<TD><a href="49_51.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b>POSLEDNJA 
NEPRIJATELJSKA OFANZIVA<o:p>
</o:p>
</b></p>
<p class="MsoNormal" align="center" style="text-align:center"><b>&nbsp;<o:p>
</o:p>
</b></p>
<p class="MsoNormal" align="center" style="text-align:center"><b>Plan ofanzive</b></p>
<p class="MsoNormal">&nbsp;<o:p>
</o:p>
</p>
<p class="MsoNormal">U proleće 1945. godine bilo je očigledno da se nemačke 
snage u severnoj Italiji, jugozapadnoj Mađarskoj i Dalmaciji neće moći duže 
vreme odupirati pritisku sovjetske, jugoslovenske i anglo-američke armije. Nemačka 
komanda je, pored ovoga, očekivala i savezničko iskrcavanje u Istru i Tršćanski 
zaliv, pa bi odbrana jadranske obale bila veoma teška i nesigurna ako bi se u 
neposrednoj pozadini nemačkih odbrambenih položaja nalazile jače partizanske 
snage. Zato su policijske vođe na Jadranskom primorju i u 18. vojnom okrugu 
Odilo Globočnik i Ervin Rezener (Rösener), pod čijom su se komandom nalazile 
sve satelitske i policijske snage, a prema potrebi i neke vojne operativne 
jedinice sa teritorije jadranskog primorja, preduzele poslednju ofanzivu protiv 
snaga 9. korpusa.</p>
<p class="MsoNormal">Prema nemačkim planovima, ofanziva je podeljena u dva 
dela: u prvom — &quot;Frilingsangang&quot; (&quot;Frühlingsangang&quot;) — 
trebalo je očistiti zapadni deo Gorenjskog i područje Cerkna, a u drugom — 
&quot;Vinterende&quot; (Winterende&quot;) centralni deo Slovenačkog primorja 
(sektor Vojsko, Čepovanska dolina, Banjška visoravan i Trnovska šuma). Za 
izvršenje ovog zadatka bile su privučene veoma jake snage. U prvom delu 
ofanzive koja je počela 19. marta 1945, učestvovale su ne samo snage koje je 
neprijatelj već inače držao na Jadranskom primorju (10. SS policijski puk, 3. 
bataljon 15. SS policijskog puka, dva bataljona 1. srpskog dobrovoljačkog 
korpusa), već i snage iz gorenjskog i ljubljanskog područja (28.SS policijski 
puk, jedinice esesovske podoficirske škole iz Ljubljane, neke ruske kvislinške 
i grčke kvislinške jedinice iz okoline Ljubljane, domobranski 2. bataljon iz 
Rakeka, domobranske i četničke jedinice iz Dolomita,<a style="mso-footnote-id:
ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a> 
pa čak i iz udaljenijih pokrajina (13. SS policijski puk iz Koruškog, 17. SS 
policijski puk iz Štajerskog i Koruškog). Ukupno je učestvovalo oko 15.000 
nemačkih, i talijanskih, nedićevskih, četničkih, ruskih, grčkih i 
domobranskih vojnika.</p>
<p class="MsoNormal"><span lang="DE" style="mso-ansi-language:DE">Drugi deo 
neprijateljske ofanzive — &quot;Vinterende&quot; — počeo je 19. marta, u 
isto vreme kad i prvi. Međutim, Nemci su se u početnom periodu ugavnom ograničavali 
na blokadoi glavnine snaga 9. korpusa na širem području Trnovske šume, a pred 
kraj meseca su jedinicama koje su bile na sektoru Gorenjskog i Cerkna pa ih 
povukli kad im više nisu bile potrebne pojačali snage u centralnom delu 
Slovenačkog primorja kako bi zajedničkim snagama stegli obruč oko glavnine 9. 
korpusa.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U početku su 
na ovom sektoru angažovali sledeće jedinice:<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— na 
visinskim tačkama, na liniji Idrja — Jagršče — Šebrelje — Reka — 
Bukovo — Baška grapa posela je položaje borbene grupe ,,Blank&quot;(10. </span>SS 
policijski puk, 3. bataljon 15. SS policijskog puka, dva bataljona 1. srpskog 
dobrovoljačkog korpusa i još neke manje jedinice);</p>
<p class="MsoNormal">— iz doline Soče prema Banjškoj visoravni vršila je 
pritisak borbena grupa &quot;Han&quot; (&quot;Hahn&quot;) (24. SS brigada kraških 
lovaca<a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a> 
sa nekim manjim jedinicama) sa zadatkom da od 20. marta očisti svu Banjšku 
visoravan;</p>
<p class="MsoNormal">— desno od nje, preko Trnova prema Lokvama, napadala je 
borbena grupa &quot;Bikovski&quot; (&quot;Bikowsky&quot;) (2. kozački puk bez 
jednog bataljona);</p>
<p class="MsoNormal">— u Vipovskoj dolini, na liniji Gorica — Šempas — 
Ajdovščina — Col, nalazila se na položajima četnička Dinarska divizija, a 
na liniji Col — Crni vrh — Idrija, pored četnika, i jedan bataljon 2. kozačkog 
puka, snage domobranskog 1. udarnog puka i neke italijanske policijske jedinice. 
<span lang="DE" style="mso-ansi-language:DE">Ukupno je bilo angažovano oko 
23.000 nemačkih i kvislinških vojnika, dok se u narednim danima, pristizanjem 
novih jedinica, taj broj popeo na više od 30.000 ljudi.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Raspored 
jedinica 9. korpusa bio je sledeći:<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— na liniji 
Predmeja — Col — Crni vrh nalazila se Bazoviška brigada, ojačana jednim 
bataljonom Vojkove;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— na širem 
području sela Vojsko nalazila se Gregorčičeva brigada, italijanska 156. 
brigada &quot;Bruno Buoci&quot; (&quot;Bruno Buozzi&quot;) i udarna četa 31. 
divizije;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— severno od 
reke Idrijce, na Šentviškogorskoj visoravni, nalazila se italijanska 157. 
brigada &quot;Gvido Pičeli&quot; (&quot;Guido Piccelli&quot;);<o:p>
</o:p>
</span></p>
<p class="MsoNormal">— levo od nje, na Banjškoj visoravni, bile su 2. brigada 
NO i Vojkova;</p>
<p class="MsoNormal">— na liniji Zavrh — Trnovo — Krnica nalazile su se 
Gradnikova i Prešernova brigada.</p>
<p class="MsoNormal">U Trnovskoj šumi, pored ovih operativnih jedinica, 
nalazilo se bar još toliko, ako ne i više, raznih pozadinskih jedinica i 
ustanova (pokretne bolnice, komande mesta, radne jedinice, radionice, štab 
korpusa sa svojim odsecima, savezničke misije), organa narodne vlasti itd<a style="mso-footnote-id:ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a>.<o:p>
</o:p>
</p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Od domobranskih jedinica 
    ti ofanzivi su, pored 2. bataljona iz Rakeka, učestvovale i neke posadne čete 
    iz Dolomita (43. četa iz St. Jošta, 44. četa iz Sv. Tri kralja, 45. četa 
    iz Logateca, 46. četa iz Hotedršice i 72. četa). U tim četama ukupno je 
    bilo 563 domobrana (izveštaj organizacijskog štaba slovenačkog 
    'domobranstva od 6. aprila 1945. — Arhiv IIRP. F. 283).</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> 24. SS brigada kraških 
    lovaca formirana je od pripadnika raznih nacionalnosti (Španaca, Francuza, 
    Poljaka, Italijana, Nemaca itd. koji su imali svoje posebne bataljone i čete). 
    <span lang="DE" style="mso-ansi-language:DE">Početkom 1945. godine bila je 
    raspoređena na sektoru Videma i Pontebe. U svom sastavu imala je 59. i 60. 
    puk sa ukupno od oko 8.000 ljudi.<o:p>
    </o:p>
    </span></p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a><span lang="DE" style="mso-ansi-language:DE"> 
    Zapovest višeg SS i policijskog vođe za Jadransko primorje od 15. marta 
    1945. (Arhiv VII u Beogradu); Stanko Petelin: Osvo-boditev Slovenskega 
    primorja&quot;, str. 128 — 130, Nova Gorica, 1965.<o:p>
    </o:p>
    </span></p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_49.htm"><b>Prethodni dokument</b></a></TD>
<TD><a href="49_51.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

