<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_27.htm"><b>Prethodni dokument</b></a></TD>
<TD><a href="4_14_4_29.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ŠTABA ČETNIKA CRNE GORE I BOKE OD 14. 
AVGUSTA 1944. KOMANDANTU SVIH ČETNIČKIH JEDINICA CRNE GORE O ČETNIČKIM 
SNAGAMA KOJE SA NE-MAČKIM JEDINICAMA OPERISU U DOLINI MORAČE PROTIV NOVJ 1</strong></p>
<p align="center">ŠTAB</p>
<p align="center">Četnika crne gore i boke2</p>
<p align="center">Pov. Br. službeno</p>
<p align="center">14 avgusta 1944 god.</p>
<p align="center">Položaj</p>
<p align="center">ČLANU RESORA ZA NARODNU ODBRANU I KOMANDANTU NACIONALNIH 
TRUPA</p>
<p>Četničke formacije iz reona Podgorice, Danilova grada i Nikšića preduzele 
su, uz pripomoć nemačkih trupa, opštu ofan-zivu protivu neprijatelja u dolini 
Morače. Upućene su u napad sledeće kolone:</p>
<p>a)&nbsp; Prva kolona, major Lazović3 (Kuči i deo Vasojevića) pravcem uz Kuče. 
Do ovoga momenta zauzeli su Kržanju.</p>
<p>b)&nbsp; Druga kolona, major. Pavić4 (kadrovski puk, Moračani, deo Lješnjana 
i Pipera) oko 1500 četnika uz sadejstvo jednog</p>
<p>ojačanog nemačkog bataljona. Dejstvuje pravcem desnom obalom r. Morače za 
Morački Manastir. Do sinoć su izbili do s. Petrovića, pošto su prethodno 
zauzeli Vežešnik.</p>
<p>v) Treća kolona, deo Bjelopavlića i Spužani, pravcem uz Pipere, za zaštitu 
levog boka glavne kolone (pod b), i dalje preko Radovča. Jutros su zauzeli 
Gornje Crnce.</p>
<p>g) Četvrta kolona (Pavkovići i Vražegrmci) demonstrativnu borbu ka 
Bjelopavlićkim planinama u cilju vezivanja za sebe snage koje se nalaze na ovom 
frontu. U toku ove noći trebali su da zauzmu Hum i Gradac, pošto su ga 
prethodno bombardovali artiljerijom sa grada.</p>
<p>d) Krilna zaštita, deo puka, koji nije upotrebljen za glavnu akciju drži 
položaj u visini Bogmilovića, radi zaštite krila od pravca Katunske Nahije, 
odnosno od Pješivaca.</p>
<p>đ) Ružićevi četnici ubačeni su u neprijateljsku pozadinu kao gerila, sa 
zadatkom napada na saobraćaj, transporte, štabove i uništavanje manjih 
neprijateljskih odeljenja u pozadini. Od akcije ove grupe najviše se očekuje.</p>
<p>Jutros oko 8 časova dva gangsterska aviona (drumski razbojnici) bombardovali 
su most na Sušici, u blizini našeg štaba. Jedna je bomba pogodila most, ali 
nije učinila kvara, dru ga je pala van mosta. Izgleda da je bombardovana i 
Podgorica.</p>
<p>Kako se situacija nije još razvila, tako je i ovaj prvi iz-veštaj oskudan. 
Nadam se da će sledeći biti opširniji i sa više optimizma.</p>
<p>Da ne zaboravim. Juče je već opravljen mošt na Morači kod Smokovca. Duž 
druma napreduje i jedna motorizovana kolona sa dugačkom artiljerijom.</p>
<p>Potrebno je narediti da Katunska Brigada produži akcije, makar čisto 
demonstrativnog karaktera, koje bi imale za cilj vezivanje za sebe Segrtove 
grupe.5 Bataljoni od Lastve Tre-binjske probili su se do Nikšića i upućeni za 
Podgoricu gde sada učestvuju uz sadejstvo naših trupa. 13 avgusta u 0 časova 
otpočela je opšta ofanziva protivu neprijatelja u Vaso-jevićima i Sandžaku. 
Ima se podataka da su neke 3 partizanske divizije prodrle ponovo za Srbiju, tako 
da je naš front sada reduciran na polovinu. Međutim i tamo im se sprema zamka 
za potpuno opkoljavanje. Mobilisano je 25.000 četnika koji uz pripomoć ostalih 
legalnih trupa opkoljavaju prebačene divizije. Ovoga puta očekuje se konačno 
razbijanje partizana u Sandžaku, Crnoj Gori i Staroj Srbiji.</p>
<p align="center">M.P.6</p>
<p align="center">Komandant, major</p>
<p align="center"><strong>BI.</strong>7<strong> L. Gojnić</strong></p>
<p>1&nbsp; Original (pisan na mašini, ćirilicom) u Arhivu VII, Ča, k. 138, 
reg. br. 30/3 (CG-V-1117).</p>
<p>2&nbsp; Tu komandu je Pavle Đurišić formirao jula 1944, ali se ona 
pojavljuje samo u nekoliko dokumenata.</p>
<p>3&nbsp; Novica.</p>
<p>4&nbsp; Boško.</p>
<p>5&nbsp; Vlado Šegrt je tada bio komandant 29. hercegovačke NOU divizije.</p>
<p>6&nbsp; Okrugli pečat: »Štab četnika Crne Gore«.</p>
<p>7&nbsp; Blažo.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_27.htm"><b>Prethodni dokument</b></a></TD>
<TD><a href="4_14_4_29.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
