<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_8.htm"><b>Prethodni dokument</b></a></TD>
<TD><a href="38_10.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:13.2pt;margin-right:0mm;
margin-bottom:0mm;margin-left:33.1pt;margin-bottom:.0001pt;text-align:center;
text-indent:-33.1pt;background:white"><b><span lang="SR-CYR" style="mso-ansi-language:
SR-CYR">OSLOBAĐANJE GORNJEG MILANOVCA I ČAČKA</span></b></p> 
<p class="MsoNormal" style="text-align: justify; background-color: white; background-repeat: repeat; background-attachment: scroll; line-height: 150%; margin-left: 1pt; margin-right: 0mm; margin-top: 0.3pt; margin-bottom: .0001pt; background-position: 0%">&nbsp;</p>
<p class="MsoNormal" style="text-align: justify; background-color: white; background-repeat: repeat; background-attachment: scroll; line-height: 150%; margin-left: 1pt; margin-right: 0mm; margin-top: 0.3pt; margin-bottom: .0001pt; background-position: 0%"><span style="mso-ansi-language: SR-CYR" lang="SR-CYR">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span><span lang="SR-CYR" style="mso-ansi-language:SR-CYR"><span style="mso-ansi-language:SR-CYR">Povlačenjem  
nemačkih jedinica iz Užica i Požege stvoreno je veće područje bez  
okupatorskih vojnih jedinica, jer su oko ovih gradova sva sela i druga naselja  
ranije bila oslobođena. Iz svesti građana potisnut je osećaj ropstva. Reč  
sloboda dobila je puno značenje. Ona je postala posebno nadahnuće za veru da  
je sloboda ostvarljiva. Partizanski odredi su naglo omasovljeni, pristizali su  
novi borci, dok su četnici izvršili mobilizaciju već ranije formiranih  
jedinica. Atmosfera slobode bila je prisutna na svakom mestu.</span><span lang="SR-CYR" style="mso-ansi-language:DE"> 
</span><span style="mso-ansi-language:SR-CYR">U narodu nije niko  
sumnjao da ne postoji sloga izmeću dve ustaničke formacije. U toj atmosferi  
stupilo se u borbu za oslobođenje Gornjeg Milanovca i Čačka. U narodu se malo  
znalo da postoje dve opcije sa kojima se polazilo u borbu protiv okupatora:  
partizanska - koja je bila odmah za borbu, i četnička - koja je zastupala mišljenje  
da za to nije još vreme. Logična posledica - doći će ubrzo do velikog  
raskola i do mećusobne borbe. Počelo je od zauzimanja Užica i Požege, gde četnici,  
uz pomoć nemačkih saradnika, ulaze u ove gradove i u prisustvu okupatorskih  
jedinica preuzimaju vlast ostavljajući u toj sredini i žandarmeriju i stare  
predstavnike vlasti. Zbog takvog postupka partizani su morali reagovati ulaskom  
u te gradove i razoružavanjem tih nemačkih saradnika, pa je, zbog toga,  
narasla napetost izmeću partizana i četnika.<o:p> 
</span></span><span lang="SR-CYR" style="mso-ansi-language:SR-CYR"> 
</o:p>
</span></p>
<p class="MsoNormal" style="margin-right:.7pt;text-align:justify;text-indent:
36.7pt;line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Ta  
napetost je bila prisutna i prilikom borbi za oslobođenje Gornjeg Milanovca i  
Čačka. Poznato je da su se žandarmi u Gornjem Milanovcu predali četnicima i  
pod njihovom zaštitom izašli iz grada, koji su ih bezbedno ispratili na Ravnu  
goru. Tako su neki pripadnici žandarmerije izbegli odgovornost za nedela koja  
su učinili.<o:p> 
</o:p> 
</span></p>
<p class="MsoNormal" style="margin-right:.5pt;text-align:justify;text-indent:
36.95pt;line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Napad  
na Nemce u Gornjem Milanovcu izvršili su borci Takovskog i Ljubićskog  
bataljona Čačanskog NOP odreda &quot;Dr Dragiša Mišović&quot; i Takovski četnički  
odred poručnika Zvonka Vučkovića. Učešće četnika u tom oslobađanju nije  
odobrio Draža Mihailović. Napad je izveden na osnovu samoinicijativne odluke  
Zvonka Vučkovića i majora Dušana Đorića. Povodom ovog napada na nemački  
garnizon, verovatno na zahtev Draže, major Đorić je pisao svom vrhovnom  
komandantu:<o:p>
</o:p> 
</span></p>
<p class="MsoNormal" style="margin-top:.5pt;margin-right:0mm;margin-bottom:0mm;
margin-left:.25pt;margin-bottom:.0001pt;text-align:justify;text-indent:37.45pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">&quot;Kada  
su komunisti hteli da napadnu Milanovac, ja dobijem naređenje od poručnika Vučkovića  
kojim me poziva da se posavetujemo šta da radimo. Vas nismo mogli blagovremeno  
da obavestimo i rešili smo da i mi napadnemo. Ako ne napadnemo a partizani  
Milanovac zauzmu, sav će narod preći na njihovu stranu, jer oni rade protiv  
okuptora a mi ne...&quot;<sup>21<o:p> 
</o:p>
</sup></span></p>
<p class="MsoNormal" style="margin-top:.5pt;margin-right:0mm;margin-bottom:0mm;
margin-left:.25pt;margin-bottom:.0001pt;text-align:justify;text-indent:37.45pt;
line-height:13.45pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">21. Radisav Nedeljković, &quot;Zapisi i sećanja iz NOR-a u čačanskom  
kraju&quot;, Gornji Milanovac, 1988, str. 132.<o:p> 
</o:p> 
</span></b></p>
<p class="MsoNormal" style="margin-top:.95pt;margin-right:.95pt;margin-bottom:
0mm;margin-left:.25pt;margin-bottom:.0001pt;text-align:justify;text-indent:
36.95pt;line-height:12.5pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Žandarmerijski  
narednik Dragan Sotirović iznosi svoj razgovor sa Dražom Mihailovićem:<o:p> 
</o:p> 
</span></p>
<p class="MsoNormal" style="margin-top:1.2pt;margin-right:0mm;margin-bottom:0mm;
margin-left:.25pt;margin-bottom:.0001pt;text-align:justify;text-indent:37.45pt;
line-height:12.25pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">&quot;Draža  
je pristao da saraćuje sa partizanima zato što je osećao razgranat rad  
komunista&quot; i &quot;što je moglo da se desi da svo oružje pređe u njihove  
ruke, a time i narod prisiljen da se digne na oružje...&quot;<sup>22<o:p> 
</o:p>
</sup></span></p>
<p class="MsoNormal" style="margin-top:1.2pt;margin-right:0mm;margin-bottom:0mm;
margin-left:.25pt;margin-bottom:.0001pt;text-align:justify;text-indent:37.45pt;
line-height:12.25pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">22. Radisav Nedeljković, &quot;Zapisi i sećanja iz NOR-a u čačanskom  
kraju&quot;, Gornji Milanovac, 1988, str. 132.<o:p> 
</o:p> 
</span></b></p>
<p class="MsoNormal" style="margin-top:0mm;margin-right:1.2pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:39.35pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Iz  
ovih citata se može sagledati da je Mihailović mimo svojih ubeđenja bio  
primoran da pokaže pred narodom da je taj njegov pokret osnovan da se bori  
protiv okupatora i kako bi tim putem održao neki ugled i simpatije kod naroda.<o:p> 
</o:p> 
</span></p>
<p class="MsoNormal" style="margin-top:.25pt;margin-right:.7pt;margin-bottom:
0mm;margin-left:0mm;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Čitavog  
septemra borci Čačanskog NOP odreda razvijali su intenzivnu aktivnost protiv  
nemačkih oružanih snaga. Rušene su putne i železničke komunikacije i  
telefonsko - telegrafske veze, pa najveći deo ovih komunikacija Nemci nisu  
mogli koristiti, što je onemogućilo njihovo snabdevanje. Direktnim oružanim  
napadima na njihove jedinice, na Prokopu u Milićevcima, Karauli na Jelici, u Ovčar  
Banji (prilikom povlačenja iz Požege), kod Kosovskog bunara u Ježevici, u  
kojima su njihove jedinice imale gubitke, bile su ozbiljne opomene da se moraju  
povući sa ovog područja. Po oslobođenju Dragačeva i kasnije Gornjeg  
Milanovca nemačke jedinice su bile saterane u okvire Čačka. Ustanici su bili  
u neposrednoj blizini. Znajući da će Nemci uskoro napustiti grad izmeću četnika  
i partizana postignut je sporazum o zajedničkoj napadu na Čačak.<o:p> 
</o:p> 
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.4pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U  
tim uslovima, u kojima su se našle nemačke jedinice, njihov komandant za  
Srbiju general Beme 28. septembra je izdao naredbu da se njihove jedinice povuku  
iz Čačka 30. septembra.<sup>23</sup> Poučeni iskustvom iz povlačenja  
njihovih jedinica iz Požege, kada je ta kolona napadnuta od partizana na  
prostoru od Požege do Ovčar Banje, gde su nemačke grupe pretrpele velike  
gubitke, njihova komanda je preuzela opsežne mere za zaštitu svojih jedinica  
pri povlačenju. U tom cilju preduzete su mere da se ustanici odbace što dalje  
od grada i komunikacije Čačak - Kraljevo, kuda su se njihove jedinice trebalo  
da povlače. To je bio povod da se 29. i 30. septembra intenzivno artiljerijom  
bombarduju sela oko grada. Na udaru su bili: Kulinovci, Atenica, Trnava, Loznica  
i obronci planine Jelice, a na putu Čačak - Kraljevo pojačano je kretanje  
njihovih mehanizovanih jedinica.<o:p> 
</o:p> 
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.4pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">23. Milojica Pantelić, Radovan M. Marinković i Vladimir Nikšić,  
&quot;Čačanski odred&quot;, Čačak, 1982, str. 134.<o:p> 
</o:p> 
</span></b></p>
<p class="MsoNormal" style="text-align:justify;text-indent:38.65pt;line-height:
13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Povlačenje  
nemačkih jedinica iz Čačka počelo je u ranim jutarnjim časovima 1. oktobra.  
Pre toga, u toku noći, njihove jedinice koje su bile u zaštiti povlačenja  
glavnine, čitavu noć su krstarile gradom pucajući na sve što im se učinilo  
sumnjivo, uz slabu pucnjavu ustanika, koji su se primakli na periferiji grada,  
jer su bili obavešteni da Nemci odlaze iz Čačka. Građani Čačka, slušajući  
tu pucnjavu, imali su utisak da se vodi ogorčena borba. Mećutim, gotovo da mećusobnih  
sukoba nije bilo. Pri povlačenju nemačkih jedinica one su imale jaku zaštitu.<o:p> 
</o:p> 
</span></p>
<p class="MsoNormal" style="margin-right:1.2pt;text-align:justify;line-height:
13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Pored  
oklopnih jedinica, koje su pratile kolonu pri povlačenju je obezbeđivala i  
avijacija, koja se pojavida u ranim jutarm časovima i kontrolisala komunikaciju  
kojom se povlačila kolona i onemogućavala napade ustaničkih jedinica. Ne zna  
se da li su Nemci pri ovom povlačenju iz Čačka imali svojih gubitaka.<o:p> 
</o:p> 
</span></p>
<p class="MsoNormal" style="margin-top:0mm;margin-right:.95pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:36.95pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Posle  
povlačenja u Kraljevo Nemci su svoje jedinice zadržali u Mrsaću, koje su  
obezbećivale skladište municije. Ta jediniia se povukla u Kraljevo tek 8.  
oktobra po dizanju ovog skladišta u vazduh.<o:p> 
</o:p> 
</span></p>
<p class="MsoNormal" style="text-align:justify;text-indent:36.0pt;line-height:
13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Operativni  
plan za napad na Čačak izradili su zajedno Momčilo - Mole Radosavljević,  
komandant Čačanskog NOP odreda, i Jovan Bojović, komandant Jeličkog četničkog  
odreda, sa svojim saradicima. Prema tom planu izvršen je raspored jedinica:<o:p> 
</o:p> 
</span></p>
<p class="MsoNormal" style="margin-right:.5pt;text-align:justify;text-indent:
38.15pt;line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">&quot;S  
juga i jugozapada - četiri dragačevske partizanske čete, s juga i jugoistoka  
- Trnavski bataljon, sa severa, severoistoka i severozapada - veći deo Ljubićkog  
bataljona. Raspored četničkih snaga: s juga - Jelički četnički odred, sa  
zapada - Pakovraćki četnički odred, sa severozapada - Prijevorski četnički  
odred, sa severa manji deo Takovskog četničkog odreda&quot;. Izuzev Jeličkog,  
ostali četnički odredi bili su malobrojni.<sup>24<o:p> 
</o:p>
</sup></span></p>
<p class="MsoNormal" style="margin-right:.5pt;text-align:justify;text-indent:
38.15pt;line-height:13.45pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">24. Milojica Pantelić, Radovan M. Marinković i Vladimir Nikšić,  
&quot;Čačanski odred&quot;, Čačak, 1982o, str. 134.<o:p> 
</o:p> 
</span></b></p>
<p class="MsoNormal" style="margin-left:.5pt;text-align:justify;text-indent:36.95pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Pored  
ovog operativnog plana, po kome je izvršen raspored svih jedinica, poručnik  
Zvonimir - Zvonko Vučković, komandant Takovskog četničkog odreda, pokušao  
je da ostvari neki svoj aražman sa Nemcima iza leđa partizana. Njegov plan bio  
je sličan onima koji su bili kod upada četnika u Užice i Požegu, koristeći,  
pri tom, usluge žandarma. On se, pismom, 30. septembra, obraća kapetanu  
Bogdanu Marjanoviću, koji se nalazio u Čačku, pod zaštitom žandarmerije, sa  
zahtevom da uspostavi vezu sa nemačkim komandantom i da mu saopšti &quot;da je  
varoš opkoljena od 8.000 komunista koji su rešeni da bez obzira na jačinu  
odbrane upadnu u varoš i neposredno izmasakriraju sve do poslednjeg nemačkog  
vojnika&quot;. On zahteva da celo naoružanje bude predato njima - četnicima,  
kako bi, tako ojačani, bili u stanju održati red i sprečiti anarhiju. Ukoliko  
to Nemci učine, on garantuje za njihove živote i mirnu bezbednost:  
&quot;Voljni smo hrabrim nemačkim vojnicima garantovati živote i izvući ih iz  
smrtne opasnosti na sigurno mesto, kao što smo to uradili sa posadom u Gornjem  
Milanovcu.<sup>25<o:p>
</o:p>
</sup></span></p>
<p class="MsoNormal" style="margin-left:.5pt;text-align:justify;text-indent:36.95pt;
line-height:13.45pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">25. Milojica Pantelić, Radovan M. Marinković i Vladimir Nikšić,  
&quot;Čačanski odred&quot;, Čačak, 1982, str. 134-135.<o:p> 
</o:p> 
</span></b></p>
<p class="MsoNormal" style="text-align:justify;text-indent:35.75pt;line-height:
13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Ne  
zna se da li je Marjanović uspostavio kontakt sa nemačkomandantom i kakvi su  
rezultati tih razgovora, ali ovaj podagovori o vezama koje su uspostavljene  
preko onih koji su bili u službi okupatora. Taj odnos i ljubav koja je  
postojala izmeću žandarma i četnike potvrćuje podatak da je u toku odlaska  
nemačkih grupa iz Čačka deo žandarma, sa narednikom Vasilijem Diklićem prišao  
četnicima, koji, potom, nisu dozvolili da se nad nekim pripadnicima žandarmerije,  
koji su činili nedela služeći okupatoru, vrši istraga.<o:p> 
</o:p> 
</span></p>
<p class="MsoNormal" style="margin-top:.5pt;margin-right:.25pt;margin-bottom:
0mm;margin-left:.7pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Sa  
povlačenjem nemačkih trupa iz Čačka, sa njima je krenulo mnogo njihovih  
saradnika. Bilo je meću njima žandarma, policijskih i drugih službenika i  
svih vrsta agenata. Neki su, ipak, ostali. Oni su postali predmet sporova izmeću  
zajedničkih komandi i novih organa vlasti. Četnici su ih uzimali u zaštitu i  
najčešće prevodili u svoje vojne jedinice. Tako su onemogućili da se sudi  
onima koji su u službi okupatora činili nedela.<o:p> 
</o:p> 
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:38.15pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Nužno  
je sagledati šta kažu autori o događajima oko osloboćenja Čačka.<o:p> 
</o:p> 
</span></p>
<p class="MsoNormal" style="margin-top:.25pt;margin-right:.25pt;margin-bottom:
0mm;margin-left:.25pt;margin-bottom:.0001pt;text-align:justify;text-indent:
38.65pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Tim  
događajima su posvetili stranice prve knjige od 194. do 208. Nije teško  
primetiti, kao što biva i u ostalim delovima knjige, idealizovanje četništva,  
pa se, u tom smislu, u korist ovog pokreta opisuju mnogi događaji vezani za  
osloboćenje Čačka. Četnici su navodno bili ti koji su držali sve ključne  
tačke oko grada, vodili su ulične borbe sa tenkovima i vodili su žestoku i  
neravnopravnu borbu koja je trajala tri do četiri sata da bi sprečili izlazak  
Nemaca iz grada, a nisu uspeli samo zbog nedostatka municije!<o:p> 
</o:p> 
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Na  
drugoj strani, kažu autori, po sećanju savremenika, govori se &quot;da u slučaju  
Čačka partizani nisu imali inicijtivu prilikom opsedanja i kasnijeg ulaska u  
grad. Njihove jedinice su uglavnom bile iza položaja četnika, kao podrška,  
osim iz pravca jugoistoka&quot; (str. 200. i 201). Slična je konstatacija i za  
partizanske snage rasporećene za napad na Čačak sa ljubićke strane:  
&quot;Partizani su na ovom području - pravcu kao i slučaju napada sa Jelice držali  
odstupnicu&quot; (str. 200).<o:p> 
</o:p> 
</span></p>
<p class="MsoNormal" style="margin-left:.25pt;text-align:justify;text-indent:
38.65pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Ali,  
da ne bi bila samo zasluga partizana u tome da su &quot;davali podrušku&quot; i  
&quot;držali odstupnicu&quot;, autori se potrudiše da tome dodaju i zaslugu što  
su partizani &quot;u isto vreme pozivali narod da pomognu četničku  
akciju&quot; (str. 203). Možda su autori knjige morali da objasne svojim čitaocima  
šta se to dogodilo - da partizani, koji su nekoliko meseci uništavali  
komunikacije, napadali okupatorske jedinice, ugrožavali njihov opstanak na ovim  
prostorima i primorali okupatorske jedinice da napuste prostor čitave zapadne  
Srbije i to u vreme dok su četnici pasivno posmatrali sve to, sada </span><span lang="RU" style="mso-ansi-language:RU">za</span><span lang="SR-CYR" style="mso-ansi-language: 
SR-CYR">mene svoje uloge, ili da objasne kako je moguće da četnici sada vode  
borbu protiv okupatora a od njih preuzimaju njihove saradnike i njih uzimaju pod  
zaštitu, čak mnoge i primaju u svoje jedinice. Izgleda da autorima nije ni  
jasno ko je kome u ovom ratu bio protivnik i ko su bili prijatelji i saradnici.<o:p> 
</o:p> 
</span></p>
<p class="MsoNormal" style="margin-top:0mm;margin-right:1.45pt;margin-bottom:
0mm;margin-left:.5pt;margin-bottom:.0001pt;text-align:justify;text-indent:36.5pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Postoje  
i mnoge druge protivrečnosti o kojima autori nisu vodili računa, što kod čitalaca  
izaziva dilemu - u šta da poveruju.<o:p> 
</o:p> 
</span></p>
<p class="MsoNormal" style="margin-right:1.2pt;text-align:justify;text-indent:
36.5pt;line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Tako  
oni u pogledu koncentracija ustanika za napad na Čačak konstatuju: &quot;Sve  
partizanske jedinice, osim Takovaca, krenule su prema Čačku uveče 30.  
septembra&quot; (str. 200) da bi u delu koji govori čije su jedinice prve ušle  
u Čačak kazali za partizane: &quot;Stigli su tek u popodnevnim satima odozgo  
iz Stjenika; predvodili su ih Mole Radosavljević i Ratko Mitrović&quot; (str.  
202). Iz ovoga se može videti da su partizani došli u Čačak tek posle  
njegovog oslobođenja i to &quot;odozgo iz Stjenika&quot;.<o:p> 
</o:p> 
</span></p>
<p class="MsoNormal" style="margin-top:0mm;margin-right:.95pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:36.7pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Da  
bi, na neki način, dokazali da se za oslobođenje Čačka vodila teška borba,  
oni daju podatke o poginulim i ranjenim četnicima, koji se u mnogo čemu  
razlikuju, ali svi su netačni i lažni. Citirajući kazivanje Zvonka Vučkovića  
oni napisaše: &quot;Dok su naše žrtve i sa jedne i druge strane dostizale od  
stotinu poginulih i ranjenih....&quot;(str. 203). Na drugom mestu kažu, prema  
sećanju savremenika, da je &quot;u oslobođenom Čačku poginulo 16, a ranjeno  
20 četnika&quot;, a kasnije konsatuju da je &quot;za vreme opsade i u borbi za  
Čačak poginulo 8 a ranjeno 9 srpskih četnika&quot; (str. 203).<o:p> 
</o:p> 
</span></p>
<p class="MsoNormal" style="margin-left:.25pt;text-align:justify;text-indent:
37.2pt;line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Ovakve  
laži našle su se na stranicama knjige i pored toga što se sa sigurnošću zna  
da u borbama za oslobođenje Čačka nije poginuo, niti je ranjen ni jedan  
pripadnik partizana ni četnika. Tog 1. oktobra u Čačku je poginulo od  
bombardovanja nemačke avijacije devet građana. Pre toga, 24. septembra, na  
planini Jelici, gde je bio logor četničkih jedinica Nemci su izvršili  
artiljerijski napad poginula su četiri četnika, a jedan je drugog dana kao  
ranjenik umro u gučkoj bolnici. Bili su to: Antonije Biročević iz Dragojevca,  
Radisav Đoković, Mirko Radulović i Momir Poledica iz Trešnjevice. Od  
bombardovanja nemačkih aviona na Zdravljaku na Jelici 29. septemra poginuo je i  
Gvozden Rosić, iz Rtiju. Njihova imena nalaze se u knjizi &quot;Čačanski kraj  
u NOB - pali borci i žrtve&quot;.<o:p> 
</o:p> 
</span></p>
<p class="MsoNormal" style="text-align:justify;text-indent:10.0mm;background:
white"><span lang="SR-CYR" style="mso-ansi-language:SR-CYR">Netačne su i  
tvrdnje da je pri osloboćenju Čačka zarobljeno 50 nemačkih vojnika. Sigurno  
je da i ovaj podatak potiče od nekog neodgovornog kazivača, a autori </span>t<span lang="SR-CYR" style="mso-ansi-language:SR-CYR">o  
prihvatiše kao veliki uspeh u borbi za ovaj grad. Savremenici znaju da je po  
osloboćenju Čačka u gradu ostao samo jedan nemački vojnik, koji se bio  
prikrio u zgradi gimnazije, u prostorijama gde je lagerovan ugalj. Verovatno je  
on tu ostao po svojoj volji; želeo je da napusti nemačke jedinice. Neophodno  
je navesti još jedan podatak koji govori o raspooženju četnika da sarađuju  
sa partizanima, kao i njihovoj spremnosti da vode borbu protiv Nemaca za oslobođenje  
zemlje. Poručnik Vučković svedoči da je odmah po oslobođenju Čačka morao  
da žuri u Gornji Milanovac - da se sretne sa Dražom Mihailovićem, kako bi  
dobio uputstva za dalje aktivnosti i da od njega čuje ocenu koju je imao pri  
oslobađanju Gornjeg Milanovca i Čačka. On ističe da je posebno bio zabrinut  
glasovima koji su stizali sa Ravne gore zbog &quot;suviše prisne saradnje sa  
komunistima&quot;. Sam ovaj podatak još jednom svedoči o rezervama četničke  
Vrhovne komande u pogledu saradnje sa partizanima i o njihovom odnosu prema  
borbi protiv okupatora u oslobođenju zemlje.<sup>26<o:p> 
</o:p>
</sup></span></p>
<b><span lang="SR-CYR" style="font-size:10.0pt;mso-bidi-font-size:12.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:SR-CYR;mso-fareast-language:EN-US;mso-bidi-language:AR-SA">26.  
Zvonko Vučković, &quot;Sećanja iz rata&quot;, Beograd, 1990. str. 129.</span></b> 
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_8.htm"><b>Prethodni dokument</b></a></TD>
<TD><a href="38_10.htm"><b>Slede&#263;i dokument</b></a></TD></TR></TABLE></CENTER> 

</TD></TR>
<tr>
<td vAlign=Top>

</TD></TR></TABLE>

</body></html>

