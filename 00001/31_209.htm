<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_208.htm"><b>Prethodni dokument</b></a></TD>
<TD><a href="31_210.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">DESETAR 
MANE PUŠKOMITRALJEZAC</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:10.0pt;line-height:91%"><span lang="DE" style="mso-ansi-language:DE">Kada 
je predložen od svojih drugova za desetara i kada mu je komandir čete saopštio 
postavljenje, Mane Milošević je zamolio komandira da zadrži svoj puškomitraljez. 
&quot;Mitraljez mi se ne predaje. Osećam, da bez njega ne bih bio pravi 
partizan. Puškom ubiješ jednog neprijatelja, a mitraljez... kad ih nanižem...&quot;! 
— obrazlagao je Mane. Na komandirovu primedbu da će se drugovi osetiti uvređeni, 
jer bi ispalo da među njima nema sposobnog borca da primi puškomitraljez, a 
sem toga, desetar kao starešina treba da komanduje u borbi a ne da zalegne za 
mitraljez i tuče bez da kontroliše svoje borce kako dejstvuju — Mane je imao 
jednostavno obrazloženje svoje želje:<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Što se tiče mojih drugova, molim te, druže komandire, pitaj ih. Svi 
su oni za ovaj moj predlog. Oni su već naučili, kad ja dejstvujem sa 
mitraljezom... — Tu Mane prekide misao, malo postiđen i crven u licu. Zatim 
dodade: — Što se tiče dužnosti desetara, ne brini, mitraljez mi neće 
smetati.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Dobro, da vidim šta kaže komesar na tvoj predlog — dodade komandir, 
obraćajući se meni.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Ja sam se složio, jer Mane nije postavio nikakav uslov već samo molbu. </span><span lang="EN-GB">Dobro 
sam poznavao tog omladinca. On nikad nije postavljao nikakav uslov. Sve je mogao 
i sve je hteo.</span></p>
<p class="MsoNormal" style="line-height:91%"><span lang="EN-GB">Napravili smo 
izuzetak, Mane je postao desetar i ostao puškomitraljezac. Omladinac Milošević 
(Nikole) Mane rodom je iz sela Crnoje, opština Raštela, srez Cazin. U 1. četu 
3. bataljona služio je za primer hrabrošću i iskrenošću. Uvek veseo i 
nasmejan, za najteže zadatke javljao se prvi.</span></p>
<p class="MsoNormal" style="line-height:91%"><span lang="EN-GB">Koliko puta sam 
mu prišao na maršu i zatražio da mi da mitraljez; da ga odmenim, pomognem mu, 
jer je bio vrlo nežan, mršav, a on bi mi odgovorio:</span></p>
<p class="MsoNormal"><span lang="DE" style="mso-ansi-language:DE">— Neka, druže 
komesare, mogu ja. Uopšte ga ne osećam!<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">I nije ga osećao na ramenu, ali kad zalegne za njim i pritisne obarač onda 
ga je dobro osećao. Osećao je reski zvuk rafala kao najlepšu melodiju kakvog 
muzičkog instrumenta. Udaranje zatvarača, pokrete opruge i pomeranje udarne 
igle — sve je on osećao kao otkucaje svog srca. Tada je i njegova desetina 
osećala njegov mitraljez. Posebno je neprijatelj to osetio.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Vodili smo borbu na Zec-brdu, iznad Prozora, 20. juna 1944. godine. U toku 
dana dva puta smo odbacivali neprijatelja sa njegovih položaja. U 
protivnapadima neprijatelj nas je ponovo potiskivao. U trećem napadu 
neprijatelja mi smo se uporno branili, ali smo zbog njegove nadmoćnosti i 
siline napada morali napustiti položaj. Naređeno je povlačenje pod borbom. Četa 
se povukla. Ranjen je politički delegat voda Dušan Kecman. Jedan iz čete se 
nije povukao. To je desetar i puškomitraljezac Mane Milošević koji je štitio 
dejstvom svog mitraljeza izvlačenje čete. Naredio je svojoj desetini, a zatim 
i svom pomoćniku mitraljesca da se povuku, a on je ostao sam da sa poslednjim 
šaržerom u mitraljezu osveti ranjenog delegata Kecmana.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Na pola rafala, mitraljez je stao. 1 četa je stala. Skamenjeni, gledali smo 
se... To su bile sekunde. Sekunde duže od večnosti.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">— 
Zaglavio mu se mitraljez — izusti neko. To je najmanje što se smelo reći, 
jer Mane je bio u pitanju.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">Najednom, 
u tim sekundima večnosti, iz čete se izdvoji borac Ruža Savić, Manov pomoćnik 
i pod kišom neprijateljskih kuršuma uputi se ka mestu na kome je ostavila 
Mana.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">Izvukla 
ga je mrtvog, a s njim i njegov mitraljez sa pola neispaljenog šaržera.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">Sahranili 
smo Mana na vrh Zec-brda, a borac koji je primio njegov mitraljez, umesto počasnog 
plotuna čete, ispalio je nad njegovom humkom ostatak šaržera. Ostavili smo 
Mana kao da je zastao da štiti odstupnicu svoje čete i podržava njene juriše.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Kojo RADULOVIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_208.htm"><b>Prethodni dokument</b></a></TD>
<TD><a href="31_210.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

