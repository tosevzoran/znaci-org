<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_42.htm"><b>Prethodni dokument</b></a></TD>
<TD><a href="4_14_4_44.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PISMO DRAŽE MIHAILOVIĆA OD 28. AVGUSTA 1944.DAMJANU 
VELČEVU DA SE PREDUZMU POTREBNE MERE ZA SARADNJU RADI ZBLIŽAVANJA NACIONALISTA 
BUGARSKE I JUGOSLAVIJE1</strong></p>
<p>Mnogo2 Uvažajem-ja Gospodin Polkovnik,</p>
<p>Nisam imao sreću da Vas za vreme moga bavljenja u Sofiji 1935 i 1936 godine3 
lično upoznam, ali Vaša dela poznata su mi, kao što su ona poznata u celoj 
Jugoslaviji kao i Bugarskoj. Vaša borba bila je teška i slavna. Vaš trud za 
uspeh Bugarske bio je plodan i ja prema Vama lično gajim najveće uva-ženje i 
poštovanje. Sada je prilika da našu zajedničku misao sprovedemo u delo. 
Sudbina je htela da sam izbio na čelo nove, nepokorene jugoslovenske vojske, 
koja je nikla iz šuma i sela kroz vreme od tri i po godine napornog rada pod 
okupacijom. Vaše stremljenje mi je poznato, jer sam kao prijatelj najvećeg 
zbliženja Bugarske i Jugoslavije, a posebno Srbije, sa divljenjem pratio Vaš 
rad. Vreme je da zbliženje Srba i Bugara pređe u stvarnost. Bugarske 
okupacione trupe u Srbiji dale su mnogo dokaza prijateljstva bugarskog naroda 
prema Srbima. Za produbljenje ovog prijateljstva ja Vam stojim na raspoloženju. 
Budite uvereni da je ova moja želja najiskrenija i najtoplija. Bićemo jaki ako 
se mi, nacionalisti Bugarske i Srbije što tešnje povežemo. Ja ću ovim putem 
održavati veze sa Vama, a istovremeno pišem u istom smislu Gospodinu Kimonu 
Georgijevu. Bilo bi poželjno ako biste i Vi sa Vaše strane pre-duzeli mere za 
ovu vezu samnom, u interesu zajedničke stvari, jer Bugarska i Srbija imaju 
'najbolje uslove za najšire prijateljstvo i satrudničestvo.</p>
<p align="center">Ostajem Vaš najveći poštovalac</p>
<p align="center">28 avgusta 1944.4</p>
<p align="center">Na gospodin polkovnik o.z. <strong>Damjan Velčev</strong></p>
<p>1&nbsp; Original (pisan ha mašini, ćirilicom) u Arhivu VII, Ča, k. 20, 
reg. br. 14/7 (VK-Y-885).</p>
<p>2&nbsp; Tu reč je na originalu dopisao Draža Mihailović.</p>
<p>3&nbsp; Tih godina je Draža Mihailović u Sofiji boravio u svojstvu vojnog 
izaslanika vojske Kraljevine Jugoslavije.</p>
<p>4 Datum i adresu dopisao je Draža Mihailović (mastilom, ćirilicom).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_42.htm"><b>Prethodni dokument</b></a></TD>
<TD><a href="4_14_4_44.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
