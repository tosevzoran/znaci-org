<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_9.htm"><b>Prethodni dokument</b></a></TD>
<TD><a href="31_11.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">KOD 
OSTROŽAČKE TVRĐAVE</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:10.0pt;text-indent:15.0pt;line-height:
91%"><span lang="DE" style="mso-ansi-language:DE">Nakon formiranja i kraćeg 
krstarenja Podgrmečom, 3. krajiška brigada je krenula u napad na cazinsku 
krajinu. Međutim, da bi se taj napad izveo trebalo je preći Unu, cestu i železničku 
prugu. 1. četa, 1. bataljona je dobila zadatak da u toku noći ovlada mostom 
kod Ostrošca, koji su ustaše dobro čuvale. Dobro pripremljenim, a smelo i vešto 
izvedenim naladom ovaj zadatak smo potpuno i na vreme izvršili.<o:p>
</o:p>
</span></p>
<p class="MsoNormal" style="margin-top:10.0pt;text-indent:15.0pt;line-height:
91%"><span lang="DE" style="mso-ansi-language:DE">Kad smo mislili da smo izvršili 
svoj deo posla u okviru ove akcije, komandir čete Jovo Miljević nam reče da 
ćemo morati krenuti u napad na ostrožačku tvrđavu. Valja priznati da se ovoj 
novosti nismo obradovali.<o:p>
</o:p>
</span></p>
<p class="MsoNormal" style="text-indent:14.0pt;line-height:91%"><span lang="EN-GB">Prilazi 
tvrđavi sa naše strane su jako strmi i okomito padaju do same Une. Svuda oko 
tvrđave je brisani prostor i po danu je prosto nemoguće doći do nje. Iz tvrđave 
ustaše povremeno mitraljezima tuku po mostu i po nama i zaklonima.</span></p>
<p class="MsoNormal" style="text-indent:14.0pt;line-height:91%"><span lang="EN-GB">— 
Tvrđavu je trebalo likvidirati u toku noći, a ne po danu — viče Lakina iz 
neke rupe nedaleko od nas. Ići na nju po ovoj čistini može samo manit. </span><span lang="DE" style="mso-ansi-language:DE">Vidi, 
bogati, ta nije niko bena da sada ide gore! Hm, ja neću, a ko hoće neka ide. 
Šta misliš ti Nišina? Neću da još kažu: &quot;Slava palom Lakini.Meni se 
još živi, a kome se ne živi neka izvoli. Ja ću ga odavde dobrovoljno podržavati.<o:p>
</o:p>
</span></p>
<p class="MsoNormal" style="text-indent:14.0pt;line-height:91%"><span lang="DE" style="mso-ansi-language:DE">Nišina 
onako visok, koštunjav, bleda lica na kojem se još oseća umor od napornog marša 
i nespavanja, poznat u četi kao šaljivčina, leži blizu njega, u jednoj rupi. 
&quot;Dekovao&quot; se od jednu kamenu ploču od oko dve tone, koju nikakva 
bomba ne bi razbila. Samo mu glava viri ispod nje. Trese se kao da ga je 
groznica uhvatila.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">— 
Šta ti je, koji ti je đavo! </span><span lang="EN-GB">Što tako treseš 
zubima! Čuješ li šta govorim? — pita ga Lakina.</span></p>
<p class="MsoNormal" style="line-height:91%"><span lang="EN-GB">— Ajme, 
majkico, zub me boli, poludeću koliko me boli. — Čekaj, čekaj, boliće on 
tebe još i više. Vidiš onu &quot;čutu&quot; gore, bo'me ćeš sa mnom na 
nju, pa kako<b> </b>bude. Priteži opanke i zašrafi zadnjicu!</span></p>
<p class="MsoNormal" style="line-height:91%"><span lang="EN-GB">Dok se njih 
dvojica šegače, ču se neka vika kod tvrđave, udmah zatim i paljba. 
&quot;Ura, partizani!&quot;, začuše se povici. Odjednom sve zamuknu, opet tišina. 
</span><span lang="DE" style="mso-ansi-language:DE">Šta je sad! Odakle naši 
gore? — čudimo se mi.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">To je 2. bataljon zašao ustašama za leđa, iznenada se pojavio sa suprotne 
strane i neprijatelju nije ništa preostalo nego da se povuče u tvrđavu.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Kada smo izašli gore i videli kako tvrđava izgleda, tek smo se onda 
uverili da je ona zaista ogromna. Po spoljnjem izgledu liči na neki veliki, 
stari zamak. Spoljni zid je od kamena, debeo metar i više. Naokolo se nalaze 
ugrađene puškarnice iz kojih se može tući na sve strane. Kapija glavnog 
ulaza, na koju smo sredsredili našu pažnju (ne sluteći da postoji i tajni 
izlaz koji vodi do blizu reke u visinu mosta, koji smo kasnije osetili pri povlačenju 
preko Une) zatvorena je ogromnim železnim vratima. </span><span lang="EN-GB">Pokušavamo 
ih otvoriti, ali ne možemo. Vrata su sa unutrašnje strane zamandaljena debelim 
železnim šipkama. Provirujemo unutra kroz male rupice na vratima, koje su 
takve veličine da i ekser kroz njih teško prolazi. </span><span lang="DE" style="mso-ansi-language:DE">Svi 
smo radoznali da vidimo šta ima tamo. Primećujemo predvorje u vidu ogromnog 
hola, osvetljeno, kako nam se čini, jednom sijalicom. Na dva-tri metra od vrata 
stoji vojnik sa mašinkom na ramenu. </span><span lang="EN-GB">Dobro ga vidimo. 
Na njemu je ustaška uniforma, a na glavi kapa sa velikim &quot;U&quot;. 
Povremeno nervozno naiđe i pored vrata, ne skidajući pogled sa njih.</span></p>
<p class="MsoNormal" style="line-height:91%"><span lang="EN-GB">— Ej, ustašo, 
šta radiš? Otvori vrata! — vičemo mi. On zastade, okrenu glavu u pravcu 
odakle se čuo naš glas i reče:</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Pazi da neću! </span><span lang="EN-GB">Hajde, bolan, ne budi budala 
... Sačekajte malo, otvoriću kasnije&quot; i opet produži šetati.</span></p>
<p class="MsoNormal"><span lang="EN-GB">Ponovo zadrmasmo vratima, ovog puta jače 
i brže:</span></p>
<p class="MsoNormal" style="line-height:91%"><span lang="EN-GB">— Koliko vas 
ima unutra? — pitamo ga. Sad će nam topovi doći, ako ne otvorite sve ćemo 
vas pobiti.</span></p>
<p class="MsoNormal" style="line-height:91%"><span lang="EN-GB">— Neka, neka 
— odgovara ustaša. — Ima nas ovamokarce, ćoće, ka' plive.</span></p>
<p class="MsoNormal"><span lang="EN-GB">Odnekud naiđe i Nišana sa Lakinom.</span></p>
<p class="MsoNormal" style="line-height:91%"><span lang="EN-GB" style="mso-bidi-font-size:
9.0pt">— Šta to gledate majkice? — upita Nišana i gurajući se, brzo se 
probi do vrata. Prope se na prste i kad ugleda ustašu naglo se trže i povika:</span></p>
<p class="MsoNormal"><span lang="EN-GB">— Ajme meni, je li ovo onaj pas što 
je na nas pucao kad smo bili kod mosta. </span><span lang="DE" style="mso-ansi-language:
DE">Pazi ga, kakav je, sunce li mu njegovo. Dođi de, Lakina, brate, da ga vidiš. 
Jel'de, zdravlja mi, liči na mog zeljova?<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-bidi-font-size:
9.0pt;mso-ansi-language:DE">Lakina sa nepoverenjem priđe vratima, proviri kroz 
jednu rupicu i pošto ga ne primeti odmah, promrmlja nešto, opsova Nišini i 
brzo se odmače u stranu.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-bidi-font-size:
9.0pt;mso-ansi-language:DE">— Tebi se uvek nešto priviđa, beno jedna. Jedva 
ga ponovo ubedismo da priđe i pogleda. Ovoga puta ču kako vojničke cokule 
zazvoniše unutra, malo više se napregnu i desno oko jače priljubi uz rupicu.<o:p>
</o:p>
</span></p>
<p class="MsoNormal" style="line-height:116%"><span lang="DE" style="mso-bidi-font-size:
9.0pt;mso-ansi-language:DE">— Stvarno, ovo je &quot;čuta&quot;, iznenađeno 
progovori ne odmičući se od vrata.</span><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-bidi-font-size:
9.0pt;mso-ansi-language:DE">— Čuknuću ja tebe malo kasnije, samo ti budi tu 
— odgovori iznutra ustaša.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-bidi-font-size:
9.0pt;mso-ansi-language:DE">— Pazi ga, majku mu njegovu, on se kao ne boji. 
Dajte, drugovi, da ova vrata odvalimo, valjda možemo</span><span lang="DE" style="font-size:9.0pt;mso-ansi-language:DE"> 
</span><span lang="DE" style="mso-bidi-font-size:9.0pt;mso-ansi-language:DE">to. 
Šta čekate!?</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-bidi-font-size:
9.0pt;mso-ansi-language:DE">— Jes', vraga ćeš odvaliti —</span><span lang="DE" style="mso-ansi-language:DE"> 
odgovori mu Nišina koji se ponovo prope da bi još malo posmatrao ustašu.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Ej, ti, koliko si ih dosad zaklao? Hajde dina ti reci — upita ga Nišina.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Sada si ti na redu, a za ostale te nije briga — odgovori onaj.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Kada otvorim ova vrata ja tebe neću klati, nego ću te za ... obesiti, 
Zeljove.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Videćemo 
ko će koga.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Dajte, drugovi, te topove, privucite ih bliže. Sada će ti se gaće 
zapaliti — povika Nišina.<o:p>
</o:p>
</span></p>
<p class="MsoNormal" style="text-indent:17.0pt;line-height:91%"><span lang="EN-GB">Ustaša 
očito iznerviran, ubrza kretanje, a Nišina videvši to reče:</span></p>
<p class="MsoNormal"><span lang="EN-GB">— A, ha, Zeljo, videćemo ko će koga.</span></p>
<p class="MsoNormal" style="line-height:91%"><span lang="EN-GB">Tog trenutka 
ustaša se naglo okrenu i automat uperi u vrata, a Nišina kao da ga nešto lupi 
po glavi, odskoči ustranu i u toj brzini saplete mu se nešto u noge, te se 
prostre na zemlju koliko je dug.</span></p>
<p class="MsoNormal" style="line-height:91%"><span lang="EN-GB">— Ehe, he, — 
poče se smejati Lakina, koji se nešto odmakao od vrata i zauzeo busiju ispod 
jednog velikog drveta.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">—Šta ti je! koji ti je đavo! </span><span lang="EN-GB">Čega se tako 
uplaši? Prpa kićo, deder sad se pokaži!</span></p>
<p class="MsoNormal" style="line-height:91%"><span lang="EN-GB">Nišina onako 
ljut, brzo skoči, praveći se kao da ništa nije ni bilo, iskolači oči na 
Lakinu i namrgođeno učini ustima:</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Br, br, br... Što prkljaš, bolje ti je ćuti. Malo kasnije, po pločniku 
iz unutrašnjosti tvrđave, začuše se još neki koraci. Oni na vratima 
napregnuto pogledaše kroz rupice i primetiše kako ustaški poručnik brzim 
koracima prilazi vratima. Stražar zauze stav mirno, pozdravi ga, a on bez zadržavanje 
priđe vratima i reče:<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Slušajte vi, tamo: pozovite odmah vašeg komandanta i recite mu da dođe 
radi pregovora. Ja sam najstariji ovde i hoću samo sa njim da razgovaram. </span><span lang="EN-GB">Kad 
dođe, javite stražaru, on će me obavestiti.</span></p>
<p class="MsoNormal" style="text-indent:20.0pt"><span lang="EN-GB">Okrenu se, i 
ponovo iščeznu u mraku tvrđave.</span></p>
<p class="MsoNormal" style="line-height:91%"><span lang="EN-GB">— Šta to taj 
&quot;čuta&quot; viče otuda — pita Lakina. Najbolje bi bilo, drugovi, da mi 
idemo odavde, ovo ne miriše na dobro.</span></p>
<p class="MsoNormal" style="text-indent:20.0pt;line-height:91%"><span lang="EN-GB">U 
tom naiđe i Slavko Rodić, umorna i bleda lica, priđe nam i oštro vojnički 
reče.</span></p>
<p class="MsoNormal" style="line-height:91%"><span lang="EN-GB">— Šta radite 
tu? Što ste se toliko okupili oko tih vrata? Bolje bi bilo da idete tamo na ono 
brdo i pazite da nas neprijatelj ne iznenadi.</span></p>
<p class="MsoNormal" style="line-height:91%"><span lang="EN-GB">Mi mu počesmo 
pričati, a on ne pokazujući nikakvo interesovanje reče:</span></p>
<p class="MsoNormal" style="line-height:91%"><span lang="EN-GB">— Pustite tu 
bandu, gubite se odavde — (i brzo ode prema brdu gde je i nas slao. Na 
njegovom licu se primećivalo da je prilično zabrinut.</span></p>
<p class="MsoNormal" style="line-height:91%"><span lang="EN-GB">Ne potraja dugo, 
kad se u tvrđavi začu harmonika, a zatim pesma. Ču se žagor žena, ljudi i 
plač dece. &quot;Šta je ovo?&quot; — pogledasmo se iznenađeno. Posle smo 
tek saznali od nekih seljaka da se u tvrđavi sklonilo oko 60 ustaša i dosta 
muslimanskog življa, naročito žena i dece.</span></p>
<p class="MsoNormal" style="line-height:91%"><span lang="EN-GB">Tu našu 
zbunjenost još više pojača mitraljeski rafal koji se ču od Cazina, a ubrzo i 
od pravca Bihaća. Nedaleko od nas nastade puškaranje i otpoče žestoka borba, 
uz eksploziju artiljerijskih granata. U tvrđavi se veselje pojača. U tom 
momentu stražar priđe vratima i reče:</span></p>
<p class="MsoNormal" style="line-height:91%"><span lang="EN-GB">— Sada ćemo 
izaći. Videćete pošto Musa jare dere, samo još koji minut počekajte.</span></p>
<p class="MsoNormal" style="text-indent:15.0pt;line-height:91%"><span lang="EN-GB" style="mso-bidi-font-size:9.0pt">Pri 
našem povlačenju preko mosta na Uni, ustaški mitraljez koji je bio zamaskiran 
na ulazu iz tajnog tunela tvrđave (gde se nalazio za sve vreme dok smo mi bili 
gore) iznenada otvori vatru po mostu kad smo počeli prelaziti reku. </span><span lang="DE" style="mso-bidi-font-size:
9.0pt;mso-ansi-language:DE">Srećom, ne zakači nikoga. Šta da se radi, preko 
mosta se ne može, a preći tako veliku reku na drugom mestu je nemoguće. Dok o 
tome razgovaramo, Nišina, videći opasnost, odjednom skoči i kao strela 
ustremi se preko mosta. Mitraljez zaštekta, a bomba, jedna pa druga, 
&quot;tras&quot;, baš odakle je zapucalo. Podigosmo glave, kad grupa boraca, među 
njima i Branko Tadić, priskače mestu odakle je mitraljez tukao.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-bidi-font-size:
9.0pt;mso-ansi-language:DE">— Brže, drugovi, brže, prelazite preko reke, 
ustaša umače u tunel — viče Branko.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:16.0pt;line-height:91%"><span lang="DE" style="mso-bidi-font-size:9.0pt;mso-ansi-language:DE">Situacija 
u vezi sa tvrđavom bila nam je jasna tek kad smo se izvukli iz doline Une i 
poodmakli od Ostrošca. Ustaše koje su se zabarikadirale u njoj imale su 
radio-stanicu i odmah su zatražili pomoć od garnizona Bihać i Cazin. Pošto 
im je, verovatno, odgovoreno da je pojačanje upućeno, oni su hteli po svaku 
cenu da nas što duže zadrže i na taj način omoguće pojačanju da naz 
iznenadi. Slavko Rodić, koji je rukovodio ovom akcijom, na vreme je prozreo ove 
namere ustaša i odmah je preduzeo i odgovarajuće mere. Uvideo je da se tvrđava 
ne može zauzeti. Zato je naredio izvlačenje brigade na drugu obalu Une, što 
je uspešno izvedeno bez obzira na trenutnu situaciju.</span><span lang="DE" style="mso-ansi-language:DE"><o:p>
</o:p>
</span></p>
<span lang="DE" style="font-size:12.0pt;mso-bidi-font-size:9.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
DE;mso-fareast-language:EN-US;mso-bidi-language:AR-SA">Slavko PETKOVIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_9.htm"><b>Prethodni dokument</b></a></TD>
<TD><a href="31_11.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

