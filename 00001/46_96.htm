<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_95.htm"><b>Prethodni dokument</b></a></TD>
<TD><a href="46_97.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading231" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;mso-pagination:widow-orphan lines-together;page-break-after:avoid;
background:transparent"><a name="bookmark60"><span lang="HR" style="mso-fareast-language:HR" class="Heading2318">Obuka, 
iskustva i ocjene 12. slavonske brigade</span></a></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Radi 
podizanja nivoa vojnostručnog znanja vojnih starješina i korišćenja vojnih 
iskustava iz borbi, naređenjem Štaba 1. slavonskog korpusa i 12. divizije 
predviđeno je da se u Brigadi organizuju kraći kursevi za stručno 
osposobljavanje desetara. Za kurs je odabrano 15 najboljih boraca, koji su 
poslije završenog kursa postavljeni za desetare. Dotadašnji desetari 
postavljeni su za komandire vodova. Predavači na kursu bili su članovi Štaba 
12. brigade i bataljona, kao i starješine koje su završile vojne škole ili 
kurseve.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a> 
S obzirom na to da su borbe s neprijateljem postale složenije, po naređenju Štaba 
Korpusa i Divizije, preduzete su mjere da se sistem komandovanja i rukovođenja 
podigne na viši tehnički nivo. Umjesto kurira pješaka i konjanika, uvedena je 
telefonska veza u okviru Brigade, tj. između Štaba Brigade i štabova 
bataljona i komandi četa. Između Štaba 12. brigade i Štaba Divizije 
organizovana je radio-veza. Novoformirana regrutna četa pripremala je 
novomobilisane borce po skraćenom programu i upoznavala ih s osnovnim taktičkim 
znanjima i u rukovanju oružjem, nišanjenjem i gađanjem.<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:
footnote">[2]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Štab 
Korpusa i Štab Divizije skreću pažnju Štabu Brigade na potrebu utvrđivanja 
stečenog iskustva, na primenu maskiranja pokreta i na obmanjivanje 
neprijateljeve avio-izviđačke službe. Ukazano je na potrebu razvijanja i 
usavršavanja informativne i obavještajne službe i da na te dužnosti treba 
postavljati najsposobnije starješine. Poslije svake akcije uvedena je praksa 
gdje se vrši analiza uspjeha i neuspjeha s ukazivanjem da se borbena iskustva učvršćuju 
i koriste u narednim borbama. Od boraca i starješina zahtjevano je da u svojim 
jedinicama zavode čvršću disciplinu, red i organizovanost, jer, samo dobro 
organizovana i dobro vođena jedinica sa gvozdenom disciplinom, može pobjediti 
neprijatelja jačeg od sebe. Velika pažnja posvećivana je podizanju vojnostručnog 
znanja i primjena teorije u kombinaciji sa vlastitim borbenim iskustvima. 
Posebna pažnja posvećivana je i borcima i nišandžijama na puškomitraljezu i 
protivtenkovskoj pušci, minobacaču i topu. Oni su ocjenjivani najvišom 
ocjenom. U Brigadi je razvijen takmičarski duh i u boraca i u starješina da u 
borbi od 10 ispaljenih metaka bude bar 2 tačna pogotka. Municija se štedila u 
toku čitavog rata i nje nikada nije bilo dovoljno. Borci su bili štedljivi i 
rijetko su u borbi utrošili više od 20 metaka. U toku priprema za napad 
zahtjevano je da od 20 metaka bude bar 4 pogotka. Svaki borac nosio je oko 55 
metaka, a za borbu protiv tenkova obučavani su najbolji borci.<sup>609</sup></span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[1]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Arhiv VII, f. NOP-a k. 881 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 7/5.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title></a><span class="Footnote51"><i><span lang="HR" style="font-size:5.5pt;mso-bidi-font-size:12.0pt;mso-fareast-language:
HR">60S)</span></i></span><span class="Footnote0"><i><span lang="HR" style="mso-fareast-language:HR"> 
    <sub>Ar</sub>hiv VII, f. NOP-a k. 881 </span><span style="mso-ansi-language:EN-US;mso-fareast-language:
DE">reg. </span><span lang="HR" style="mso-fareast-language:HR">br. 6/3; k. 881 </span><span style="mso-ansi-language:EN-US;mso-fareast-language:
DE">reg. </span><span lang="HR" style="mso-fareast-language:HR">br. 8/3.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_95.htm"><b>Prethodni dokument</b></a></TD>
<TD><a href="46_97.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

