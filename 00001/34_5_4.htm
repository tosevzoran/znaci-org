<html>
<head>
<meta http-equiv="Content-Type" content="text/html; charset=utf-8">

<title>Ilija Radulovic: TRECA KRAJISKA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Ilija Radulovic: TRECA KRAJISKA BRIGADA</b><br>


<CENTER><TABLE border="1"><TR><TD><a href="34.htm"><b>Sadr&#382;aj</b></a></TD>
<TD><a href="34_5_3.htm"><b>Prethodni dokument</b></a></TD>
<TD><a href="34_5_5.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><i><span lang="DE" style="font-size:14.0pt;mso-bidi-font-size:12.0pt;mso-ansi-language:DE">Napad 
na Zenicu<o:p>
</o:p>
</span></i></b></p>
<p class="MsoNormal" style="text-indent:10.0mm"><b><span lang="DE" style="font-size:14.0pt;mso-bidi-font-size:12.0pt;mso-ansi-language:DE">&nbsp;<o:p>
</o:p>
</span></b></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Istog dana 3. krajiška je napustila Kupres i smjestila se u sela oko 
Bugojna. Kasno pred noć iz Kupresa je krenuo i 3. bataljon. Jaka kiša padala 
je za vrijeme cijelog marša. Kad su stigli u selo Čipuljice svi su borci bili 
potpuno mokri.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Kratak odmor, svega nekoliko sati, i opet ujutru zorom, još uvijek mokri, 
borci 3. bataljona su nastavili pokret. Prolazeći kroz Bugojno sjećali su se 
pojedinosti iz napada na ovo donedavna veoma jako ustaško uporište. Prošli 
smo pored kuće u kojoj su naši drugovi dobili plan odbrane i raspored 
neprijateljskih snaga u gradu.<o:p>
</o:p>
</span></p>
<p class="MsoNormal" style="text-indent:10.0mm">U Bugojnu se brigada odmorila i 
pripremila za predstojeći dug i naporan marš. Zadatak na koji smo pošli i 
cilj koji je trebalo postići bio je težak, ali i veoma važan. Trebalo je 
prodrijeti nekoliko desetina kilometara u neprijateljsku pozadinu, tamo gdje 
partizani do tog vremena nisu zalazili. Trebalo je doći do Zenice, važnog 
industrijskog bazena, uništiti i spaliti sve što se može, a što je koristilo 
fašističkim okupatorima. Time se željelo da se oslabe neprijateljske snage 
koje su preduzele ofanzivu na 3. bosanski korpus u rejonu Tuzle.</p>
<p class="MsoNormal" style="text-indent:10.0mm">Taj teški, odgovorni i časni 
zadatak povjeren je 3. krajiškoj proleterskoj brigadi. U izvjesnom smislu ovom 
napadu posredno je sadejstvovala 10. divizija svojim prodorom ka Kreševu i 
Busovači.</p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Sutradan je brigada krenula na ovaj veliki marš. U toku dana stigla je na 
prostoriju sela Rankovića, južno od Travnika. Noću 9/10. oktobra brigada se 
prebacila preko pruge, ceste i rijeke Lašve, a zaum stigla do sela Lupac, gdje 
je predanila, obavljajući posljednje pripreme za napad u trouglu 
neprijateljskih garnizona Travnik, Lašva, Zenica.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U selu Lupac prikupljeni su podaci i pripremljeni vodiči za Zenicu. Nije ih 
bilo teško pronaći. Gotovo svi muškarci iz sela Lupac radili su u Zenici na 
raznim poslovima. Njihova noćna smjena poklapala se sa planiranim početkom 
napada.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U toku dana iz Zenice su izašle neprijateljske snage u jačini jednog 
bataljona i napale na položaje našeg 1. bataljona. Bataljon ih je na vrijeme 
primijetio, spremno dočekao, potukao i natjerao na povlačenje. Pored većeg 
broja ubijenih bataljon je zarobio 4 neprijateljska vojnika.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U prvi sumrak bataljoni su sa svojim vodičima krenuli u pravcu Zenice. Noć 
je bila mračna. Na izvjesnim mjestima morale su se koristiti rudarske lampe i 
baterije. Ovo nije otkrilo naše prisustvo, jer su svako veče iz više pravaca 
prema Zenici dolazili radnici sa lampama, pa i ove večeri to nije bilo ništa 
neobično, jer su svi mislili da to dolazi noćna smjena.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Poneka topovska granata preletjela bi visoko iznad puta kojim su se 
bataljoni približavali gradu. Svakoj jedinici, još prije polaska iz sela 
Lupac, saopšten je tačan zadatak i objekat na koji će napadati. Za svoje 
objekte napada svaki bataljon i svaka četa imali su po nekoliko vodiča. »Znamo 
tačno u dlaku gdje se šta nalazi i šta je najglavnije u kom pogonu«, 
govorili su naši vodiči.<o:p>
</o:p>
</span></p>
<p class="MsoNormal" style="text-indent:10.0mm">Primicali smo se kosi iznad same 
Zenice. <span lang="DE" style="mso-ansi-language:DE">Prestala je neprijateljska 
artiljerijska paljba.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">1. bataljon je nastupao prema kaznioni, 4. prema željezničkoj stanici, 3. 
prema željezari i dva rudnika, a 2. bataljon ka električnoj centrali i mostu 
na rijeci Bosni. Svaki bataljon na svom pravcu izbio je na dugu kosu iznad grada 
i posmatrao Zenicu. Električna svjetla razvukla se pored rijeke Bosne. Grad je 
bio još budan. </span>U željezari i rudnicima radilo se punom parom.</p>
<p class="MsoNormal" style="text-indent:10.0mm">Spuštamo se nizbrdo. Vodiči 
opominju na tišinu, jer smo pred bunkerima. Kolone zastaju. Vodiči rukom po 
kazuju bunkere i zemunice u kojima se nalaze njemački vojnici. <span lang="DE" style="mso-ansi-language:DE">S 
jedne i druge strane potoka kojim se spuštamo nalaze se njemački bunkeri.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Lupnjava šina u željezari i lokomotiva manevarki koje su vukle vagone 
privukla je pažnju stražara. Zato smo mi mogli nesmetano da prolazimo između 
straža i bunkera. »To je bunker pred nama. Tu se nalaze glavna postrojenja za 
spuštanje u rudnik«, obiašnjavali su vodiči. »Dole u jami ima oko 250 
rudara. Imaju oni pumoćni izlaz kud mogu izaći u slučaju kvara i rušenja 
glavnog izlaza. Ovaj slobodno možete rušiti i nemojte da vas upravnik ili stražari 
prevare da radnici ne mogu izaći, ako postrojenja na glavnom ulazu porušite«.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Mile Latinović i Đokina Babić uhvatili su s leđa stražara, razoružali 
ga bez borbe, a zatim i ostalu stražu u bunkeru. </span>Slično su učinili i 
oni sa druge strane potoka. Ušli smo u željezaru, rudnike i željezničku 
stanicu a nismo otvarali vatru.</p>
<p class="MsoNormal" style="text-indent:10.0mm">4. bataljon je upao u željezničku 
stanicu i razoružao cijelu satniju domobranske željezničke bojne.</p>
<p class="MsoNormal" style="text-indent:10.0mm">1. bataljon se spustio prema 
kaznioni. Viktor Kučan, politkomesar 1. čete 1. bataljona uhvatio je njemačkog 
stražara, iznudio mu znake raspoznavanja, a onda, pošto je znao njemački, išao 
je i dalje pred bataljonom i koristeći znake raspoznavanja približavao se 
njemačkim vojnicima koje je bataljon razoružavao. <span lang="DE" style="mso-ansi-language:DE">2. 
bataljon je nešto zakasnio i kad je borba otpočela tek je prilazio električnoj 
centrali.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Pošto je bilo tačno 22 časa, sa brda, gdje je ostao štab brigade, naši 
minobacači su ispalili prve mine. Bolje bi bilo da to nisu učinili, jer se 
prije uzbune moglo dosta učiniti. Rakete su poletjele u pravcu rijeke Bosne kao 
znak da su naše jedinice već u gradu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Iznenadio nas je stav onih koji su zatečeni na poslu. Nisu htjeli ništa da 
nam pomognu. </span>Gledaju nas sumnjičavo i sa nepovjerenjem. Telefonom zovu 
direktora i pitaju: »Upala grupa naoružanih ljudi i gone nas sa posla. Traže 
da sa njima palimo i rušimo fabriku i rudnike. <span lang="DE" style="mso-ansi-language:
DE">Šta da radimo?«<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Sa druge strane žice direktor im odgovara da rade svoj posao, jer će 
uskoro stići njihova vojska i rastjerati napadače.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Još više su posumnjali u nas i govorili nam da bježimo, jer će sad stići 
njemačka vojska i pobiti nas. Bili su to mašinisti, mašinbravari, kovači i 
druge zanatlije iz drvarske celuloze i ložionice i drugih radionica koji su<span style="font-variant:small-caps"> 
</span>došli ovdje i zaposlili se.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Kad su Jovo Puzić i drugi partizani počeli da puštaju paru iz kotlova, da 
barataju oko njih kao da su na njima radili i počeli da vrše pripreme za uništenje 
mašina radnici su se veoma iznenadili. Vidjeli su da su to vješti ljudi koji 
znaju šta hoće.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Planuli su rudnici, željezara i željeznićka i žandarmerijska stanica. 
Malo kasnije planula je i električna centrala. Zapaljeno je i veliko skladište 
benzina i nafte. </span>Modar plamen vinuo se u vazduh. <span lang="DE" style="mso-ansi-language:DE">Cio 
grad je osvijetljen pa se vidjelo kao usred dana. Eksplodirala su benzinska 
burad, fabrički i rudnički kazani i kotlovi u centrali, najzad je eksplodiralo 
i veliko podzemno skladište eksplozivnog materijala.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Bila je to veoma snažna eksplozija. Stakla na prozorima kuća u gradu i 
crijep na krovovima poprskali su. Mnogi borci koji su stajali na nogama popadali 
su na zemlju. I drugovi iz štaba brigade koji su bili na brdu iznad Zenice 
osjetili su potres.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Pred snažnim, brzim i iznenadnim napadom naših bataljona Nijemci su bježali 
ka mostu i kaznioni. Pošto bi izvršila svoj osnovni zadatak, svaka je jedinica 
goneći Nijemce produžavala prema gradu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Jedinice su dobile naređenje da unište sve što može koristiti 
neprijatelju.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Komandant 3. bataljona Puzić prodirući sa 1. četom u grad, naišao je na 
puno skladište uniformi. Jedan kompletan vod 1. čete ušao je u skladište i 
presvukao se u nove njemačke uniforme. Zatim je komesar čete Milan Ćuk uveo i 
drugi vod da se presvuče. Jedna grupa Nijemaca, koja se bila u blizini 
pritajila, otvorila je vatru na ovaj vod kada je izlazio iz skladišta. </span>Tom 
prilikom su poginula 4 druga, među njima i komesar čete Cuk. Kada su Nijemci 
otvorili vatru izmiješali su se Nijemci i partizani jer su imali jednake 
uniforme. <span lang="DE" style="mso-ansi-language:DE">Nastalo je bježanje, ali 
niko nije znao ko je pored njega. Komandir čete Milan Čubrilo bio je lakše 
ranjen i u nastaloj gužvi odstupao sa Nijemcima. Na jednom zastanku dok su ga 
Nijemci previjali, do njega je dotrčao vodnik voda iz njegove čete Kuburić i 
upitao: »Jesi li ti to, druže komandire?« Tada su Nijemci uhvatili vodnika za 
pušku i nastalo je rvanje. Tek tada je i komandir čete Čubrilo shvatio da se 
nalazi među Nijemcima, izvadio je pištolj i opalio u jednog Nijemca pred 
sobom. Ponovo je nastala gužva i odstupanje. Kod jednog voćnjaka Čubrilo je 
uspio da se odvoji od Nijemaca i vrati u sastav svog bataljona.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Pošto je izvršila zadatak koji joj je bio postavljen (jedino nije uspjela 
da pusti zatvorenike iz kaznione), 3. krajiška brigada se u svanuće, 11. 
oktobra, povukla jiz grada i vratila istim putem u selo Lupac da bi se naveče 
ponovo prebacila preko pruge, ceste i rijeke Lašve na oslobođenu teritoriju.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Pored izvršenog razaranja u željezari, centrali i rudniku, u toku pvog 
napada uništeno je 27 lokomotiva i 150 vagona. Uništena su gotovo sva motorna 
vozila u gradu i veliko skladište benzina, nafte i oružja. </span>Porušene su 
željeznička i žandarmerijska stanica. Ubijeno je oko 90 Nijemaca i legionara 
iz Vražje divizije, a zarobljeno 60 domobrana. Oslobođena su i 4 zarobljena 
Rusa. Zaplijenjeno je 6 »šaraca«, 2 »zbrojovke« i 100 pušaka.</p>
<p class="MsoNormal" style="text-indent:10.0mm">Prema kasnije prikupljenim 
podacima grad je branilo 1.500 Nijemaca i pripadnika Vražje divizije i jedna 
satnija domobrana željezničke bojne. U ovom napadu 3. krajiška je imala 
slijedeće gubitke: 5 poginulih, 4 nestala i 7 ranjenih.</p>
<p class="MsoNormal" style="text-indent:10.0mm">U napadu na Zenicu mnogi borci i 
rukovodioci ispoljili su veliku samoinicijativu. Komesar čete Viktor Kućan je, 
kao što je ranije pomenuto, uhvatio stražara, iznudio mu znake raspoznavanja, 
a zatim, koristeći se njima, razoružao nekoliko drugih stražara. Đokina i 
Mile su uhvatili stražara, pokuoili oružje u stražari a zatim probudili stražare 
i zarobili ih. Lakica Sobot je upao u rudnik i bez ijednog metka pripremio i 
porušio postrojenja. Cubrilo Milan Ćić, komandir 1. čete 3. bataljona sa četom 
je razoružavao pospale njemačke stražare i prodro u željezaru bez otvaranja 
vatre.</p>
<p class="MsoNormal" style="text-indent:10.0mm">Primjer Đure Banjca, tada puškomitraljesca, 
a poslije komandira čete i vršioca dužnosti komandanta bataljona svijetao je 
primjer hrabrosti i saalažljivosti u borbi.</p>
<p class="MsoNormal" style="text-indent:10.0mm">Poslije povlačenja njegovog 
bataljona iz Zenice, puškomitraljezac Đuro Banjac je saznao od drugova da je u 
gradu ostala puna konjušnica neprijateljskih konja. Čuvši to Đuro se sa 
svojim pomoćnikom vratio u grad i stigao do konjušnice. Izveli su 4 konja jer 
više nisu mogli voditi.</p>
<p class="MsoNormal" style="text-indent:10.0mm">Na povratku su naišli na 
nekoliko Nijemaca koji su htjeli da im preotmu konje, ali ih je Đuro Banjac 
pokosio svojim »šarcem«. Tako su njih dvojica doveli 4 konja u bataljon.</p>
<p class="MsoNormal" style="text-indent:10.0mm">Bilo je još sličnih primjera 
samoinicijative, lične i kolektivne hrabrosti u borbi u Zenici.</p>
<span style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:EN-US;mso-fareast-language:EN-US;
mso-bidi-language:AR-SA">Dok smo se povlačili, nakon uspješno izvršenog 
zadatka, saopštena nam je pohvala vrhovnog komandanta, a po selima smo zaticali 
plakatirane vijesti »Slobodne Jugoslavije« o ovom sjajnom podvigu 3. krajiške 
proleterske brigade.</span>
<p>
<br>
<CENTER><TABLE border="1"><TR><TD><a href="34.htm"><b>Sadr&#382;aj</b></a></TD>
<TD><a href="34_5_3.htm"><b>Prethodni dokument</b></a></TD>
<TD><a href="34_5_5.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

