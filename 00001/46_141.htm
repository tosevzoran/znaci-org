<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_140.htm"><b>Prethodni dokument</b></a></TD>
<TD><a href="46_142.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading231" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;mso-pagination:widow-orphan lines-together;page-break-after:avoid;
background:transparent"><a name="bookmark100"><span lang="HR" style="mso-fareast-language:HR" class="Heading232">Napad 
na Bizovac kod Osijeka</span></a></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">U 
napadu na Bizovac učestvovala je 18. slavonska NOU brigada, ojačana jurišnom 
četom 12. udarne brigade.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a> 
U neprijateljevom uporištu Bizovac nalazilo se 60 njemačkih vojnika i oko 100 
naoružanih folksdojčera i 7 žandarma. Naoružanje: 4 puškomitraljeza, 1 teški 
mitraljez, a ostali puške. Odbrana nije bila fortifikacijski utvrđena i to je 
bila prednost za 18. brigadu. Napad na Bizovac izvršen je 16. jula u 24 sata. 
Borbeni znaci su bili »Smrt okupatoru«.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">U 
napadu na Bizovac 18. brigada je zakasnila 1 sat i 15 minuta. Bizovac je poslije 
brzog i energičnog naleta jedinica 18. brigade očišćen od neprijatelja za 
oko 2 sata, osim žandarmerijske stanice i 1 bunkera koji se nalazio ispred nje. 
Zbog opuštanja jedinica u napadu, neprijatelj se u žandarmerijskoj stanici 
sredio i organizovao odbranu. Svi kasniji pokušaji da se likvidira ta stanica 
ostali su bez uspjeha. Za vrijeme borbe u Bizovcu, 18. brigada imala je 26 
boraca i starješina izbačenih iz stroja. Od toga 9 je poginulo i 17 ranjeno. 
Među poginulima se nalazio komandant bataljona iz 18. brigade Dragoljub Stojčević 
i komandir Jurišne čete 12. NOU brigade Ivan Butorac. U Bizovcu i na 
osiguranjima uništena su 122 neprijateljeva vojnika koji su ostali na bojnom 
polju, a 14 ih je zarobljeno. Zaplijenjena su 2 mitraljeza, 42 puške, 5 pištolja, 
20 mina za laki minobacač, 22 ručne bombe i 6000 metaka.<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:
footnote">[2]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Za 
to vrijeme na osiguranju napada od Osijeka, Našica, Krndije i Podgorača, 
nalazila se 12. i Osiječka NOU brigada.<a style="mso-footnote-id:ftn3" href="#_ftn3" name="_ftnref3" title><sup><span style="mso-special-character:footnote">[3]</span></sup></a> 
Prvi bataljon 12. NOU brigade sa 3 čete, ojačan brzometnim topom 28 mm, 
organizovao je odbranu istočno od sela Poganovci (23 km od Osijeka). Jedna četa 
tog bataljona nalazila se na liniji: desna ivica Čokadinovačke bare sa 
zadatkom da spriječi intervenciju neprijatelja od Osijeka. Druga četa nalazila 
se na poljskom putu jugoistoično od Poganovaca sa zadatkom da spriječi 
intervenciju iz neprijateljevog uporišta Krndija. Treća četa nalazila se u 
rezervi Štaba Bataljona. Drugi bataljon ojačan teškim minobacačem 
organizovao je odbranu na komunikaciji Našice - Osijek zapadno od sela Budimci. 
Jedna četa postavila je protivtenkovske nagazne mine da bi se sprečila 
intervencija neprijateljevih tenkova iz Našica. Druga četa nalazila se istočno 
od Budimaca na kanalu koji razdvaja atar Budimaca od neprijateljevog uporišta 
Krndija. Treće četa nalazila se u rezervi Štaba Bataljona, a 3. bataljon 
nalazio se u brigadnoj rezervi. Četvrti bataljon sa 1 četom porušio je željezničku 
prugu Našice - Osijek, zapadno od Prandanovaca i izvršio demonstrativni napad 
na željezničku stanicu Prandanovci. Druga četa 4. bataljona izvršila je 
demonstrativni napad na željezničku stanicu Normanci, a 3. četa demonstrirala 
je napad na neprijateljevo uporište Krndija. Štabovi bataljona nalazili su se 
uz svoje jedinice, a Štab Brigade, istočno od sela Budimci. Borbe na obezbjeđenju 
napada otpočele su u 3,45 sati.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Na 
položaje 12. brigade naišli su feldžandarmi iz neprijateljevog uporišta 
Krndija, koji su, posle kraće borbe, prisiljeni na povlačenje. Nakon povlačenja 
iz Bizovca, 12. brigada je po naređenju Štaba Divizije 18. juna 1944. 
organizovala zasjedu u šumi Krndija sa 1 bataljonom, a sa 2 bataljona u šumi </span><span lang="DE" style="font-size:12.0pt;mso-ansi-language:DE;mso-fareast-language:DE" class="Bodytext30">Panik</span><span lang="HR" style="font-size:12.0pt;mso-fareast-language:
DE" class="Bodytext30">, </span><span lang="HR" style="font-size:12.0pt;
mso-fareast-language:HR" class="Bodytext30">jugozapadno od sela Štipanovci.<a style="mso-footnote-id:
ftn4" href="#_ftn4" name="_ftnref4" title><sup><span style="mso-special-character:
footnote">[4]</span></sup></a> U šumi Krndija neprijatelj je naišao na zasjedu 
12. brigade i, poslije bliske borbe prsa u prsa, primoran je na povlačenje. Na 
zasjedu 2. bataljona u šumi </span><span lang="DE" style="font-size:12.0pt;mso-ansi-language:DE;
mso-fareast-language:DE" class="Bodytext30">Panik</span><span lang="HR" style="font-size:12.0pt;mso-fareast-language:DE" class="Bodytext30">, 
</span><span lang="HR" style="font-size:12.0pt;mso-fareast-language:
HR" class="Bodytext30">naišla je grupa od 20 neprijateljevih vojnika sa zaprežnim 
kolima u kojima se nalazio teški mitraljez. Tad su se istakli Vaso Radić<sup>101</sup> 
i Zoran Lazić,<a style="mso-footnote-id:ftn5" href="#_ftn5" name="_ftnref5" title><sup><span style="mso-special-character:footnote">[5]</span></sup></a> 
komandiri vodova. Oni su se uhvatili s Nijemcima u koštac i, nakon kraćeg 
rvanja, uništena je grupa njemačkih vojnika i zaplijenjen teški mitraljez 
zajedno sa zaprežnim kolima. U toku 24. juna 1944. neprijatelju su naneseni 
gubici od 83 izbačena iz stroja, od čega 72 poginula, 10 ranjeno i 1 
zarobljen. Zaplijenjeno je: 3 mitraljeza, 2 automata, 13 pušaka, 10 ručnih 
bombi i 5400 metaka. Gubici 12. NOU brigade bila su 2 poginula i 5 ranjenih 
boraca.<sup>103</sup></span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title></a><span class="Footnote0"><i><span lang="HR" style="mso-fareast-language:HR">Arhiv 
    VII k. 893 </span><span lang="DE" style="mso-ansi-language:DE;mso-fareast-language:
DE">reg. </span><span lang="HR" style="mso-fareast-language:HR">br. 4/1.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title><span class="Footnote0"><i><span style="mso-special-character: footnote; mso-fareast-language: HR" lang="HR">[2]</span></i></span></a><span class="Footnote0"><i><span lang="HR" style="mso-fareast-language:HR"> 
    Zbornik, ..., tom V, knj. 28, dok. 108.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn3">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn3" href="#_ftnref3" name="_ftn3" title><span class="Footnote0"><i><span style="mso-special-character: footnote; mso-fareast-language: HR" lang="HR">[3]</span></i></span></a><span class="Footnote0"><i><span lang="HR" style="mso-fareast-language:HR"> 
    Zbornik ..., tom V, knj. 28, dok. 53 i dok. 108.</span></i></span><i><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><span class="Footnote62"><i><span lang="HR" style="font-size:10.0pt;mso-bidi-font-size:12.0pt;mso-fareast-language:
HR">t;</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn4">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn4" href="#_ftnref4" name="_ftn4" title><span class="Footnote0"><i><span style="mso-special-character: footnote; mso-fareast-language: HR" lang="HR">[4]</span></i></span></a><span class="Footnote0"><i><span lang="HR" style="mso-fareast-language:HR"> 
    Arhiv VII, k. 893 </span><span lang="DE" style="mso-ansi-language:
DE;mso-fareast-language:DE">reg. </span><span lang="HR" style="mso-fareast-language:HR">br. 
    21-1/1; k. 473 </span><span lang="DE" style="mso-ansi-language:DE;mso-fareast-language:
DE">reg. </span><span lang="HR" style="mso-fareast-language:HR">br. 43-2/1; k. 
    882 ree. br. 18-1/1.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn5">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn5" href="#_ftnref5" name="_ftn5" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[5]</span></sup></i></span></a><span class="Footnote0"><i><span lang="HR" style="mso-fareast-language:HR"> 
    U NOVJ od 1943. Bio je borac, puškomitraljezac, desetar, komandir voda i čete 
    i komandant bataljona.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_140.htm"><b>Prethodni dokument</b></a></TD>
<TD><a href="46_142.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

