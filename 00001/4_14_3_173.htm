<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_172.htm"><b>Prethodni dokument</b></a></TD>
<TD><a href="4_14_3_174.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PISMO KOMANDANTA RUDNIČKOG KORPUSA OD 3. JUNA 1944. 
KOMANDANTU KAČERSKE BRIGADE O POTREBI SADEJSTVA ČETNIKA SA OKUPATORSKIM 
TRUPAMA I NEDIĆEVCIMA ZA NAPAD NA DELOVE KOSMAJSKOG NOP ODREDA NA BUKULJI1</strong></p>
<p>Dragi Gospodine potporučniče,2&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Dobio sam pismo i odmah Vam odgovaram. Prema podacima s kojima raspolažem 
komunci3 nalaze se na vrh Bukulje.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>S&nbsp; njima je, priča se, i sam Bradonja.4 Njihova jačina iznosi oko 
120—150.</p>
<p>Pošto su zauzeli dobar položaj, ja sam predložio kapetanu Mihajloviću da 
izvršimo blokadu cele Bukulje,5 pa da ih napadnemo i uništimo po sledećem 
planu:</p>
<p>1.&nbsp; — Bugari6 ima da napadnu iz Aranđelovca samu Bu-kulju.</p>
<p>2.&nbsp; — Nemci7 ima da posednu Garaše prema Darosavi, do škole.8</p>
<p>3.&nbsp; — Poljska straža iz Belanovice da uhvati vezu sa Nem-cima iz Aranđelovca 
do Jelovika.</p>
<p>4.&nbsp; — Kačerska brigada ima da hvata vezu sa S.D.S. iz Belanovice i 
dalje put ka Jeloviku i Vukosavcima.</p>
<p>5.&nbsp; — S.D.S. iz Aranđelovca da nastavi putem između Bukulje i 
Jelovika — Vukosavca u produženju sve do Kamenara.</p>
<p>6.&nbsp; — 2 brigada K.G.G.9 od Kamenara do Brezovca. I dalje na Venčac.</p>
<p>Čekam odgovor od kapetana Mihajlovića i ako on uspe da natera njih onda 
treba da krenemo zajedno u akciju. Čas polaska javiću. Vi ostanite na mestu 
gde ste sad, a ja ću da krenem bliže Kamenaru, kako bi bio bliže mestu odakle 
treba da počne akcija.</p>
<p>Vi stupite u vezu sa poljskom stražom iz Belonovice. Oni su na Širokovcu. 
Ništa mi nije poznato da idu Bugari iz Aranđelovca, sve dok mi Mihajlović ne 
javi. Njegov odred bio je danas u Bukulji i Garašima i oni su prošli kako sam 
obavešten na 400 m. ispod partizana. Niko nikog nije napadao. Oni su se vratili 
natrag za Bukulju pošto su čuli da su partizani na vrhu. Još nisam dobio 
nikakav izveštaj.</p>
<p>Isto tako nisam dobio izveštaj od kapetana Mihajlovića.</p>
<p>Javiću Vam sve novosti. Ostavite vezu.</p>
<p>3. VI 44.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;.</p>
<p>u 15 čas. .&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Bratski pozdrav od kapetana 10</p>
<p align="center">M.P.11&nbsp;</p>
<p>Po prijemu k znanju u akta&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Komandant pporučnik,</p>
<p>Mil. Nedeljković12</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 128, 
reg. br. 3/3 (S-X-280).</p>
<p>2&nbsp; Odnosi se na Milovana Nedeljkovića, komandanta Kačerske brigade.</p>
<p>3&nbsp; Odnosi se na delove 1. šumadijskog NOP odreda.</p>
<p>4 Radivoje Jovanović.</p>
<p>5 Delovi Kosmajskog NOP odreda su, 4. juna 1944. kod s. Selevca, razbili četničke 
jedinice i naneli im gubitke od 10 mrtvih i 25 zarobljenih. Vidi tom I, knj. 9, 
dok. hr. 51.</p>
<p>6&nbsp; Delovi bugarske 24. divizije.</p>
<p>7&nbsp; Nije utvrđeno o kojoj je jedinici reč. Verovatno se odnosi na neku 
posadnu jedinicu.</p>
<p>8&nbsp; Poslednje dve reči napisane su mastilom, ćirilicom.</p>
<p>9&nbsp; Korpus Gorske garde.</p>
<p>10&nbsp; Potpis nečitak. Komandant korpusa bio je kapetan Dragomir Topalović.</p>
<p>11 Okrugli pečat: »Komanda jugoslovenske vojske u otadžbini — Gorski štab 
br. «. Broj gorskog štaba ne može se pročitati.</p>
<p>12 Milovan.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_172.htm"><b>Prethodni dokument</b></a></TD>
<TD><a href="4_14_3_174.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
