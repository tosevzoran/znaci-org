<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIII - DOKUMENTI KRALJEVINE ITALIJE - KNJIGA 3</b><br>

<CENTER><TABLE border="1"><TR><TD><a href="4_13_3.htm"><b>Sadr&#382;aj</b></a></TD>
<TD><a href="4_13_3_19.htm"><b>Prethodni dokument</b></a></TD>
<TD><a href="4_13_3_21.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p style="padding: 0pt 0pt 9pt 136pt;"><span class="font2" style="font-weight: bold;">BR. 
20</span></p>
<p style="text-align: right; padding: 9pt 2pt;"><span class="font2" style="font-weight: bold;">IZVEŠTAJ 
KOMANDE 6. ARMIJSKOG KORPUSA OD 29. JANUARA 1943. VIŠOJ KOMANDI ORUŽANIH SNAGA 
„SLOVENIJA—DALMACIJA&quot; O PREGOVORIMA ČETNIČKOG DELEGATA DOBROSAVA JEVĐEVlCA 
SA USTA-ŠKO-DOMOBRANSKIM STAREŠINAMA U MOSTARU<sup><a name="footnote1"></a><a href="file:///C:/znaci/4_13/4_13_3_20.htm#bookmark0">1</a></sup></span></p>
<p style="padding: 9pt 0pt 9pt 250pt;"><span class="font2">Zanusi<sup><a name="footnote2"></a><a href="file:///C:/znaci/4_13/4_13_3_20.htm#bookmark1">2</a></sup></span></p>
<p style="text-align: right; padding: 9pt 69pt 9pt 72pt;"><span class="font0" style="font-weight: bold;">KOMANDA 
VI ARMIJSKOG KORPUSA STAB—OBAVESTAJNO ODELJENJE</span></p>
<p style="padding: 9pt 0pt 12pt 2pt;"><span class="font2">Br. protokola 1937/1.&nbsp;V.P. 
39 od 29.</span><span class="font2" style="font-style: italic;"> I. 43.</span></p>
<p style="padding: 12pt 0pt 12pt 2pt;"><span class="font2" style="font-style: italic;">Predmet:</span><span class="font2"> 
Razgovori između Jevđevića i hrvatskih vlasti.<sup><a name="footnote3"></a><a href="file:///C:/znaci/4_13/4_13_3_20.htm#bookmark2">3</a></sup></span></p>
<p style="text-align: right; padding: 12pt 2pt 0pt 0pt;"><span class="font2">VIŠOJ 
,KOMANDI OR. SN. „SLOVENIJA — DALMACIJA&quot;</span></p>
<p style="padding: 0pt 0pt 9pt 123pt;"><span class="font2">(2. ARMIJA)</span></p>
<p style="text-align: right; padding: 9pt 2pt 9pt 0pt;"><span class="font2">Vojna 
pošta 10.</span></p>
<p style="text-align: justify; text-indent: 21pt; padding: 9pt 2pt 0pt;"><span class="font2">Bivši 
poslanik Jevđević imao je na dan 25. t.m., u zgradi mostarske županije, 
razgovor sa mostarskim županom Petrom Zlatarom, sa pukovnikom Sarnebekom, 
komandantom VI hrv. divizije i pukovnikom Jakovljevićem, komandantom VI puka 
hrv. žandarmerije.</span></p>
<p style="text-align: justify; text-indent: 21pt; padding: 0pt 2pt;"><span class="font2">0&nbsp;tom 
istom razgovoru dao je Jevđević saopštenje da su mu ljudi koji su s njim 
razgovarali predložili da sklopi sporazum između četnika i hrv. vlade na ovom 
osnovu:</span></p>
<p style="text-align: justify; text-indent: 21pt; padding: 0pt 0pt 0pt 2pt;"><span class="font2">1).&nbsp;Saradnja 
četnika sa hrvatskim vlastima.</span></p>
<p style="text-align: justify; text-indent: 21pt; padding: 0pt 0pt 0pt 2pt;"><span class="font2">2).&nbsp;Priznavanje 
četnicima pariteta u pravima sa Hrvatima.</span></p>
<p style="text-align: justify; text-indent: 21pt; padding: 0pt 2pt;"><span class="font2">3).&nbsp;Obaveza 
sa strane hrvatskih vlasti da izvrše redovnu raspodelu životnih namirnica u 
predelima u kojima stanuje pravoslavno stanovništvo.</span></p>
<p style="text-align: justify; text-indent: 21pt; padding: 0pt 2pt;"><span class="font2">4).&nbsp;Imenovanje 
jedne mešovite komisije, sastavljene od 3 člana Hrvata i 3 četnika, u cilju 
utvrđivanja modaliteta i pojedinosti sporazuma, koji bi imao biti zaključen sa 
isključenjem italijanskih vlasti.</span></p>
<p style="text-align: justify; text-indent: 21pt; padding: 0pt 2pt;"><span class="font2">Kasnije 
su imali u vidu mogućnost jednog sporazuma u cilju da se povrate u svoje domove 
izbeglice iz stolačkog sreza, obećavajući delenje životnih namirnica čitavom 
srezu.</span></p>
<p style="text-align: justify; text-indent: 21pt; padding: 0pt 1pt;"><span class="font2">Upitali 
su ga da li ima ovlaštenja da sklapa slične sporazume i savetovali su mu da ne 
sarađuje sa Popovčevim<sup><a name="footnote4"></a><a href="file:///C:/znaci/4_13/4_13_3_20.htm#bookmark3">4</a></sup> 
muslimanima s obzirom da su muslimanski bataljoni bili organizo-vani od 
italijanskih vlasti kao protivteža četnicima. Konačno su mu zatražili obaveštenje 
o tom kakve će biti skore akcije protiv partizana, i tražili su mu podatke o 
sastavu, snazi i raz-meštaju italijanskih, nemačkih i četničkih snaga koje 
bi tu trebalo da uzmu udela, o ciljevima akcije kao i o tom koje bi oružane 
snage trebalo da drže vojnički Livno i Tomislavgrad ukoliko bi isti bili 
ponovo osvojeni.</span></p>
<p style="text-align: justify; text-indent: 21pt; padding: 0pt 1pt;"><span class="font2">Jevđević 
uverava da je dao odgovor da nije ovlašten da zaključi sporazum, da ne može 
početi ni sa kakvim pregovaranjem bez pristanka ital. vojnih vlasti i da nije 
obavešten o razvoju akcija protiv partizana.<sup><a name="footnote5"></a><a href="file:///C:/znaci/4_13/4_13_3_20.htm#bookmark4">5</a></sup></span></p>
<p style="text-align: justify; text-indent: 21pt; padding: 0pt 1pt;"><span class="font2">Za 
sva ova približavanja hrvatskih vlasti u Mostaru, da bi utanačili jedan 
sporazum, — Jevđeviću, ne može se uzeti da su potekla ličnom inicijativom 
tih samih vlasti, već isključivo po direktivama koje su im određene od 
zagrebačke vlade.</span></p>
<p style="text-align: justify; text-indent: 21pt; padding: 0pt 1pt;"><span class="font2">Nije 
isključeno da su ove manifestacije izraz dela propagande koju su razvili 
Englezi na Balkanu, i da je njihova tendencija da ujedine sve narode koji su 
sada razjedinjeni u programu obnove nekadašnje Jugoslavije i borbe protiv 
okupatora.</span></p>
<p style="text-align: justify; text-indent: 21pt; padding: 0pt 1pt 6pt;"><span class="font2">Ta 
se približavanja isto tako mogu povezati sa osvedoee-njem koje je u velikoj 
meri rašireno nakon sadašnje vojničke situacije Osovine u Africi i u Rusiji i 
pobede Anglosasa; može se, dakle, misliti da se Hrvati, znajući da su četnici 
povezani sa nominalnom jug. vladom u Londonu i sa kraljem Petrom II, brinu da 
unapred udese za sebe jedan položaj povoljan da ga iskoriste u slučaju 
engleske pobede.</span></p>
<p style="padding: 6pt 0pt 6pt 1pt;"><span class="font2">Na znanje.</span></p>
<p style="text-align: center; padding: 6pt 8pt 0pt 0pt;"><span class="font2">Po 
naređenju Pukovnik, načelnik štaba</span></p>
<p style="text-align: center; padding: 0pt 8pt 0pt 0pt;"><span class="font2">C. 
Ciljana, s.r.</span></p>
<p style="text-align: center; padding: 0pt 8pt 0pt 0pt;"><span class="font2">[C. 
Cigliana]</span></p>
<p><span class="font1" style="font-weight: bold; font-style: italic;">73</span></p>
<p style="text-align: justify; text-indent: 21pt; padding: 0pt 1pt;"><sup><a href="file:///C:/znaci/4_13/4_13_3_20.htm#footnote1">1</a>&nbsp;</sup><span class="font0" style="font-weight: bold;">&nbsp;Kopija 
originala (pisanog na mašini) u AVII, reg. br. 36/5—1, k. 364.</span></p>
<p style="padding: 0pt 0pt 0pt 22pt;"><sup><a href="file:///C:/znaci/4_13/4_13_3_20.htm#footnote2">2</a>&nbsp;</sup><span class="font0" style="font-weight: bold;">&nbsp;Dopisano 
mastilom.</span></p>
<p style="padding: 0pt 0pt 0pt 22pt;"><sup><a href="file:///C:/znaci/4_13/4_13_3_20.htm#footnote3">3</a>&nbsp;</sup><span class="font0" style="font-weight: bold;">&nbsp;Odnosi 
se na vlasti NDH.</span></p>
<p style="text-align: justify; text-indent: 20pt; padding: 0pt 1pt;"><sup><a href="file:///C:/znaci/4_13/4_13_3_20.htm#footnote4">4</a>&nbsp;</sup><span class="font0" style="font-weight: bold;">&nbsp;Misli 
se na deo Muslimana koji su se nalazili pod uticajem pro-četnifiki raspoloženog 
dr Ismeta Popovca.</span></p>
<p style="text-align: justify; text-indent: 20pt; padding: 0pt 1pt;"><sup><a href="file:///C:/znaci/4_13/4_13_3_20.htm#footnote5">5</a>&nbsp;</sup><span class="font0" style="font-weight: bold;">&nbsp;Ustašku 
verziju ovih razgovora sa Jevđevićem vidi u tomu IV, knj. 9, dok. br. 192.</span></p>
<p>
<br>
<CENTER><TABLE border="1"><TR><TD><a href="4_13_3.htm"><b>Sadr&#382;aj</b></a></TD>
<TD><a href="4_13_3_19.htm"><b>Prethodni dokument</b></a></TD>
<TD><a href="4_13_3_21.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
