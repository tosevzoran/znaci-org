<html>
<head>
<meta http-equiv="Content-Type" content="text/html; charset=utf-8">

<title>Vera Mujbegovic: TUZLA MOJE MLADOSTI</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Vera Mujbegovic: TUZLA MOJE MLADOSTI</b><br>


<CENTER><TABLE border="1"><TR><TD><a href="248.htm"><b>Sadr&#382;aj</b></a></TD>
<TD><a href="248_38.htm"><b>Prethodna strana</b></a></TD>
<TD><a href="248_40.htm"><b>Slede&#263;a strana</b></a></TD> 
<TD><a href="/"><b>Biblioteka</b></a></TD></TR></TABLE></CENTER>

<p class=BELITASTER>
<table width="100%">
<tr>
<td vAlign=Top>
<p class="MsoNormal" align="center" style="text-align:center"><b><span lang="SR" style="font-size:14.0pt;mso-bidi-font-size:10.0pt;mso-ansi-language:SR">PRIČA 
O SMAJI<o:p>
</o:p>
</span></b></p>
<p class="MsoNormal" align="center" style="text-align:center"><b><span lang="SR" style="font-size:14.0pt;mso-bidi-font-size:10.0pt;mso-ansi-language:SR">&nbsp;<o:p>
</o:p>
</span></b></p>
<p class="MsoNormal" align="center" style="text-align:center;line-height:150%"><b><span lang="HR" style="font-size:14.0pt;mso-ansi-language:HR;mso-bidi-font-style:italic">&nbsp;<o:p>
</o:p>
</span></b></p>
<p class="MsoNormal" style="text-align:justify;line-height:150%"><span lang="HR" style="font-size:14.0pt;mso-ansi-language:HR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Dvadesetak godina mladji od svoje najstarije braće, moj stric Smail, 
rodio se u Tarevcima 1917.godine, kao jedanaesto, pretposlednje dete svoje 
majke, naše nene. Najranije, bosonogo detinjstvo provodi sa ostalom decom u 
selu, ali ne ide u versku školu, mekteb. Začudjujuće je malo podataka ostalo 
o Smailovom životu – detinjstvu i mladosti. Ni jednog zapisa, niti svedodžbe, 
pa ni slike. Jedna jedina slika iz mladićkog doba ostala je sačuvana u neninoj 
kući – i to je sve. Čak se ne zna ni tačan datum rodjenja. Kao i ostala 
deca iz sela, Smail je osnovnu školu pohadjao u susednoj kasabi Modriči, 
udaljenoj 3-4 kilometra, i to u vreme od 1925. do 1929. Smail nije dočekao da 
se završi zidanje škole u Tarevcima koje je otpočelo 1921. a završilo se tek 
1931. U tu školu će ići jedino najmladji očev brat Brajko. Smail je od ranog 
detinjstva pokazivao sklonost za crtanje i slikanje. Portretisao je svoju braću, 
prirodu, cveće i drugo. Kad je jednom došao kod nas u Tuzlu, doneo mi je 
nekoliko svojih crteža na poklon. Privržen majci više nego ocu, Smajo je 
iznad svega voleo svoju braću‚ i to dvojicu najmladjih, Mehmeda i Brajka, i 
sa njima se najviše družio. Njegov brat, lekar u tom ranom uzrastu, nije mu 
mogao mnogo pomoći, a kasnije je Smail našao način da se osamostali. Tako je 
on, dve tri godine posle osnovne škole pošao na stolarski zanat kod majstora 
Ferija Varge, Madjara. S obzirom na likovni talent, izgleda da mu je stolarstvo 
davalo najviše mogućnosti za kreativno oblikovanje. Na zanatu je proveo četiri 
godine, posle čega je bio već osposobljen za samostalni život. Pošao je 
najpre u Beograd gde je ostao kraće vreme, kod Modričana, braće Stojić, a 
posle je krenuo u Zenicu.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="HR" style="font-size:14.0pt;mso-ansi-language:HR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>U vreme kada je Smajo odlučio da mirnu atmosferu omanje kasabe kakva je 
bila Modriča zameni za dinamičniji život u radničkom centru zeničke željezare, 
Zenica je bila grad sa izrazito industrijskim obeležjem i razvijenim klasnim 
radničkim pokretom. Mladi stolar zapošljava se u stolarskoj radionici Željezare 
i time, de fakto, otpočinje njegov život sindikalnog i komunističkog 
aktiviste. U isto vreme njegova braća Avdo, Muharem i Edhem – jedan za drugim 
– zapošljavaju se idući „trbuhom za kruhom“, isto u zeničkoj Željezari, 
kao čuvari i predradnici.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="HR" style="font-size:14.0pt;mso-ansi-language:HR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Smajo je, kako izgleda, došao samostalno u Zenicu, budući da je imao 
svoj zanat. Sem toga, radio je dopunski i kod jednog privatnika-zanatlije, 
majstora Aličehića. U vreme pisanja ovog teksta – skoro svi istomišljenici 
i savremenici Smajini u Zenici su već bili umrli ili poginuli. Ostao je, ipak, 
jedan temeljni, dobro obavešteni svedok zbivanja i prijatelj Smajin, pomoću čijeg 
bi se pamćenja mogao rekonstruisati Smajin život i rad u Zenici. To je bio 
Derviš Imamović, aktivista KPJ u značajnom periodu 1937-1941, kasnije logoraš 
u Norveškoj, pisac nekoliko knjiga.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="HR" style="font-size:14.0pt;mso-ansi-language:HR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Iz njegovog opširnog iskaza izdvajamo najvažnije: „Sada, kada se sjećam 
Smaje, vidim – ja sam ga zaista mnogo volio. On je imao sve osobine dobrog 
ilegalca i konspirativca. Bio je smiren, ali energičan i uporan, prividno – 
hladnokrvan, ali – temperamentan, pa ipak uvijek taktičan. To je bio vanredno 
ozbiljan, inteligentan, šutljiv, skroman, pošten i kontemplativan mladić. 
Jednom riječi – zlatan mladić. Bio je srednjeg rasta, simpatičnog izgleda, 
smedjih pronicljivih očiju.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="HR" style="font-size:14.0pt;mso-ansi-language:HR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>U Željezari su radili s njim i on je s njima drugovao: David Gaon, član 
Partije, izvanredno inteligentan mladić i vrlo dobro teoretski „potkovan“ 
mladi komunist. Uhapšen je sa mnom zajedno u augustu 1941. Ubijen je u 
Jasenovcu koncem 1941. U mom romanu „Crveno proljeće“ nosi ime Voda. Zatim 
– Mustafa Čolaković, poslije oslobodjenja – predsjednik Gradskog odbora. 
(Njegov sin Rifat, tehničar u Željezari, član SKOJ-a, zatim član partijske 
organizacije Tetovo. Strijeljan 1943. Njegov bratić Ibrahim, član SKOJ-a, 
poginuo kao puškomitraljezac 1943. Kći Sabaha, član partijske organizacije 
1943-44. Bila u NOV. Umrla poslije oslobodjenja).<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="HR" style="font-size:14.0pt;mso-ansi-language:HR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Družio se u Željezari, pored Gaona, s Nedeljkom Radićem i Petrom Safićem. 
(Negdje oko 1935. u Zenicu je iz SSSR doselila porodica Safić. U njoj, dvije kćeri 
i dva sina. Aleksej, član SKOJ-a od 1941. Poginuo 1945. kao borac VII krajiške 
brigade). Petar, komsomolac u SSSR, a kod nas član KPJ. Ubijen 1941. u ustaškom 
logoru Gospić. On je, pored ostalih aktivnosti, vodio i kurs ruskog jezika. Taj 
kurs se održavao u mom ateljeu. Tu je, pored Radića, Safića, mene, vrlo 
aktivno i zainteresovano učestvovao i Smajo.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="HR" style="font-size:14.0pt;mso-ansi-language:HR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Smajo je veoma mnogo čitao i u čitanju je provodio veći dio svog 
slobodnog vremena. Volio je Gorkog, Jesenjina, Majakovskog, Kikića, Krležu. 
Sjećam se, od Kikića je najviše volio knjigu „Provincija u pozadini“ i u 
njoj „Fenjer na posljednjem raskršću“. Znao je napamet mnogo pjesama od 
Jesenjina i Majakovskog, gotovo sve što je kod nas u to vrijeme bilo štampano. 
Ja sam često dobivao najnovije knjige, časopise, listove. Sve je to Smajo kao 
„gladan“ gutao.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="HR" style="font-size:14.0pt;mso-ansi-language:HR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>U to vrijeme, poslije nekoliko provala, vladala je stroga konspiracija. 
Ali ipak o Smajinoj djelatnosti i političkoj angažovanosti u Željezari mogao 
bih reći da je djelovao sa Nedjom Radićem (član KPJ od 1935, kasnije član 
MK. Strijeljan u augustu 1941), Davidom Gaonom i Petrom Safićem. U radu sa 
omladinom – učestvovao je na izletima i u Radničkom domu. Odlično je 
recitovao, umio je da prepričava knjige i da govori o njima. U sindikatu je 
djelovao, mislim, sa Hasanom Macanom.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="HR" style="font-size:14.0pt;mso-ansi-language:HR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Ja sam imao foto-atelje sa foto-prodavnicom. Kod mene je dolazila naša 
štampa, održavani su susreti i sastanci. Smaji sam davao knjige, štampu. Radić 
mu je kod mene predavao štampu za rasturanje. Osobito uspješan bio je Smajo u 
rasturanju i plasiranju časopisa „Putokaz“. Sa „Putokazom“ i drugom štampom 
odlazio je u Kakanj, Vareš i Brezu. Za razliku od nekih drugih, on je odmah 
pravilno shvatio značaj „Putokaza“. Oko trećine tiraža „Putokaza“ 
plasirano je u srednjebosanskom industrijskom području i većina tih 
„Putokaza“ prolazila je kroz Smajine ruke.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="HR" style="font-size:14.0pt;mso-ansi-language:HR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>U časopisu „Život“ br. 5 1977. posvećen časopisu „Putokaz“, 
na str.638. stoji: „Na rasturanju „Putokaza“ učestvovali su iz Tuzle dr 
Mustafa Mujbegović... </span><span lang="SR" style="font-size:14.0pt;mso-ansi-language:SR">iz 
Zenice dr Asko Borić i Derviš Imamović...“. U tom broju „Života“, 
pored drugih priloga, objavljena je studija Kasima Suljevića: „Putokaz“ 
glasilo revolucionarne orijentacije“, u kojoj se o „Putokazu“ govori onako 
kako on zaslužuje.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Dolazio je Smajo i kod mene kući. Imao sam mnogo knjiga i uzimao je 
knjige na čitanje. Kritikovao me je – zašto knjige leže na prozoru, na 
stolu i otvorenim policama. Napravio je ormar za knjige i poklonio ga našoj 
porodici. Sa mnom, mojom ženom i svojom djevojkom išao je autom u okolinu 
Zenice.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Ta njegova djevojka Dževahira je bila veoma mlada – 17-18 godina. 
Vitka, blondinka, neobično lijepa i simpatična. I prije svega, izuzetno bistra 
i duhovita djevojka. Nju je iz sela Babina ili Brnjica dovela porodica Hadži-Sulejmana 
Salčinovića. Ona je bila iz neke siromašne porodice, a Hadži-Sulejman nije 
imao djece, i ona je kod njih bila kao posvojče. Smajo joj je davao knjige i 
mnogo je čitala. Govorio je: od nje ću ja napraviti dobru aktivistkinju!<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Crtao je i slikao. Oduševljavao se „tvorčestvom“ Kete Kolvic, 
Georga Grosa i Krste Hegedušića. Ja sam se u to vrijeme, pored ostalog, bavio 
i umjetničkom fotografijom. Smajo je prema nekim mojim fotografijama pravio 
svoje crteže. Na primer: Prema mom eksponatu „Optužba“ (Radnička ruka 
koju je odsjekla mašina u Željezari). Nekoliko njegovih crteža, zajedno s većim 
brojem knjiga, mojih rukopisa i štampanih radova, zakopao sam u zemlju 1941, 
ali je sve propalo. Prijateljevao je sa kćerkom Mustafe Čolakovića koja je živjela 
za slikarstvo. Mnogo se interesovala teorijom slikarstva i uopšte umjetnosti.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Nije mi ništa poznato o njegovoj aktivnosti u Beogradu. Za njegovu 
pogibiju sam saznao u Beogradu koncem 1948. Tek tada sam se vratio u 
Jugoslaviju.“<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Više od četiri decenije posle pogibije Smailove (1942) njegovi 
sunarodnjaci, drugovi i rodbina, veoma malo su znali o njegovom životu, ratnim 
podvizima i stradanju – sem nekoliko osnovnih činjenica. Razlozi tome bili su 
mnogostruki. Pre svega, Smail se nije borio na svom domaćem i zavičajnom 
terenu, već je otišao u krajeve gde nije bio poznat, ni on a ni njegova uža i 
šira porodica. Razlozi konspiracije pogodovali su da se što manje govori o 
svome poreklu i učinili su da je Smail ostao na neki način ilegalac poznat 
medju svojim najbližim drugovima i saborcima, i to po skraćenici svog imena 
kao „Smajo“, što su njegovi ratni saborci smatrali pseudonimom. Nedostatak 
bilo kakvih pisanih izvora doprineo je takodje da se Smail odselio negde u 
legendu, o čemu se ponekad pričalo, ali vrlo malo se znalo. Konačno, a to je 
i najvažnije – da su se izgubili putevi Smailove identifikacije i vrednovanja 
na pravi način. U jednom značajnom dokumentu, pismenom izveštaju sa sastanka 
rukovodećeg sastava Kosmajskog odreda sa članovima Vrhovnog štaba u Novoj 
Varoši u januaru 1942. godine kome je prisustvovao i Smail, on je zabeležen 
pod netačnim prezimenom , kao „Komesar druge čete: Smajo Buftegović“.<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a> 
Da li je ime na samom sastanku pogrešno zapisano, ili je pak bilo nečitko, pa 
je pogrešno dešifrovano posle rata, ili je sam Smajo naveo pogrešno prezime 
iz navike ilegalca i konspiratora – nikad se neće saznati. Navodno je Ivo 
Lola Ribar, koji je vodio zapisnik, upisao ovo pogrešno prezime, koje je putem 
ovog dokumenta ušlo u opticaj, pa i u druge dokumente i knjige. Prezime 
„Buftegović“, dovelo je do mnogih kasnijih zabluda i netačnosti i odvojilo 
je Smaju od njegovog pravog imena i izvorišta, a samim tim i od bilo kakvog 
posleratnog priznanja za njegove podvige. On je figurirao kao jedan svetli lik u 
sećanju svojih drugova, ali i kao čovek bez korena, kome se, eto, ni pravo ime 
nije znalo.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Takvo pogrešno prezime ušlo je i u novija izdanja i publikacije o 
Kosmajskom odredu. Jedno od pisanih svedočanstava koje najbolje ilustruje ovu 
grešku je dvotomno izdanje, istorijat Kosmajskog odreda od D.Dimitrijevića-Belog, 
koje je ugledalo svetlost dana (1983), upravo kad je otpočela rekonstrukcija 
Smajinog<span style="mso-spacerun: yes">&nbsp; </span>života od strane autora 
ovog zapisa, gde se na više mesta navodi Smajo uz pogrešno ime i prezime. Na 
osnovi ove netačnosti bilo je upisano Smajino prezime i na ploči-spomeniku 
poginulim borcima u Medjulužju, gde je poginuo. Faktički, ni drugovi i 
saborci, a ni kasniji istraživači i hroničari, nisu zapravo znali o kome se 
radi, ko je taj čovek, odakle je, iz kojeg je roda – kako se zapravo zove 
komesar druge čete poznat pod nadimkom Smajo, gde mu je poreklo i zavičaj.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>S velikim zakašnjenjem, tek 1983. godine, - 41 godinu posle njegove 
pogibije, - pristupila sam na novim osnovama rekonstruisanju njegovog borbenog 
puta i životne biografije, i to uglavnom na osnovi sećanja savremenika i 
njihovih iskaza o tom davnom vremenu, iz čijeg pamćenja, za čudo, nije 
izbledeo Smajin lik. Zanimljivo je da su svi anketirani učesnici, svi do 
jednog, pri prvom pomenu njegovog imena, i pored četiri decenije vremenskog 
razmaka, odmah znali o kome je reč, da su zapamtili Smaju i da su živim svedočenjem 
do detalja mogli da posvedoče o njegovom životu, pa i smrti.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Tako je na samom izmaku generacijskog pamćenja, takoreći u poslednjem 
trenutku, u toku 1983/4, dok je još bilo živih drugova, u trenutku 
koncentracije raspoloživih svedoka, nastala gradja za ovaj tekst čime se mogao 
otrgnuti od zaborava njegov revolucionarni lik. Ovim tekstom on zapravo ulazi u 
istorijsku gradju o NOB-u i revoluciji, pod svojim punim imenom i prezimenom, za 
jedno sa desetinama svojih drugova i saboraca.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Da bi posle 40 godina došla do nekih saznanja o tome šta se desilo u 
Smajinom životu od kad je otišao iz roditeljske kuće, razgovarala sam 1983/4. 
i dopisivala sam se sa desetinom njegovih saboraca. Najpre sa Dervišem Imamovićem, 
prvoborcem, za zenički period, a zatim za beogradski period i ratni deo u 
Kosmajskom odredu (KO), sa Dobrosavom Lazarevićem, Milojkom Ilićem, Emilijom 
Vukićević, Aleksandrom Vitorovićem-Cigom, Vojom Kosovcem, Kikom Damjanović, 
Jovanom Božićem, doktorom Maksimom Šternićem, Čolić Slavkom, Dragoslavom 
Dimitrijevićem-Belim, Josipom Sarićem i drugim.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Dragoceno je svedočanstvo o druženju sa Smajom dao Dobroslav Lazarević, 
pukovnik JNA u penziji, najpre o radu u sindikatu drvodeljaca na Zvezdari uoči 
rata, a zatim o ilegalnom radu 1941. Lazarević je jedini „krunski svedok“ i 
jedini preživeli iz atentata na policijskog agenta Žiku Jovanovića, što ga 
je organizovao Smajo.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>„Upoznao sam Smaju, najpre iz vidjenja, negde uoči rata, bilo je to u 
septembru 1940. kada smo pripremali štrajk stolarskih radnika. Trebalo je da na 
dan omladine Beograda, stolari izidju na izlet u Košutnjak. Toga dana trebalo 
je da počne štrajk stolara, ili kako se tada zvalo, drvodeljaca. Program je na 
izletu bio provokativan za policiju, pa su hteli da nas rasteraju. Mi smo se 
razbežai tako da nismo uspeli da na zboru proglasimo štrajk. Iako nije bio 
javno proglašen, štrajk je počeo dosta neorganizovano. Mi nismo priznavali 
rukovodstva URSa, već smo imali izabran štrajkački odbor. Kako je jedan deo 
radnika i dalje radio, formirali smo odbore po podružnicama za sprečavanje 
rada štrajkbrehera. Naš predsednik podružnice URSa na Zvezdari, sa sedištem 
u Vasinoj mehani (kod Cvetka), bio je Petar Krnetić. U to vreme sam se bliže 
upoznao sa Smajom – u odredima za sprečavanje štrajkbrehera. Nosili smo u džepovima 
drvene motke, duže od pendreka i njima smo tukli štrajkbrehere u toku tih 15 
dana koliko je trajao štrajk. To naše druženje za vreme štrajka bilo je 
osnova i za kasniji zajednički rad, posle okupacije 1941. – U toj Vasinoj 
mehani mi smo se okupljali, plaćali članarinu, tj. nalepili markice u 
sindikalne knjižice, delila se napredna literatura i razni ilegalni materijali. 
Posle štrajka smo bili bolje plaćeni od 3,5 do 7 dinara na sat. Tih meseci 
posle štrajka bila je raspisana poternica od policije za sve one koji su bili u 
odredima protiv štrajkbrehera, pa tako i za mene. Pošto nas je policija tražila, 
u radionici u Cvetkovoj ulici vratio sam se u Boku, odakle sam rodom. 
Kapitulaciju u aprilu 1941. sam dočekao u Herceg Novom, ali sam se ubrzo vratio 
u Beograd i ponovo se zaposlio kod jednog majstora. Kod Cvetkove kafane bila je 
Narodna kuhinja i tu smo se okupljali i hranili. Već juna meseca oživljava 
ilegalni rad, dolaze prvi leci koje raznosimo po dvorištima, ubacujemo u poštanska 
sandučad i počinjemo jaku skojevsku aktivnost u uslovima nemačke okupacije. 
Od mog dolaska iz Boke vidjao sam Smaju svakodnevno u krugu poverenika 
skojevskih aktiva i podaktiva. Bio je uzdržan, pomalo tajanstven, kao i drugi 
ilegalci.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Od 22.juna, od napada na SSSR, počinju prave vojne i ratne pripreme, 
formiraju se diverzantske grupe, za paljenje nemačke štampe, i drugo. Mi 
stolari smo bili zaduženi za sečenje telegrafskih i drugih veza ka Smederevu i 
drugim pravcima. To su bile strogo konspirativne i odvojene grupe radničke i 
srednjoškolske. U to vreme priprema održavani su sastanci aktiva i podaktiva u 
raznim kućama, čitalo se i dogovaralo.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Od juna je počela jedna plima raspoloženja za borbu, jedna naprosto 
antifašistička euforija, kao da su svi na jednoj strani, a Nemci na drugoj. 
Borbena omladina je pokazivala veliku nadmoć u svim tim akcijama, iako je bilo 
dosta neopreznosti i mladalačkog neiskustva. U svim tim akcijama Smajo je bio 
sa nama kao stariji aktivista, pretpostavljao sam tada da je bio u rukovodstvu 
KP, član ili sekretar VIII reonskog komiteta na Zvezdari. Pošto je policija 
aktivirala svoju delatnost, organizovala provale i slično, došlo je do toga da 
se pojedini agenti koji su najviše znali, likvidiraju. Prvu akciju na Žiku 
Jovanovića koji je radio na Zvezdari organizovali su Bata Ćosić i Todorović, 
ali ona nije uspela, iskompromitovala se pre nego što je počela. Sledeću 
akciju trebalo je da izvedu drugi, manje kompromitovani. Kako je Žika upravo 
izvodio provalu na Zvezdaru, iz MK su vršili pritisak da se ovaj agent što pre 
likvidira, stvar je bila urgentna, kako bi se presekli konci provale. Za drugi 
pokušaj dat je nalog da ga organizuje Smajo – on je bio najodgovorniji za 
izvršenje ovog zadatka. Žika je stanovao oko ulice Gospodara Vučića, a kako 
je posle prvog pokušaja pojačana predostrožnost, danima je u tom kraju 
pravljena zaseda, pa je 29.avgusta bilo javljeno da će on<span style="mso-spacerun: yes">&nbsp; 
</span>proći ovim putem. Koliko je ljudi učestvovalo u zasedi ne znam, ali za 
izvršenje bili smo odgovorni Smajo, ja i Djuro Tomac, isto stolarski radnik. 
Stajali smo na vrhu ul. Gospodara Vučića – toga dana se preko puta naše 
zasede formirao dugačak red za hleb pred jednom pekarom. Smajo je bio na vrhu 
ulice i trebalo je da nam da znak kada će naići agenti. Kad je naišao Žika 
sa još jednim visokim, nama nepoznatim agentom, kod Djure Tomca se javila 
nedoumica da li da puca kad je pred njim dugačak red ljudi, tako da je za 
momenat propustio Žiku dosta nisko. Smajo je to primetio i uzbudjeno nam je 
davao znak da delujemo. Pucali smo obojica i Žika je pao, kad je počela 
pucnjava, svet se razbežao. Smajo je čekao s biciklom da preuzme pištolje od 
nas i stavi ih u korpu od motorbicikla koji je čekao kod Škole Vojislava Ilića. 
Smajo je zgrabio od nas pištolje, ali se s biciklom zapleo u gomilu sveta koji 
je bežao na razne strane. Trčeći je pošao da preda pištolje, bila su tri 
– i da ih preda čoveku na motoru. Da bi mogao da beži ostavio je bicikl. 
Nama je javljeno vezom da se povučemo, jer je bicikl pronadjen, pa će uslediti 
hapšenje (Bicikl je bio Smajin). Napustio sam Zvezdaru i sklonio se kod tetke u 
Budimskoj ulici. Za Smaju smo čuli da je otišao za Kosmaj. Za nas se smatralo 
da nismo jako kompromitovani, pa da možemo i da ostanemo, ali mi smo se osećali 
ugroženi, tragali smo za vezom – videlo nas je oko 100 ljudi. Posle je bila 
raspisana poternica za nama.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Djuro Tomac je dobio vezu za Obrenovac, ali nije delovala, tako da smo 
sami krenuli za Kosmajskim odredom, cilj nam je bio da se nadjemo sa Smajom. To 
je bilo vreme kada je Kosmajski odred posle mnogih borbi u Šumadiji, krenuo za 
glavninom naše vojske ka Novoj Varoši. Mi smo ustvari išli za njima, ali 
nikako da ih stignemo. Priključili smo se Ariljskim partizanima i stigli smo 
Kosmajski odred tek u Novoj Varoši, i tu se nadjemo sa Smajom. Pošto se za nas 
znalo kao za akcijaše iz Beograda, rasporede nas u Prateću četu Vrhovnog štaba. 
Mi smo medjutim, hteli da se borimo i da budemo u jedinici sa Smajom, pa kad smo 
čuli da se odred vraća u Srbiju, zamolimo Smaju da on traži nas dvojicu. On 
je medjutim mislio da je bolje da mi to sami tražimo, da će pre proći. Na naše 
pitanje kome da se obratimo on nam je rekao da je za to zadužen Djilas. Kad smo 
mu rekli, on nas izgrdi, „vama je do borbe“, dao nam je 7 dana da se 
razmislimo, na kraju nam naredi da se vratimo u Odred. Naša želja je bila da 
budemo sa Smajom i tako budemo rasporedjeni u njegovu četu, on je bio komesar, 
a komandir je bio Milan Lazarević – Mečkar. Naš susret sa Smajom u Novoj 
Varoši bio je po svemu izuzetan, najpre što smo sva trojica „atentatora“, 
preživeli i izašli iz Beograda, zatim što smo se posle dva-tri meseca ipak našli 
ponovo u odredu. On nas je povukao da se uključimo u odred. Medju svim borcima 
mi smo mu bili najbliži. Jednom me je kritikovao, bilo mi je dosadno na 
sastanku. „A, ti uvek po starom“, rekao mi je. Mislim da je Smajo bio čistunac 
i idealista, i time mi je imponovao i bio mi uzor, a nekom je to moglo i da 
smeta. Bili smo naoružani s puškom i pištoljem, obučeni u siva suknena (šajačka) 
odela.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Iz Nove Varoši smo krenuli za Radoinu, gde smo imali borbu s Talijanima, 
zatim smo ostali nekoliko dana u Kosatici iznad Prijepolja, na položajima. Članovi 
našeg štaba odreda bili su tada na razgovorima u Vrhovnom štabu, odlučivalo 
se o tome da li se vraćamo u Srbiju ili ne. (To je onaj razgovor o čemu je 
zapisnik vodio Lola Ribar, gde je Smajo pogrešno zapisan kao Buftegović). 
Djilas je zahtevao najstrožije kažnjavanje Štaba, zašto su došli bez 
naredjenja VŠ u Novu Varoš i da se odmah vrate u Srbiju, a Tito i Ranković su 
bili znatno blaži. Zatim smo ispratili Vrhovni Štab do Lima na putu za Rudo.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Pošto smo ispratili Vrhovni Štab, krenuli smo u Čelice, gde smo razoružali 
četnike kojima su Talijani već dali oružje. Posle toga smo poslati u 
Pribojsku banju gde smo ušli s malo borbe, okupali se u banji, celu noć igrali 
kolo, dok su nam parili odela, zamalo da ne promrznemo. Odatle smo krenuli za 
Sjenicu, gde su se vodile borbe sa tamošnjom muslimanskom milicijom. Na prilazu 
Sjenici susreli smo jedinice koje se vraćaju iz borbe sa velikim gubicima. 
Posle toga smo se ponovo vratili u Novu Varoš. Svi koji smo imali lični novac, 
ja i Tomac takodje, predali smo ga u kolektivnu kasu, pošto smo sve kupovali od 
seljaka za Nedićev novac. Iz NoveVaroši krenuli smo za selo Štrbac (granica 
Bosne), gde su bili Talijani – bilo je Badnje veče. Tu su nas Talijani 
napali, a mene su uputili u patrolu, prema pravcu marša za Srbiju – bio je Božić. 
Vratimo se iz patrole u selo Štrpce i saznamo da je odred krenuo ka Belom Brdu, 
linijom ka Srbiji. Našli smo se s odredom na Matića kolibama na Zlatiboru, 
bili smo smešteni u tim kolibama. U borbi kod Šljivovice promrzle su mi noge, 
tako da su nokti otpadali. Smajo se interesovao kod bolničarke koja me je 
previjala, a ona je rekla da veruje da nisam sposoban za marš. On je tada došao 
kod mene, rekao mi je da su promrzline jake i da neću izdržati marš. Ponudio 
mi je da se vratim u Novu Varoš s ranjenicima i promrzlima. Zbog četnika na 
tom putu, zaključio sam da je opasno odvojiti se od odreda, i Smaji koji mi je 
bio istinski stariji drug rekao sam da me noge ne bole i da ću izdržati. Tako 
sam ostao s odredom, išao sam u opancima, sneg je bio celac, zamrznut odozgo, 
krio sam od svih bolove koji su bili jaki. Išli smo dalje za Ponikve Velike i 
Male, prešli smo prugu i zadržali se u selu blizu Bajine Bašte. U tom selu 
smo našli hrane izvučene iz Srbije, dok je još bila slobodna teritorija, a 
saznali smo da je deo hrane otkriven i da su ga odneli četnici. Našli smo veću 
količinu pasulja, to je razdeljeno borcima, po nekoliko kila, i kuvali smo 
usput.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Boravili smo u nekim katunima i uspostavili vezu sa srpskim partizanima 
na Debelom Brdu – bio je to Valjevski odred. Putem smo stalno vodili borbe, 
posle čega je odlučeno da se svako vrati na svoj teren, a naš je bio pod 
samim Beogradom. Krenuli smo sa Posavo-tamnavcima i stigli u reon Kosmaja, odmah 
upali u borbe s četnicima koje su trajale nekoliko dana. U jednoj od borbi 
protiv Nikčevićevih četnika, Smajo je bio ranjen u ruku, odatle nije više 
mogao da nosi pušku, išao je sa zavijenom rukom. Razgovarao sam u to vreme s 
njim, bio je optimist, govorio je da će to sve brzo proći. Ubrzo posle toga došlo 
je do poznate borbe kod Tuleža gde je Odred prepolovljen. U borbi na Tuležu 
Smajo nije bio sa četom, već u pozadini s ranjenicima. Posle ove teške borbe, 
gde sam zadobio dve rane našao sam se sa Smajom iznad Tuleža. Članovi KP su 
se okupljali na tzv. leteći sastanak, da se odluči šta da se radi, jer je 
odred bio desetkovan i samo oko šezdesetak nas se izvuklo. Smajo je bio sa 
grupom od oko 35 ranjenika, i hteo je da od ove grupe organizuje odbranu kuće 
gde je održavan sastanak. Posle održanog sastanka odlučeno je da idemo u dve 
grupe – istočno i zapadno, ali da obe grupe dodju u Stojnik. U jednoj šumici 
južno od Stojnika smo se sastali, ali se videlo da nekih ljudi nema, mnogi su 
se vraćali kućama. Samo troje ljudi iz rukovodstva je stiglo, komandant odreda 
Muker, i pomoćnik komandanta Djuro Gajić, i od komesara Smajo. Teži ranjenici 
ostaju u Stojniku, lakši, ko gde može, u raznim pravcima, a četa od oko 35 
ljudi sa Smajom i Mukerom da se priključi Posavo-Tamnavskom odredu, u čemu 
nisu uspeli.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Pre nego što smo se rastali u jednom šumarku kod Stojnika, ostali smo 
do noći, Smajo je došao da vidi da li sam previjen. Pitao sam ga da li je tačno 
da nas je napustio komesar odreda, on mi je sa dosta gorčine rekao da je to bio 
slabić i ranije i da se ne čudi, ali da je zlo što se to prenelo i na druge. 
Rekao je da slabići otpadaju ali da se borba nastavlja. Prema meni kao 
omladincu, on je delovao sasvim sigurno, nije bio utučen i nije bilo znaka 
izgubljenosti. Tu sam prvi put previjen posle borbe na Tuležu. Žene i devojke 
iz sela su vadile čiste čaršafe iz škrinja, cepale ih, natapale u loj i 
previjale su nas. Tu je previjeno mnogo ranjenika. Posle previjanja smo proveli 
noć u kući, nahranili se i ogrejali, pa je oko ponoći utvrdjeno ko može da 
ide sa četom, a ko ostaje. Njih 35 su krenuli oko ponoći. Rastanak je bio težak 
i mučan, ostavljajući nas ranjenike same i bez zaštite. Tada sam još jednom 
razgovarao sa Smajom, čuo od njega da će oni da se povežu sa 
Posavo-Tamnavcima i da će onda doći ponovo na Kosmaj po ranjenike. To je bio 
naš zadnji susret. Ja sam hramajući posle krenuo za Beograd, krijući se, i uz 
veliku sreću stigao ponovo kod tetke, kasnije ilegalno otišao za Boku i tamo 
se priključio partizanima gde sam ostao do kraja rata. Čuo sam za Smajinu 
pogibiju još u toku rata, uzaludno sam tražio njegovu rodbinu posle rata, niko 
nije znao njegovo pravo prezime, ni odakle je, pa je vrlo teško bilo išta 
saznati. Tek sada posle 40 godine sam u prilici da njegovoj rodbini kažem, kako 
su protekli njegovi poslednji dani. Ne znam da li je i jedan od boraca bio 
toliko vezan za njega kao ja, bio mi je kao stariji drug i brat, a i on se 
brinuo za mene istinski.<a style="mso-footnote-id:ftn2" href="#_ftn2" name="_ftnref2" title><span class="MsoFootnoteReference">*</span></a><span style="mso-spacerun: yes">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span><o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Niko ne bi znao šta je uradio Smajo posle atentata na Žiku Jovanovića, 
kada su se svi razbežali i sklonili sa mesta atentata. Smajo je bio i suviše 
iskusan ilegalac da bi se krio na Zvezdari. On je, ni manje ni više otišao u 
centar grada u Balkansku ulicu br.27 preko puta „Hotel Praga“ i sklonio se 
kod mamine sestre Julijane Todorović, o čemu je ona u više navrata pričala. 
Slučaj je hteo da ni jedna od njene tri kćerke nije bila tih dana u Beogradu, 
pa je bila sama u stanu. Kad je Smajo došao kod nje, ispričao joj je šta je 
bilo – imao je poverenja u nju kao Zaginu sestru – i rekao je da bi on ostao 
kod nje dok se stvar ne slegne i dok ne dobije vezu. Tetka Juca, tako smo je 
zvali, smestila ga je u devojačku sobu gde je spavao s pištoljem pod jastukom. 
Za prozor je pričvrstio debeli konopac, tako da bi, ukoliko agenti udju na 
vrata, mogao da se spusti u dvorište i pobegne na dvorišni izlaz. Do toga nije 
došlo, jer nikakvi putevi nisu upućivali policiju u strogi centar, u kuću 
ugledne udovice pukovnika Voje Todorovića, koja svakako nije imala vezu s 
ilegalnim pokretom. On je potpuno bezbedno i raspoloženo proveo kod tetke oko 
nedelju dana i za to vreme je izlazio na ulicu, svakako tražeći preko svojih 
kanala vezu, kako bi otišao na Kosmaj. To mu je uspelo posle više traganja i 
konačno je, pošto se oprostio od tetke, otišao na Kosmaj. Za vreme tog 
kratkog boravka on se sprijateljio s tetkom, kod koje je i ranije dolazio u kraće 
posete. Tražio je od nje da joj popravi što ima od stolarije, i time se bavio 
kad je bio u kući. Nije pokazivao nikakve znake uznemirenosti ili straha i tako 
je delovao na tetku da se ni ona nije plašila. Kada su posle svega njene kćerke 
stigle kući i čule njenu priču, nisu mogle da veruju da se njihova majka 
usudila da krije u kući ilegalca za kojim je bila raspisana poternica.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Vojislav-Vojo Kosovac, član Saveta republike Srbije, znao je Smaju i bio 
blizak s njim kao zemljak iz Bosne. Iz njegovog opširnog zapisa donosimo samo 
najvažnije momente borbenog puta kojim je prošao Smaja.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Kada sam došao u Kosmajski odred u leto avgusta 1941. u selo Mirosavce, 
tada sam prvi puta sreo Smaju. On je već od ranije bio u odredu. Bio je vižljast, 
mršav, tamno smedj i nosio je uvek beretku na glavi. To je bio elitni sastav 
odreda, sačinjen od najboljih beogradskih skojevaca i komunista – djaka, 
radnika, studenata, kao i najboljih seljaka iz toga kraja. U to vreme beogradski 
skojevci i komunisti uglavnom su po vezi stizali na Kosmaj. Bio sam u prvoj četi 
a Smajo u drugoj. Vidjali smo se s vremena na vreme, pošto su naše čete bile 
rasporedjene na različitim položajima. Oslovljavali smo se sa „zemljače“, 
pošto smo obojica bili rodom iz Bosne.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Početkom oktobra 1941. napali smo jedan dobrovoljački ljotićevski puk 
u selu Venčani. Komandant puka bio je pukovnik Jovanović. Rešili smo da ih 
napadnemo, u to vreme još u saradnji sa jednom četničkom jedinicom. Rano u 
zoru opkoljavali smo školu gde je bio smešten puk, i tada sam video Smaju s 
njegovom četom. Bio je, znači, u tom napadu.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Tom prilikom su poginuli mnogi istaknuti borci našeg odreda, medju njima 
jedan od braće Jerković, zatim Edi Davičo i drugi. U tom povlačenju iz Venčana, 
gonili su nas i tada sam video Smaju, živ je izišao iz te bitke. To je bio 
9.oktobar 1941. – Pošto smo stalno išli iz jedne borbe u drugu, vidjao sam 
ga s vremena na vreme u pokretu, i u prolazu. Kada je počela zloglasna kaznena 
ekspedicija, počeli smo da se samoinicijativno i na svoju ruku povlačimo prema 
Užicu i Zlatiboru, i to pravcem Venčac, Bukulja, Rudnik. Zauzeli smo Rudnik i 
ostali tu nekoliko dana, zatim krenuli prema Sandžaku. U tom povlačenju prema 
Sandžaku, Smajo je postao komesar druge čete. Odred je počeo da se osipa, 
bilo je medju ljudima i panike i raznih priča. Seljaci, oni neodlučni, počeli 
su da se vraćaju kućama. Govorilo se da ćemo možda u Grčku. Sem toga, mnogo 
ljudi smo izgubili u tim borbama. U tom kretanju ka Sandžaku, održavali smo u 
hodu partijske sastanke i tu sam vidjao Smaju, pošto su sastanci bili zajednički. 
Početkom decembra stigli smo u Radoinju, na domak Nove Varoši. U Novoj Varoši 
održan je sastanak komandnog sastava našeg odreda i članova Vrhovnog štaba 
– Aleksandra Rankovića, Milovana Djilasa i Ive Lole Ribara. Prvo pitanje koje 
je bilo upućeno: „Što ste došli“? Naši su se pravdali da nismo imali 
municije, ni oružja, da smo pošli u pomoć Užicu i da smo ostali potpuno odsečeni. 
Rasprava je bila velika i dugo je trajala, jer Vrhovni štab nije izdao 
naredjenje o našem povlačenju u Sandžak. Ranković se raspitivao kako smo se 
držali i direktno je pitao: „Šta ćete raditi ako morate istim putem da se 
vratite?“ Posle toga smo se uključili u veliku glavninu naše vojske i 
kretali smo se neko vreme s njima.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Na velikoj smotri naših jedinica bili smo postrojeni sa ostalima i tada 
smo svi zajedno prvi put videli Tita, Rankovića i ostale. U tom kretanju 
sustigao nas je kurir iz Vrhovnog štaba s depešom koja je glasila da treba da 
se istim putem vratimo nazad na teren. Odmah smo počeli da se probijamo za 
Srbiju, i to kroz stalne i dugotrajne borbe. Na tom putu za Srbiju sretao sam se 
sa Smajom, slabo obučenim, ali izdržavao je. Bila je to zima 1941. na 1942. - 
januar. U tom probijanju prema Valjevu sreli smo se sa jedinicama generala 
Bradonje, a to su bile združene jedinice koje su ostale u Srbiji, i mi što smo 
im se priključili. Bili smo nekoliko dana zajedno s ovim jedinicama i to u teškim 
borbama, na Mravinju, Debelom Brdu i Lalićima. Kao što je poznato, tog januara 
1942. bila je izuzetno teška zima, borcima su se smrzavale noge, bili smo 
zakopani u snegu koji je bio vrlo dubok. Taj januar 1942. protekao je u stalnim 
borbama, a u isto vreme u Srbiji je nastupila stabilizacija Nedićeve vlasti. 
Nastalo je vrlo teško vreme, preki sudovi, streljanje, logori – cela Srbija 
je postala koncentracioni logor. U takvoj situaciji, kada nas niko nije očekivao 
– ni naši prijatelji ni neprijatelji – mi smo banuli iznenada i to nam je 
donelo velike uspehe. Već je bilo nastalo vreme kad je propaganda stalno 
trubila da nema više partizana, da su svi uništeni. U toj situaciji, mi smo se 
pojavili i odmah su počele da se ispredaju legende o nama. Odred je bio zaista 
prekaljen, sastavljen od odabranih boraca, spremnih na sve. Udružili smo se sa 
jednom četom Posavotamnavaca, koji su išli zajedno s nama i hteli da se vrate 
na svoj teren i jednom četom II šumadijskog odreda koja se tu našla sa čuvenim 
komandantom Mukerom.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Na Kosmaj smo stigli krajem januara 1942. godine. Tada nastaje prava 
ratne epopeja, opkoljavanje od strane Nemaca i četnika koji su bili naoružani 
do zuba sa komorom i zimskom opremom, a Nemci su bili na skijama. Oni nisu znali 
koliko je nas došlo, pošto smo prilično iznenada banuli. Pošto nisu znali 
koliko nas ima, mobilisali su sve što je moglo da nosi pušku, čak i pozornike 
s beogradskih ulica, agente i ostale. Kao da su se uplašili da ćemo upasti u 
Beograd. U toj situaciji se razmišljalo šta da se radi i kuda da se krene? 
Pala je odluka da se vi zajedno probijamo prema Posavo-Tamnavi, pa posle da 
vidimo šta ćemo, jer smo bili faktički blokirani. Komunisti su dobili 
specijalni zadatak – tada sam takodje vidjao Smaju – da se ova situacija 
objasni borcima i da se ohrabri borački sastav. Delili smo metke, kojih je bilo 
vrlo malo. Pošli smo po ogromnom snegu, došli smo do Tuleža i tu su nas na 
jednoj čistini dočekali Nemci, zatvorili sve prolaze i osuli po nama 
mitraljesku vatru. Naš odred je bio ovde masakriran, stradalo je sigurno 30 do 
40 boraca, što poginulih, što ranjenih. I Smajo je bio lakše ranjen. Jedna 
grupa boraca na čelu sa Milisavom Vlajićem, narodnim herojem koji je bio meštanin, 
uspela je da se probije iz tog krkljanca, kroz nemačke položaje i posle nam se 
priključila. Kad smo se izvukli iz te borbe, video sam Smaju, bili smo zajedno. 
Usput je doneta odluka da se probijamo i da se okupimo u selu Stojnik na 
Kosmaju. Zajedno sa Ljubom Ivkovićem – Šucom, ostao sam, da ako mognemo 
pokupimo ranjenike. Najteži trenutak je bio kada smo sa 100 metara daljine, 
sakriveni iza jednog proplanka gledali kako Nemci idu od jednog do drugog 
ranjenika i revolverskim mecima ih likvidiraju, na naše oči. Čuli su se jauci 
naših drugova i dozivanje. Smaju sam zadnji puta video na tom putu ka Stojniku. 
Leva mišica mu je bila obavijena nekim zavojem. Kad smo stigli u Stojnik, jedan 
deo je otišao za Beograd, jedan deo na Kosmaj, jedna grupa prema Smederevskoj 
palanci sa Mukerom, cela grupa je stradala na nabujaloj reci Jasenici, a Muker 
se opkoljen ubio. I cela četa Posavotamnavaca koja se probila kod Venčana, 
kasnije je pohvatana i likvidirana.“<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR">&nbsp;<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR">Milojko 
Ilić, borac Kosmajskog odreda, kaže:<span style="mso-spacerun: yes">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span><o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR">&nbsp;<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>„Smaju i Djuru Gajića poznavao sam kao radnike – bili su nerazdvojni 
drugovi još iz Beograda, pa i kasnije u vodu dok je bio jedan odred. Ja sam bio 
kurir za Beograd kao <span style="mso-spacerun: yes">&nbsp;</span>radnik u 
fabrici Rogožarski, a i poznavao sam teren. Smajo i Djuro Gajić su me primili 
u Partiju 10.oktobra 1941. godine. Za Smaju smo znali samo da je Bosanac i da je 
došao kao partijski aktivista iz Beograda.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Posle borbi kod Tuleža, u periodu februar/mart 1942. sneg je bio 
ogroman, Smajo je poslao kurira da dovede Milana Petrovića iz Velike Ivanče 
kod njih, tu je bilo mnogo ranjenika. „Doveo sam Milana“, rekao je kurir, i 
Smajo je organizovao da se smeste u Veliku Ivanču. Kad bi nailazila racija, 
narod je ove borce tovario na konje i prenosio ih na drugu stranu. Tu sam se 
rastao sa Smajom i više ga nisam video.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Konstantinović Bogoljub – Bole ratni kurir iz sela Jagnjila, delovao 
je kao kurir izmedju Kosmaja i Šumadije. Šane mu je dao nalog da dovede Smaju 
iz Maskara u Medjulužje, što je ovaj i učinio. Kad ga je doveo, predao ga je 
Šanetu – gde je bilo još nekoliko drugova. To je bilo kod Markovićeve 
kolibe u Medjulužju.“<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR">&nbsp;<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR">Jovan 
Božić, borac Kosmajskog odreda, kaže o tome: „Krajem jula pošao sam preko 
Ralje, Parcana, sela Guberevac – tamo smo se sakupljali u štali predsednika 
preko puta Škole. U to vreme je već postojao Posavsko-Kosmajski odred, a u tom 
delu IV četa bila je Kosmajska, uglavnom sastavljena od Beogradjana koji su 
svakodnevno pridolazili. Posle izvesnog vremena došao je Draža Marković u 
Guberevac, uzeo naša dokumenta, upisao naša imena, odnosno pseudonime u jedan 
crni notes, - ko je šta, je i odakle je. Tada sam u Guberevcu prvi put video 
Smaju. On je bio već ranije partijski aktivist i došao je kao član KP u 
odred. Mi smo se posle nekog vremena odvojili od Posavskog odreda i kad smo 
obrazovali Kosmajski odred, u selu Maniću je položena zakletva. Tada je Smajo 
ušao u drugu četu Kosmajskog odreda. Prilikom zakletve govorio je Fića Kljajić.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Sa nama su u to vreme bili Vlada Ilić, zvani Mali Šuca, Edi Davičo, Žika 
Anaf, Smajo, Pavošević Pavle „Bokser“, Ostojić Žarko „Lala“, i 
drugi. Učestvovali smo u miniranju tunela kod Ripnja, palili smo arhive u 
selima, održavali zborove, i sakupljali oružje. Jedne noći sam bio u patroli 
sa Edi Davičom, Šucom, Žikom Anafom, Smajom i Bokserom, išli smo prema 
Avali, presretali smo seljake s kolima i govorili im da ne nose voće i povrće 
na pijacu u Beograd. U odredu je bila vrlo živa politička i propagandna 
aktivnost. Crtali smo i pravili plakate za zbor u Stojniku, sa pozivima na 
miting, koristeći i vašar – s pozivom „Svi na ustanak“. Smajo je učestvovao 
u crtanju plakata. Imali smo svoju Himnu odreda.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>U knjizi „Kosmajski partizani“, od Dragoslava Dimitrijevića – 
Belog, u knjizi 1. str.338, kaže se o tome:<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>„Komesar 2.čete Smajo Buftegović je posle borbe u Tuležu došao u 
Veliku Ivanču sa grupom od devet boraca. U kući i štali Bogosava Milovanovića 
ostali su dve noći. Smajo je sa ovim borcima medju kojima je bio i Stanislav 
Ocokoljić – Cole (sada general u penziji, prim. Red.), obavio razgovor i 
pitao ih ko i kako može da predje preko Željezničke pruge Beograd-Mladenovac 
i prebaci se u Podunavlje, radi hvatanja veze sa diverzionim grupama, odnosno 
borcima 4.čete, za koje se pretpostavljalo da su na terenu Podunavlja. Posle 
dogovora grupa je, uglavnom razdvojena u dvojke, krenula prema Podunavlju. 
Izvesno je da su se komesar Smajo, Stanislav Ocokoljić i još neki drugovi, ali 
ne svi, prebacili i uhvatili vezu sa Sreskim komitetom KPJ Kosmaja i partizanima 
koji su ostali na terenu“.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR">&nbsp;<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR">Iz 
iskaza Aleksandra – Cige Vitorovića od 20.jula 1983. „Smaju sam prvi put 
sreo i upoznao u periodu februar/mart 42. kada se odred vratio iz Sandžaka, 
ponovo u kosmajski kraj. Za celo vreme, u januaru i februaru 1942. po najvećoj 
zimi vodjene su stalne borbe i dosta je ljudi izginulo, tako da se odred vratio 
desetkovan na teren. Svi su bili ili ranjeni, ili promrzli ili bolesni. I Smajo 
je bio lakše ranjen.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Smajo je ostavljao utisak vedrog čoveka, sa nešto suptilnom prirodom iz 
kojeg je zračila vedrina i prisnost. Sa ljudima je lako stupao u kontakt i 
dobro su ga primali. Djuro Gajić se vratio na dužnost komesara odreda, Smajo 
je trebalo da primi dužnost člana SK KPJ. Radovao se tom poverljivom zadatku, 
samo je donekle izražavao bojazan da li će moći da se prilagodi prilikama 
koje nije dobro poznavao. Uveravao sam ga da neće biti teškoća i on je 
postepeno počeo da se upoznaje sa prilikama na terenu. Trebalo da preuzme rad u 
selima s one strane pruge. U to vreme su u našim krajevima bili Pećančevi četnici. 
Smajo je proveo na našem terenu vreme od kraja februara do polovine aprila, 
kratko vreme da bi ga ljudi bolje zapamtili, iako su ga lepo primili i zavoleli. 
Kasnije je, u leto opkoljen u kolibi Markovića u Medjulužju i tu je poginuo. 
Posle rata se nije mogalo ustanoviti ko ga je izdao, ali postojale su osnovane 
sumnje.“<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>O Smajinom radu na terenu sreza Mladenovac ostalo je jedno zapisano svedočanstvo:<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>„Jednog dana početkom jula (1942. prim. Red.) dodjoše Cerovac i Smaja 
Buftegović, radnik i predratni član Partije. Cerovac otvori sastanak. Dnevni 
red osnivanje partijske organizacije. Bolečani nisu ni slutili da se u kući 
Lece Kostića, te noći početkom jula osniva prva partijska organizacija na 
terenu sreza gročanskog. – Iza spuštenih zavesa obasjani diskretno svetlošću 
petrolejke slušali su izlaganje Cerovca i Smaje prvi komunisti Boleča: 
Dimitrije Veljković, Dragutin Živanović, Aleksandar Kostić i Dragiša 
Spasojević kao i kandidat partije Živko Nikolić. – Posle Smaje i Cerovca 
govorio je novoizabrani sekretar Mita Sibirac i ostali. Njihove reči zvučale 
su komunistički strogo, a imale su prizvuk zakletve. Izvirale su iz srca i 
vezivale se jedna za drugu gradeći jedinstvenu misao čije je značenje borba i 
sloboda kao njen jedini mogući ishod.“<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR">(Iz 
knjige: Milovan Ranković, Boleč na uranku, Boleč 1983, str.72-73.)<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR">&nbsp;<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>Emilija Vukićević, profesor Šumarskog fakulteta u Beogradu, boravila 
je posle završene mature u leto 1942. kod roditelja u selu Medjulužju i bila 
je u prilici da vidi Smaju pola sata pre njegove pogibije. Njen iskaz je dala u 
septembru 1983.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>„Poslednji i jedini put u životu videla sam Smaju na dan njegove 
pogibije u leto 1942.godine. To je bilo u jednom gustom šumarku izmedju našeg 
sela Medjulužja i susednog sela Jagnjila, a u blizini kolibe porodice Marković. 
U to vreme bila sam kandidat KP, boravila sam kod mojih roditelja u selu i skoro 
svakog dana odlazila sam do naše kolibe, tj. kolibe mog oca, koja se nalazila u 
neposrednoj blizini Markovićeve kolibe, pa i te šumice u kojoj je boravio<span style="mso-spacerun: yes">&nbsp; 
</span>Smajo. To jutro – oko 8 sati – kad sam pošla u kolibu po mleko, 
nisam znala da ću ga sresti. Zapravo, u blizini naše kolibe sreo me je Milorad 
Spasojević, zvani „Trkač“, koji je bio član KPJ u Medjulužju, a čije se 
imanje graničilo sa imanjem mog oca i porodice Marković. On mi je rekao da 
podjemo u šumarak gde se nalazi jedan partizan (Smajo) koji tu čeka vezu, da 
vidimo da li mu šta treba i da ga obidjemo. Koliko sam tada shvatila, on je tu 
bio već 2-3 dana i čekao je vezu sa nekim iz OK ili SK. Krenuli smo u šumicu, 
malo smo ga potražili, mislim da je Trkač zazviždao i našli smo ga. Bio je 
to mlad, mršav čovek u beloj košulji. Sedeo je izuven, pored njega su bile 
nove cokule, a prsti na čarapama pocepani. Moj prvi utisak bio je da je imao 
obrijanu glavu. Žalio se da su mu tvrde cokule, i da se zato izuo. Odmah čim 
smo došli rekao nam je: „Čini mi se da je neko jutros ovuda prolazio!“ – 
na šta smo mi zabrinuto zapitali: „Pa, je li te primetio“? On je odgovorio 
„Ne znam“. Trkač ga je pitao: „Pobogu, zašto ne izidješ u kukuruz, bilo 
bi možda sigurnije?“ Smajo je odgovorio da je juče bio u kukuruzu, ali da je 
velika vrućina. (Bio je to, koliko se sećam, početak avgusta i kukuruz je bio 
povisok). Smajo je bio raspoložen i ponekad se u razgovoru nasmejao. Pored 
njega je bio veći komad hleba i on je pomalo jeo. Revolver je takodje ležao 
pored njega. Tada sam mu ja rekla: „Imam jedne čarape kod kuće, poslaću ti 
ih po Miloradu“. Smajo je još malo porazgovarao s Miloradom, poručio mu je 
da vidi s Vlajkom Lazarevićem, koji je bio isto član KPJ u Medjulužju – šta 
treba da se radi i dokle će čekati. Posedeli smo u svemu oko pola sata s njim. 
Vratila sam se kući noseći mleko, a sa Miloradom sam se dogovorila da ću mu 
odmah doneti čarape, koje će on odneti Smaji zajedno s porukom od Vlajka. 
Posle dobrih pola sata hoda od kolibe do naše kuće, ušla sam u kuću, uzela 
čarape i pohitala da ih odnesem Miloradu. Izlazeći iz kuće, čula sam tog 
trenutka pucnjavu, upravo iz onog pravca odakle smo došli, tj. gde smo ostavili 
Smaju. Pucnjava je potrajala neko vreme, a zatim se sve stišalo. Moje zle 
slutnje su se ubrzo obistinile, jer su posle nekog vremena dotrčala deca i 
vikala su mi: „Eno ga, leži na putu za Jagnjilo!“ Kad sam zapitala, kako 
izgleda, deca su odgovorila da je bos, bez cipela na nogama. Tada sam shvatila 
da je Smajo poginuo. Zapravo, četnici, odnosno ljotićevci su došli iz 
Mladenovca, njih tridesetak, opkolili su šumicu i počeli su da ga gone. On je 
uspeo u trku da se probije iz šumice i istrči do jedne medje na putu za 
Jagnjilo i samo je malo trebalo da im izmakne. Tu su ga sustigli meci, ranili u 
nogu i oborili. On se, navodno, sam usmrtio metkom u slepoočnicu. Tadašnji 
predsednik opštine u selu Stevan Bujagić naredio je da se Smajo sahrani u 
seosko groblje, iako su četnici to izričito zabranili. Ljudi iz sela sahranili 
su Smaju na seoskom groblju gde je ostao i dugo vremena posle oslobodjenja. Sem 
toga, četnici su tragali ko ga je krio, i ustanovili da je hleb nadjen u šumici 
kod Smaje isti kao hleb u kolibi Markovića. Tada su pohapsili članove porodice 
Marković koje su tu našli i odveli ih u Mladenovac. Pošto je Marković bio 
solunski ratnik, on se nekako izgovarao na svoju borbu i učešće u ratovima, 
pa su posle svi pušteni. Nije bilo nikakvih dokaza da ga je neko iz sela izdao. 
Smajino predvidjanje da je neko to jutro obilazio šumarak, pokazalo se tačnim. 
U stvari, taj čovek za kojeg se ni do danas ne zna ko je bio i odakle – on je 
doveo četnike iz Mladenovca.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>I sada, posle 40 godina, uvek kad se setim toga, potresem se, jer je vrlo 
upečatljiv utisak bio koji je Smajo na mene ostavio kao i činjenica da je 
ubrzo posle razgovora sa mnom – poginuo. On se na neki način razlikovao od 
ljudi iz našeg kraja u govoru i ophodjenju. Tanak i mršav, vrlo izražajnih 
crnih očiju, zainteresovan za ljude i pažljiv – tako sam ga zapamtila.“<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR">&nbsp;<o:p>
</o:p>
</span></p>
<p class="MsoNormal" align="center" style="text-align:center;line-height:150%"><span lang="SR" style="font-size:14.0pt;mso-ansi-language:SR">______________ 
• ______________<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:2">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span><span style="mso-tab-count:
2">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span><span style="mso-tab-count:2">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span><o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span>U nekom mogućem traktatu o hrabrosti Smajo bi dobio najvišu ocenu. Nije 
se plašio da organizuje atentat na policijskog agenta, da spava kod moje tetke 
u sred centra grada, pošto je raspisana poternica, da prodje kroz sve bitke 
Kosmajskog odreda i, konačno, kad je video da je ranjen u obe noge i opkoljen, 
da prosvira sebi kuršum kroz slepoočnicu.<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR">&nbsp;<o:p>
</o:p>
</span></p>
<p class="MsoNormal" style="text-align:justify;line-height:150%"><span lang="SR" style="font-size:14.0pt;mso-ansi-language:SR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span><span style="mso-spacerun: yes">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> <span lang="SR" style="mso-ansi-language:SR">Edicija: 
    „Srbija u NOB-u 1941/45, Knjiga Centralna Srbija, str.263/4.<o:p>
    </o:p>
    </span></p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span class="MsoFootnoteReference">*</span></a> 
    <span lang="SR" style="mso-ansi-language:SR">Dobroslav Lazarević, koji je 
    izdržao mnoga ranjavanja i borbu od 4 godine, poginuo je na pešačkom 
    prelazu kod „Borbe“, 22.maja 1987. od maloletnika bez vozačke dozvole, 
    kao pukovnik JNA u penziji i predsednik Saveza penzionera Jugoslavije.<o:p>
    </o:p>
    </span></p>
  </div>
</div>
<p> &nbsp;</p>
<CENTER><TABLE border="1"><TR><TD><a href="248.htm"><b>Sadr&#382;aj</b></a></TD>
<TD><a href="248_38.htm"><b>Prethodna strana</b></a></TD>
<TD><a href="248_40.htm"><b>Slede&#263;a strana</b></a></TD>
<TD><a href="/"><b>Biblioteka</b></a></TD></TR></TABLE></CENTER>

</TD></TR></TABLE>

</body></html>

