<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_218.htm"><b>Prethodni dokument</b></a></TD>
<TD><a href="4_14_4_220.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 11</strong></p>
<p align="center"><strong>PISMO ŠEFA VOJNE MISIJE JUGOSLOVENSKE IZBEG-LlCKE 
VLADE U ITALIJI OD 4. NOVEMBRA 1944. BRITANSKOM PUKOVNIKU FRINDLOU O PROBLEMIMA 
I TEŠKOĆAMA STUPANJA VOJNIH LICA U NARODNOOSLO-BODILACKU VOJSKU1</strong></p>
<p align="center">KRALJEVSKA JUGOSLOVENSKA VOJNA MISIJA U ITALIJI</p>
<p align="center">O. Br. 1983</p>
<p align="center">Rim 4og novembra 1944 g.</p>
<p>PREDMET: Prijavljivanje jugoslovenskih</p>
<p>nacionalista za N. O. V.</p>
<p>ADRESA: HEAD — QUARTERS D. P. &amp; R. S. C. — A. C. — APO 394 of Col. 
C. B. FINDLAU</p>
<p>Od Komande jugoslovenskih snaga na Srednjem istoku iz Kaira primljeno je naređenje 
O. No. 21744 od 30 oktobra t.g., kojim se reguliše stupanje jugoslovenskih 
vojnih lica u redove NOV.</p>
<p>Uz prednje, primljena su i naređenja: O. Br. 21100, 1070, 1231; 1269 i 
21730/44. Sva ova naređenja dostavljaju se, u prevodu, uz ovaj akt.</p>
<p>Kako su ova naređenja od veoma velike važnosti pa čak i sudbonosne po 
izvesna lica koja su do sada bila pod zaštitom Kraljevske Jugoslovenske Vlade u 
inostranstvu, to sam prinuđen kao šef ove Misije, kome je stavljeno u dužnost 
da izvrši sva naređenja, da ukažem nadležnim Savezničkim vlastima: teškoće 
i posledice ako dođe do izvršenja, a prema tome i da umolim iste vlasti za 
izvesna obaveštenja i pomoć koju smatram da Savezničke vlasti treba da ukažu 
ovoj Misiji tako:</p>
<p>1) TEŠKOĆE I POSLEDICE AKO DOĐE DO IZVRŠENJA OVIH NAREĐENJA:</p>
<p>Pre nego se iznesu teškoće i posledice koje će proizaći, ako dođe do 
izvršenja prednjih naređenja, treba imati u vidu da je ljudstvo koje je 
registrovano u ovoj Misiji, a koje se i danas nalazi u Italiji, delom na 
slobodi, a delom u logoru Gallipoli i delom u 1. Kr. Jug. Vazd. Bataljonu pri 
RAF-u pripada ovim kategorijama:</p>
<p>—&nbsp; Političkih i ideoloških protivnika partizanskog pokreta;</p>
<p>—&nbsp; Ratnih zarobljenika, koji nisu učestvovali ni u kakvoj akciji u 
zemlji, niti van ove, potpuni neutralci i pripadnici redovne Jugoslovenske 
vojske.</p>
<p>—&nbsp; Ratnih zarobljenika, koji nisu učestvovali u nikakvoj akciji u 
zemlji, ali su po oslobođenju iz ropstva stupili u redove jugoslovenske vojne 
organizacije van zemlje i kao takvi angažovali se, manje ili više, protiv 
partizanskog pokreta.</p>
<p>—&nbsp; Izbeglica, koji su učestvovali u borbi, kako u zemlji tako i van 
ove, bilo da su se borili u oružanim ili političkim sukobima.</p>
<p>—&nbsp; Izbeglica, koji nisu učestvovali ni u kakvoj akciji, bilo u zemlji 
ili van ove, protiv partizanskog pokreta, potpuni neutralci i pripadnici redovne 
jugoslovenske vojske.</p>
<p>—&nbsp; Interniraca, interniranih posle učešća u oružanim ili političkim 
sukobima, a koji su vođeni u zemlji protiv partizana.</p>
<p>—&nbsp; Interniraca, interniranih samo zato što nisu odobravali rad 
partizanskog pokreta.</p>
<p>—&nbsp; begunaca iz partizanskih redova.</p>
<p>Sve ove kategorije lica pripadaju jednoj, a koja bazira svoje postojanje na 
demokratskim načelima i kao takva našla se danas u vrlo teškom položaju i 
situaciji.</p>
<p>TEŠKOĆE I POSLEDICE OVAKVOG POLOŽAJA I SITUACIJE JESU:</p>
<p>a)&nbsp; Ona lica koja se odluče da priđu partizanskom pokretu prinuđena 
su da idu u zemlju u bratoubilačku borbu.</p>
<p>b)&nbsp; Ona lica koja se reše da priđu partizanskom pokretu, sada u ovom 
momentu, nisu sigurna da neće biti na neki način kažnjena, pa čak i ubijena, 
zato što ranije nisu prišli, ili zato što su, u ma kome vidu, bila do sada 
protivnici partizanskog pokreta.</p>
<p>c)&nbsp; Ona lica koja se odluče da ne priđu partizanskoj organizaciji 
primorana su: ili da stupe u zbirni logor, ili da lutaju po svetu, kao 
izbeglice.</p>
<p>U slučaju da izvesna lica stupe u zbirni logor, nemaju garancije da jednoga 
dana neće biti predata partizanskom vođstvu, koje može postupiti sa njima, po 
iznetom u ovoj tački pod a) i b), a u slučaju da ostanu kao izbeglice mogu doći 
do prosjačkog štapa, jer ih je napustila njihova legalna Vlada i njihov Kralj.</p>
<p>Kategorije političkih boraca, boraca sa oružjem iz zemlje i begunaca iz 
partizanskih redova ne mogu za sada, ni u kom slučaju, prići partizanskom 
pokretu, a verujem da neće smeti, u ovakvoj situaciji, ni ući u logor.</p>
<p>Sva ova lica, manje ili više, svesna su da, dok se ne reši problem, koji je 
stvoren situacijom u zemlji, (u glavnom dve grupe, dve ideologije, građanski 
rat) da neće biti rešen ni njihov položaj, a ovaj se problem ne rešava ako 
se zanemari redovna Jugoslovenska vojska, kojom komanduje đeneral Draža 
Mihailović i koju sačinjava narod Jugoslavije, bilo fizičkim (oko 200000 
boraca), bilo ideološkim prisustvom (oko 80%), a koja danas otstupa pred moćnim 
Ruskim Armijama, koje predaju vlast partizanskom vodstvu, a ovo silom nameće 
narodu.</p>
<p>Po Ustavu Kraljevine Jugoslavije, jugoslovenska vojska formirana je prema 
Zakonu o Ustrojstvu Vojske i Mornarice, koji je bio izglasan i primljen od 
strane Narodnog predstavništva, te prema tome ni Nj. V. Kralj, ni Vlada u 
izbeglištvu ne mogu jednim naređenjem isti zakon staviti van snage, a prema 
tome i redovnu Jugoslovensku vojsku rasturiti, a njene članove, posebnim naređenjem 
primoravati da stupe u jednu revolucionarnu — političku vojsku, u momentu 
kada je neprijatelj u zemlji i kada u istoj bukti građanski rat.</p>
<p>Zbog iznetih teškoća predviđam:</p>
<p>—&nbsp; Da će biti veoma mali broj onih koji će se odlučiti da stupe u 
partizanski pokret;</p>
<p>—&nbsp; Da će biti veoma mali broj onih koji će se odlučiti da stupe u 
zbirni logor, a</p>
<p>—&nbsp; Da će biti najviše onih koji će ostati kao izbeglice.</p>
<p>2. — OBJAŠNJENJA I POMOĆ KOJU TREBA SAVEZNICI DA UKAŽU</p>
<p>a) Ko će zagarantovati bezbednost života onih jugoslo-vena koji se odluče 
da stupe u NOV? Ovo se naročito odnosi na ona vojna lica koja su, u ma kojoj 
formi, vodila borbu protivu partizanskog pokreta, a specijalno na begunce iz 
partizanskih redova.</p>
<p>b)&nbsp; Ko će dati garanciju da lica koja stupe u zbirni logor, neće biti 
predata, jednoga dana, vođstvu partizanskog pokreta, a time da će biti 
stavljena na milost i nemilost onih protiv kojih su vodili borbu. Ovo se naročito 
odnosi na ona vojna lica koja su se oružjem u ruci borila protiv partizana, ili 
su pobegli iz partizanskih redova?</p>
<p>c)&nbsp; Koja je Saveznička komanda nadležna da ukaže pomoć ovoj Misiji, 
da bi se naređenja mogla izvršiti, kako bi se istoj potpisati mogao obratiti?</p>
<p>d)&nbsp; Koja je Saveznička komanda nadležna da odredi »zbirni logor« gde 
će se kontrolisati ona lica koja ne žele da uđu dobrovoljno u NOV, gde će 
biti ovaj logor i ko će istim upravljati?</p>
<p>e)&nbsp; Kako će se postupati sa licima koja stupe u zbirni logor, t.j. da 
li će se ista moći slobodno kretati, ili će biti zatvorena, kao što je to 
slučaj sa izbeglicama na srednjem istoku?</p>
<p>f)&nbsp; Da li će lica u logoru primati ličnu i logornu opremu i od koga?</p>
<p>g)&nbsp; Ko će davati hranu za lica u logoru i po kojoj skali? h) Na koji će 
se način upućivati lica u Bari, a koja se</p>
<p>odluče da stupe u redove NOV?</p>
<p>i) Na koji će se način upućivati lica u zbirni logor?</p>
<p>Dostavljajući prednje, molim, da se od strane nadležnih Savezničkih vlasti 
uzmu u obzir navedene teškoće i posle-dice koje će proizaći ako dođe do 
izvršenja prednjih naređenja, pa da se prema tome, kao i prema traženim obaveštenji-ma 
u tački drugoj, dadu ovoj Misiji upustva, kako bi se moglo pristupiti izvršenju.</p>
<p>Potpisati će pod sadanjim okolnostima pristupiti izvršenju dobivenih naređenja, 
čim se od nadležne Savezničke vojne vlasti dobiju tražena obaveštenja i 
upustva.</p>
<p>Imajući u vidu sve napred izneto, kao i znajući mišljenje i raspoloženje 
onih koji ne mogu ući u NOV., slobodan sam dati jednu sugestiju koja bazara na 
činjenici da sva ona lica koja za sada ne mogu ući u NOV žele da se bore 
protivu neprijatelja. Ovo je stvarnost i ovo je činjenično stanje, jer je 
daleko ostvarenje.</p>
<p>Prema tome, molim, da se od ovih lica formira jedna jedinica, koja će se 
boriti pod Savezničkom komandom, na ma kome delu ratišta, isključujući 
bratoubilačku borbu u zemlji. Ovde se mogu prikupiti i formirati u jedinice sva 
vojna lica sa Srednjeg istoka, iz Italije, Francuske i Svajcarske. Ovakvih 
vojnih lica, verujem, da će biti najmanje oko 10.000,a to znači da se može 
formirati najmanje jedna brigada. Neka mi je dozvoljeno da napomenem slučaj sa 
Poljacima, koji su prebačeni iz Rusije na Srednji Istok, da se formiraju za 
borbu na Zapadnom frontu, gde se i danas bore u sastavu pobedo-nosnih Savezničkih 
armija. Njihov slučaj sličan je slučaju jugoslovena, koji za sada ne mogu da 
uđu u NOV.</p>
<p>U slučaju da se ne odobri ovakvo formiranje jedinica, molim, da se omogući 
borcima stupanje u savezničke boračke jedinice, kao dobrovoljcima, bilo 
pojedinačno, bilo u grupama.</p>
<p align="center">M.P.2</p>
<p align="center">Šef, ppukovnik3</p>
<p>1Original (pisan na mašini, latinicom) u Arhivu VII, AEV, k. 9, reg. br. 
7/6—2.</p>
<p>2Okrugli pečat: Royal Yugoslaw military mission in Italy«.</p>
<p>3Potpis nečitak.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_218.htm"><b>Prethodni dokument</b></a></TD>
<TD><a href="4_14_4_220.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
