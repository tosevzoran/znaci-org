<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_16.htm"><b>Prethodni dokument</b></a></TD>
<TD><a href="4_14_3_18.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE ŠTABA VRHOVNE KOMANDE OD 17. OKTOBRA 1943. 
KOMANDANTU STAROG RASA ZA PREGRUPISANJE ČETNIKA RADI NAPADA NA DELOVE 2. 
UDARNOG KORPUSA NOVJ U SANDŽAKU 1</strong></p>
<p>Štab2 —1 OB. B. Službeno 17 oktobar 1943 g. 13 časova POLOŽAJ</p>
<p align="center">KOMANDANTU STAROG RASA.—</p>
<p>Primljen Vaš izveštaj od 16 o.m.3</p>
<p>Poručnik Kolarević4 sa Zlatiborskom brigadom ne treba da poseda Lim. 
Zlatiborska brigada će se prikupiti kod sela Laništa i služiće za naše 
obezbeđenje i udare—napade na komunističke delove5 koji bi prešli Lim od 
Priboja do Rudog kao i nizvodno od Rudog.6</p>
<p>Užička brigada sa odredom Zlatiborskim ne treba da poseda položaj Ljuća—Luniće—Jabuka, 
već da napadne komunističke delove kod Banje. Po ovome naređeno je kapetanu 
Radoviću7 i on će dostaviti ovo naređenje Užičkoj brigadi. Sa Užičkom 
treba da izvrši napad i pozadinski bataljon Pribojske brigade, koji se povukao 
ka selu Kratovu.</p>
<p>Ostale napade izvršite kako ste predvideli.</p>
<p>Kapetanu Markoviću8 dostavljeno je naređenje preko Cvetića za napad9 u 
pravcu Nova Varoš10 i Prijepolje.</p>
<p>Uložili smo oštar protest kod Engleskog brigadira kod nas,11 u vezi sa 
njihovim vršljanjem kod divizije Venecija.12</p>
<p>Uverite Talijane kod Priboja13 o našoj lojalnosti i još jedanput im 
skrenite pažnju šta ih čeka od komunista. Dalje sa svoje strane nastanite, da 
se Talijanski garnizon u Priboju očisti od nesigurnog ljudstva i razoruža, po 
planu kako ste kod nas usmeno izložili.</p>
<p>Dobro je što ste u Priboju da držite situaciju u svojim rukama.</p>
<p>Užička brigada treba da drži Crni Vrh kao svoje uporište.</p>
<p>Pukovnik, L. M.14</p>
<p>Naređenje za odbranu Lima u oblasti Priboja. Podaci une-ti u O. dnevnik15</p>
<p>Arhiv. Milikić</p>
<p>Pom. 5000/4000</p>
<p>Fočanska 1200 naoruž.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;400 nenaoruž.</p>
<p>Čajnička 600 naoruž.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
,</p>
<p>600 nenaoruž. Višegradska 1100 naoruž.</p>
<p>500 nenaoruž. Srebrenička 400 naoruž.</p>
<p>2000 nenaoruž.16</p>
<p>1&nbsp; Original (pisan na mašini ćirilicom) u Arhivu VII, Ča, k. 3, reg. 
br. 6/1 (S-V-108/2).</p>
<p>2&nbsp; Odnosi se na Štab Vrhovne komande Jugoslovenske vojske u otadžbini.</p>
<p>3&nbsp; Redakcija nije pronašla navedeni izveštaj.</p>
<p>4&nbsp; Milomir, komandant Zlatiborske brigade Zlatiborskog korpusa.</p>
<p>5&nbsp; Reč je o delovima 2. udarnog korpusa NOVJ.</p>
<p>6&nbsp; O dejstvima brigade vidi dok. br. 27.</p>
<p>7&nbsp; Dušan.</p>
<p>8&nbsp; Miloš, komandant Požeškog korpusa.</p>
<p>9&nbsp; Naređenje je dostavljeno 16. oktobra. U njemu se zahteva da Požeški 
korpus sa dve trećine ljudstva treba da potpomaže ćetnike Starog Rasa za 
akcije u pravcu Prijepolja, a jednom trećinom da obezbeđuje predele pl. Čemernice 
(Arhiv VII, Ča, k. 3, reg. br. 5/1).</p>
<p>10 Koncentraciju četnika kod Nove Varoši (dok br. 9) razbila je 26/27. 
oktobra 4. krajiška NOU brigada i zauzela Novu Varoš (Oslobodilački rat, knj. 
1, str. 628).</p>
<p>11Reč je o britanskom generalu C. D. Armstrongu, šefu britanskih vojnih 
misija u četničkim štabovima. On je došao 23. septembra 1943, spustivši se 
padobranom na pl. Čemernicu. S njim je došao i američki potpukovnik 
(pukovnik) Albert Sajc (Seitz). O njihovom dolasku Draža Mihailović je, 29. 
septembra, obavestio komandanta Starog Rasa (Vojis-lava Lukačevića) gde, pored 
ostalog, kaže: »U naš štab stigli su britanski general i američki pukovnik 
(treba potpukovnik — prim. red.) sa svojim štabovima« (Arhiv VII, Ca, k. 
297, reg. br. 5/1, depeša 178 ZZ).</p>
<p>Do dolaska generala Armstronga šefa britanskih vojnih misija kod četnika 
bio je britanski pukovnik Bejli (Bailey), koji je 14/15. februara 1944. napustio 
Jugoslaviju i otišao u Italiju kod savezničkih trupa. Op-širnije o britanskim 
vojnim misijama kod četnika vidi: Branko Latas — Milovan Dželebdžić, Četnički 
pokret Draže Mihailovića 1941—1945, BIGZ, Beograd 1979, str. 366—368, 
374—380.</p>
<p>12Posle kapitulacije Italije Draža Mihailović je nastojao da razoruža što 
više italijanskih trupa, svojih saveznika, i da se dograbi oružja koje bi 
upotrebio za borbu protiv NOVJ. On se 9. septembra kod Priboja sastao sa 
majorima Lukačevićem, Rudolfom Perhinekom i Savom Vukadinovićem (delegatom četničke 
Vrhovne komande za Crnu Goru i oficirom za vezu sa italijanskim trupama) i 
naredio im da se sastanu sa komandantom italijanske divizije »Venecija« u 
Beranama (sada: Ivangrad) i postave mu uslove za predaju oružja četnicima a ne 
NOVJ. S ovom grupom četničkih vođa i oko 300 četnika pošao je i britanski 
pukovnik Bejli. Oni su 15. septembra stigli kod Berana gde im se pridružio 
major Đorđe Lašić, koji je imao četnike oko Berana, a i u samom gradu. Lašić 
je potom otišao u Štab divizije i saopštio da su stigli pukovnik Bejli i 
grupa četničkih funkcionera radi dogovora o predaji oružja. Nešto kasnije u 
Štab divizije su stigli i svi ostali iz grupe za pregovore. Zatim je Bejli 
pregovarao s komandantom divizije u »četiri oka«, a potom su i svi ostali došli 
kod njih. Posle razgovora s komandantom divizije grupa se smestila u s. Dolac, 
gde im je pukovnik Bejli saopštio da su Italijani voljni da se bore protivu 
Nemaca.</p>
<p>S druge strane, predstavnici NOVJ su, takođe, zahtevali od italijanskih 
komandanata da njihove trupe priđu NOVJ i da se zajednički bore protiv Nemaca. 
Iz Dolca je major Perhinek 22. septembra poslao depešu Draži Mihailoviću u 
kojoj, pored ostalog, kaže: »Komunisti strašno smetaju. Vrše stalne prepade 
tako da moramo držati snage vezane za garni -zone radi zaštite magacina i oružja 
da im ne padne u ruke. Od divizije ,Venecija' i ako je tu već bio Miloš 
(pukovnik Bejli — prim. red.) traže pismeno da položi njima oružje. 
Potrebno je da Miloš spreči njihov rad ovdje« (Arhiv ,VII, Ca, k. 297, reg. 
br. 4/1, depeša 116).</p>
<p>Saznavši za pregovore u Beranama Štab 2. udarnog korpusa NOVJ je 30. 
septembra uputio Bejliu pismo da napusti četnike i pređe u Štab korpusa radi 
upoznavanja sa situacijom i sa stavom saveznika u vezi s kapitulacijom Italije i 
prelaskom italijanskih jedinica na strani NOVJ (tom III, knj. 5, dok. br. 63).</p>
<p>Štab 2. udarnog korpusa je 8. oktobra uputio ultimatum komandi divizije »Venecija« 
da će se, ukoliko ne pristupi NOVJ radi zajedničke borbe protiv Nemaca, prema 
njoj postupiti kao prema neprijatelju. Tom prilikom Italijani su upozoreni da »nikakve 
strane delegacije nemaju pravo da se mešaju u unutrašnje stvari našeg naroda« 
(tom III, knj. 5. dok. br. 78).</p>
<p>Posle dvodnevnih pregovora između predstavnika Štaba 2. udarnog korpusa i 
komandanta divizije »Venecija« sklopljen je 10. oktobra, spo -razum o prelasku 
divizije na stranu NOVJ radi zajedničke borbe protiv nemačkog okupatora. Istog 
dana su delovi 2. korpusa ušli u Berane, gde je divizija reorganizovana u pet 
istoimenih brigada (tom III, knj. 5, dok. br. 81, 82, 83).</p>
<p>13U Priboju su se nalazili delovi fašista. U izveštaju komandanta mesta 
Rudo od 18. oktobra komandantu Drinskog korpusa za te Itali jane se, pored 
ostalog, kaže: »I dalje tvrdimo da italijanska vojska i ako su fašisti, koji 
se nalaze u Priboju su potpuno orijentisani našoj politici i da će ostati 
dosljedni toga« (Arhiv VII, Ča, k. 186, reg. br. 21/1).</p>
<p>14Mirko Lalatović.</p>
<p>15Dopisano mastilom, ćirilicom.</p>
<p>16Dopisani tekst i brojni podaci o brigadama (pisani olovkom) u originalu su 
napisani na poleđini dokumenta.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_16.htm"><b>Prethodni dokument</b></a></TD>
<TD><a href="4_14_3_18.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
