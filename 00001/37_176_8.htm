<html>
<head>
<meta http-equiv="Content-Type" content="text/html; charset=utf-8">

<title>Jovan Stamatovic: POZEGA U 1941.</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Stamatovic: POZEGA U 1941.</b><br>


<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_176_7.htm"><b>Prethodni dokument</b></a></TD>
<TD><a href="37_176_9.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Bodytext90" style="margin-top:0mm;margin-right:0mm;margin-bottom:0mm;
margin-left:84.0pt;margin-bottom:.0001pt;line-height:normal;background:transparent"><span lang="HR" style="font-size:14.0pt;mso-bidi-font-size:12.0pt;mso-fareast-language:
HR">NAPAD ČETNIKA NA POŽEGU</span><span lang="HR" style="font-size:14.0pt;
mso-bidi-font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Čim 
su izišli iz zatvora, Glišić, Marjanović i Srdanovič s otišli u gornja 
sela požeškog sreza. Miljko Marjanović je u Ravnom Gaju počeo da okuplja 
ljude i organizuje četnike. Glišić je otišao u Gornju Goru gde su četnici 
već uveliko vršijali, pa su čak cepali i plakate na kojima je bila odštampana 
naredba komandanta Užičkog odreda o mobilizaciji. (Kada je kapetan Ignjatović, 
u pratnji svoja tri pratioca, pročitao naredbu, spopao ga je bes. Počeo je 
cepati plakatu uzvikujući: »Ovde mi vladamo! Nema niko sa strane da se meša«.) 
Kada su se seljaci koji su se razbežali iz Požege našli u svojim selima, pričali 
s da četnički oficiri šuruju s Nemcima. Seljaci se nisu više odazivali na 
pozive četnika niti su im pružali ma kakvu podršku. Raslo je raspoloženje za 
partizane. U takvoj situaciji četnici počinju primenjivati teror. Još 22. 
septembra su u Dragačevu uhvatili i ubili Voju Pajića, istaknutog člana 
Komunističke partije, jednog od rukovodilaca Čačanskog partizanskog odreda. 
Okomili su se na one što su obelodanjivali njihove zločine i izdaju. Takav je 
slučaj bio sa mobilisanima koji su, videvši kapetana Glišića da prati Nemce 
iz Požege, lomili i bacali puši govoreći: »Hajdemo, ljudi, kući, prevareni 
smo«. Njih su četnici nešto kasnije zatvarali i batinali, zbog čega nisu mog 
izvršiti ponovnu mobilizaciju za napad na Požegu. Tad su počeli da primenjuju 
i najbrutalnije mere. U Ježe vici su iskopa veliku raku i, preteći 
streljanjem, primoravali ljude da se odazivaju na pozive za mobilizaciju.<o:p>
</o:p>
</span></p>
<p class="Bodytext0" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Ponovni 
napad na Požegu četnici su počeli pripremati čim su je izgubili. Nju su četnici 
smatrali svojim poklonom od okupatora. Ona je za njih imala strategijski i 
politički značaj s obzirom da smo mi držali Čačak, Užice i Arilje. 
Zauzimanjem Požege, oni bi se infiltrirali u našu pozadinu i ometali 
mobilizaciju i snabdevanje snaga na frontu. Time bi ugrozili teritoriju i samo užičkog 
okruga već i čitave zapadne Srbije. Četnici su zaista imali razloga da 
napadaju Požegu ali su se prevarili u računici. Oni su se oslanjali na iste 
one snage na koje se oslanjao i bivši jugoslovenski režim: žanđarme, 
policajce, oficire, predsednike opština i politikante svih boja. Jedinstvo ovih 
je potencirano čisto klasnim interesima. Zato su i sklopili savez sa okupatorom 
maskirajući ga parolom kako mi gušimo privatnu svojinu, da smo agenti Moskve, 
da vršimo teror nad narodom; sečemo uši, noseve, vadimo oči i sl. Na sve načine 
su vrbovali ljude koji su stupili u partizanske jedinice, upućivali majke i očeve 
da zovu svoje sinove da napuste partizane i vrate se kućama. Čak su i 
provokatore upućivali u naše redove. Tako je jedan provokator rekao komesaru 
čete Aćimu Ivanoviću da mu nije mesto u partizanima, već treba da se povuče 
»u miran život«. Mene je takođe jedan od takvih ubeđivao da je dosta što 
sam ja pošao u neizvesnost i da bi trebalo da pustim brata da se vrati kući.<o:p>
</o:p>
</span></p>
<p class="Bodytext0" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Mada 
bez većeg efekta, ta su vrbovanja ipak uticala na neke. Pojedinci su otišli kućama, 
a neki i direktno u četnike. (Petronije Aćimović, nastavnik i pripadnik 
Zemljoradničke stranke, bio je predložen za člana narodnooslobodilačkog 
odbora u Požegi i umesto da dođe na sednicu odbora pobegao je u Roge. Tamo je 
sakupio grupu ljudi i doveo ih kao četnike u Požegu. Andrija Trifunović, 
podoficir, pobegao je iz Požege na motociklu koji smo zaplenili od Nemaca kod 
Gorobilja, kada su išli u pomoć onima što su se tukli u Gorobilju. Zatim su 
Miladin Meandžić, seljak iz Rasne, kasnije jedan od najvećih četničkih 
zlikovaca u ovom kraju, pa neki Sarvan iz Roga i još nekolicina sličnih, takođe 
podlegli četničkim pretnjama i savetima.) Požegu su počeli da napuštaju 
razni špekulanti, trgovci, zanatlije, službenici bivših nadleštava, žandarmi 
- jednom reči, zelenaška čaršija - i odlaze kod četnika da bi ih ojačali 
za napad na Požegu. Četnici su se počeli grupisati na raznim mestima oko Požege: 
u Glumaču, pod komandom Glišića i Ignjatovića, Ravnom Gaju, pod komandom 
Miljka Marjanovića i Miloša Markovića; Zdravčićima pod komandom Steve 
Stevanovića rezervnog oficira; u Gorobilju, pod komandom Radojka Durića 
podoficira. Svi su oni uglavnom istim metodama vršili mobilizaciju za napad na 
Požegu. Slali su patrole po selima i dovodili ljude u logore gde se kuvala 
rakija. Pijana rulja se tako spremala za napad na Požegu. U Gorobilju je četnički 
logor bio kod opštinske zgrade. Patrole su dogonile ljude iz susednih sela i 
zaselaka. Rale Vasiljević iz naše čete, pošao je kući da obiđe svoje i, ne 
znajući šta se u selu događa, naišao je na četnike koji su ga vezali i 
priveli u logor gde su ga tukli, psovali i maltretirali. Tog dana je u Gorobilju 
održan zbor na kome je, prinuđen od četnika, govorio Slavko Joksimović, 
pukovnik u penziji, inače politički opredeljen kao zemljoradnik. Govorio j« 
tiho, odmereno i pomirljivo: »Sva oružja treba okrenuti protii okupatora, ali 
kada za to dođe momenat«. Znači, i po njegovon mišljenju treba čekati. Ipak 
se nije priključio četnicima; za či tavo vreme rata držao se pasivno.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">4. 
oktobra se u 10 sati zaustavio pred našom stražom u Lisištu jedan bivši 
pitomac Vojne akademije koji je dolazio i: Glumača. U ruci je imao beli barjačić. 
Tražio je da ide u ko mandu mesta i preda pismo od Glišića i Ignjatovića, 
kojim si ovi zahtevali da se naše jedinice povuku iz kasarne i smesti na drugo 
mesto kako bi oni tu smestili svoje jedinice, kao i da im se isprazni zgrada opštine 
za njihovu komandu i to »do 6 časova«. Komandant mesta je preko telefona 
pozvao štab odreda u Užicu i upoznao sa četničkim zahtevom. Nešto kasnije 
je komesar odreda Kušić javio preko telefona da na uslove četnika ne 
pristanemo, ali im treba dozvoliti da uđu u Požegu u koloni sa zastavom, da se 
smeste u zgradu gimnazije i da mogu imati svoju komandu mesta. Istovremeno nas 
je obavestio da će hitne uputiti jednu užičku četu sa komandirom Sekulićem 
- za svaki slučaj. Odgovor štaba Užičkog odreda dostavljen je četničkin 
komandantima u Glumač. Posle kratkog vremena vratio se isti bivši akademac sa 
zahtevom da Ljubo Mićić i Milivoje Radovanović dođu u Glumač na pregovore.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Iz 
Užica su se drugovi stalno interesovali o razvoju situa cije. Sugerirali su da 
ničim ne izazivamo sukob, da budemo ela stični i da se treba odazvati pozivu 
na pregovore. S obzirom da su četnici već likvidirali nekoliko naših ljudi, 
njihov poziv na pregovore smo tumačili kao podmukli plan da obezglave rukovodeći 
kadar u Požegi. Drugovi su odlučili da ne idu. Poručili su četnicima da oni 
mogu doći u Požegu - u koloni i sa za stavom.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Nije 
prošao ni jedan sat od odlaska četničkog motocikliste, a stigla je Užička 
partizanska četa sa komandirom Sekulićen (inače bivšim jugoslovenskim 
oficirom koji je još nosio tu uniformu, samo bez epoleta). Vedar, okretan i pun 
samopouzdanja, ušao je u komandu mesta, rukovao se sa drugovima koji su ga 
odmah upoznali sa situacijom, a zatim je pregledao kartu Požege i okoline i 
video raspored naših snaga iza Požege »da bi razmestio svoju četu«. Delove 
čete je postavio prema Užicu i kasarni, a nešto je zadržao u rezervi. Počeli 
su da stižu izveštaj naših predstraža da nailaze četnici i to: od Lisišta, 
Perišića brda i Gorobilja, u streljačkom stroju a sa Ravnog Gaja, preko Grota 
- na Goloušu i Tešovića brdo prema Jeminskoj Steni u koloni Druga četnička 
kolona se uputila preko Marjanovića kroz Bakionicu prema Požegi.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:2.0pt;margin-bottom:0mm;
margin-left:3.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Četnici 
se nisu žurili. Većina je bila bez oružja. Na 500 metara ispred našeg 
streljačkog stroja među njima je nastala pometnja. Njihov streljački stroj je 
zastao. Oni s oružjem, (nosioci napada na partizane) povukli su se iza streljačkog 
stroja i komandovali:</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:0mm;margin-bottom:0mm;
margin-left:3.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">»Napred, 
ko se vrati biće ubijen«.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:2.0pt;margin-bottom:0mm;
margin-left:3.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Kada 
su prišli našim položajima upozorili smo ih da stanu i svrstaju se u marševsku 
kolonu - inače ćemo otvoriti vatru. Oni s oružjem su vršili pritisak na 
nenaoružanu masu. Naši još nisu imali naređenje da pucaju. Četnici su 
odgovarali da se neće tući i bratsku krv prolivati. Međutim, kako bi prišli 
kojoj našoj grupi razoružali bi je i dali oružje svojim ljudima. Partizani se 
nisu odmah snašli. Tako su četnici razoružali i zarobili preko 80 drugova 
samo zahvaljujući tome što su se naši strogo držali naređenja da bez 
komande ne otvaraju vatru.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:2.0pt;margin-bottom:0mm;
margin-left:3.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Komanda 
mesta i Sreski komitet u Požegi, s obzirom na već otvoreno neprijateljsko ponašanje 
četnika, odlučili su tada da se otvori vatra ali preko glava četnika, kao 
opomena i da bi se ovi zaustavili. U Požegi je vladala napetost. Niko nije očekivao 
da će doći do sukoba ili - ne bar tako brzo. Mislili smo da će kod četničkih 
starešina preovladati razum. Četnici su prosto insistirali na žrtvama koje 
smo im naneli kako bi u svojoj zločinačkoj propagandi imali »argumente« i 
opravdali svoje mračne namere. Strah je pritisnuo ne samo naše simpatizere već 
i neopredeljene građane koji su nam govorili: »Zar ćete stvarno prolivati 
bratsku krv«?</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:2.0pt;margin-bottom:0mm;
margin-left:3.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Ulagali 
smo sve napore da ne dođe do bratoubilačke borbe. Međutim, pošto smo zapali 
u situaciju - ili se boriti ili će nas sve razoružati, u sumrak smo otvorili 
vatru. U redovima četnika nastala je panika, a padom noći i pravo rasulo. Svi 
oni što su bili bez oružja (a dosta njih i sa oružjem kao, na primer, grupa 
od Zdravčića, pod komandom rezervnog potpukovnika Stevanovića), razbežali su 
se. U grupi što je došla od Gorobilja i kojom je komandovao Radojko Durić, 
seljaci su se razbežali već posle prvog plotuna, a isto je uradila i grupa od 
Bakionice. Pripucavali su samo žandarmi, oficiri i podoficiri, okoreli 
zlikovci, razbojnici i siledžije. Da se ne bi zaoštravali odnosi, pred zoru je 
stiglo naređenje da se povučemo.<o:p>
</o:p>
</span></p>
<p class="Bodytext0" style="margin-top:0mm;margin-right:2.0pt;margin-bottom:0mm;
margin-left:3.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Napustili 
smo Požegu i krenuli za Užice kompozicijom koju je formirao železničar 
Janković. U Rasnoj smo se sudarili sa kompozicijom kojom su dolazile dve naše 
čete iz Užica. Izašli smo iz voza i krenuli maršem. Kod zadruge u Visibabi 
našli smo Sretena Žujovića Crnog koji je prethodne večeri pošao u Požegu, 
pa je, kad je čuo puškaranje pričekao da se raščisti situacija. Podneli smo 
mu izveštaj, a kada je svanulo, dve pristigle čete i naši delovi krenuli su 
preko Visibabe ka Požegi Obradovali smo se ponovnom ulasku u Požegu. 
Rasporedili smo se u strelce pored Skrapeža i čekali naređenje za juriš. Žujović 
je s jednim drugom otišao u Požegu na razgovore s četnicima.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Čim 
smo se povukli iz Požege četnici su počeli orgijati pijani slaviti »pobedu«. 
Zarobljene partizane odveli su u Glumač gde su od zgrada škole i opštine 
napravili zatvor. Tu su ih batinali a posle dva dana pustili kućama. Krstu Pajića 
Singera sekretara Sreskog komiteta, Borivoja Mićića, borca Požeške čete i 
Bebu Cvetić iz Beograda sproveli su na Ravnu goru. Prilikon saslušavanja 
najsuroviji su bili prema onima koji su imali još nekog u partizanima, kao i 
prema partizanima - bivšim podoficirima. (Milenka Nikitovića, bivšeg 
podnarednika, prosto si premlatili nazivajući ga izdajnikom, a prilikom puštanja 
na slobodu nudili su mu čin i platu da ostane kod četnika.)</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Kada 
se Žujović vratio iz Požege naredio je da se povučemo na kose iznad Rasne, 
Visibabe i Zdravčića. Bili smo ogorčeni što nismo napali Požegu, uvereni da 
bismo za vrlo kratko vreme najurili četnike. Posle pregovora između četničke 
komande iz Požege i štaba Užičkog partizanskog odreda konačne je potpisan 
sporazum koji je (prema naredbi štaba Užičkog PO br. 7 od 24. oktobra 1941) 
sadržavao uglavnom ove odredbe:<o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">— 
prvo, neometan prolaz kroz Požegu, sa overenim ispravama koje je izdala bilo 
koja strana, i sa pečatom; pri tom se misli na pešački, kolski, automobilski 
i železnički prolaz;<o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">— 
drugo, kod naoružanih pojedinaca mora biti u ispra vama naznačeno da su naoružani, 
a naoružano odeljenje ili veće formacije mogu se kretati samo po odobrenju 
komandant« odreda;<o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">— 
treće, sloboda rada u požeškom srezu za partizanske četničke organizacije s 
tim da komanda mesta u Požegi stavi na raspolaganje potrebne prostorije;<o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">— 
četvrto, slobodna propaganda obeju strana u duhu borbe protiv neprijatelja i 
njihovih slugu; zborovi se moraju prethodno prijaviti; obe strane mogu nastupati 
slobodno, a i govorima se ne smeju vređati ideali ni jedne strane;<o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">— 
peto, slobodan prolaz transporta i materijala s tim da se prevoz naoružanja ima 
posebno prijaviti;<o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">— 
šesto, slučajeve lišavanja slobode pripadnika druge organizacije rešava mešovita 
komisija sastavljena od predstavnika obe strane;<o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">— 
sedmo, ne dozvoljava se prolaz nikakvim divljim grupama i u tom cilju predviđa 
se saradnja;<o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">— 
osmo, oružane snage ni jedne strane ne srne ju prelaziti postojeću političku 
granicu srezova bez prethodnog pristanka druge strane.<o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Četnici 
su izigravali sporazum, a naročito treću i šestu tačku; nisu dozvoljavali 
rad naših organizacija, niti je pak došlo do zajedničke komisije kada su lišavani 
slobode naši ljudi. Zatvori su bili puni naših simpatizera i članova porodica 
onih što su se povukli sa četom u Užice. Četnička komanda se izgovarala da 
ona za to ne zna i da to pojedinci rade na svoju ruku.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">U 
međuvremenu se intenzivno radilo na mobilizaciji zajedničkih snaga za borbu 
protiv okupatora. Zbog toga i nije došlo do našeg napada na Požegu 4. i 5. 
oktobra. Drug Tito je sa Sretenom Žujovićem i Mitrom Bakićem otišao na Ravnu 
goru u selo Brajiće, na razgovore sa Dražom Mihailovićem. Obe strane su 
iznele svoje poglede; odlučeno je da se sporazum potpiše 26. oktobra u Užicu, 
gde je trebalo da dođe Draža, ali do toga nije došlo.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Kada 
su se drug Tito i ostali delegati Vrhovnog štaba vraćali Sa Ravne gore imali 
su objavu izdatu od Dražinog štaba da im se od četničkih straža ne čine 
smetnje na putu. Pri izlasku iz Požege, pred mostom, zaustavio ih je četnički 
podoficir i naredio da se vrate u kasarnu. Drug Tito i ostali članovi, prinuđeni 
da se vrate, poveli su sobom i tog podoficira. U kasarni niko od oficira nije 
znao ili nije hteo da im da odgovor zašto su zaustavljeni i vraćeni. Na uporno 
insistiranje naših delegata došao je kapetan Glišić i saopštio da je to greška.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">U 
duhu ovih pregovora i ranijeg sporazuma, četnički oficir Ignjatović je izdao 
letak u kome upozorava da će najstrože kazniti sve one koji raspiruju 
bratoubilačku borbu. I pored tog upozorenja četnici su pljačkali radnje i kuće 
naših simpatizera. (4. i 5. oktobra opljačkana je trgovinska radnja Milana 
Petronijevića; četnici su poneli čitave trube tekstila svojim kućama. Kada 
su naši intervenisali, oni su bacili puške i pobegli s plenom.) Pljačkali su 
vozove koji su išli iz Užica za Čačak i obratno, otimali oružje, žito, i 
sve što je trebalo vojsci na frontu i pozadini.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Čim 
su četnici upali u Požegu počeli su sa hapšenjem i premlaćivanjem naših 
simpatizera. Javno su na pijaci tukli Mikotu Timotijevića Štuku, pa se 
nekoliko četnika takmičilo ko će ga bolje udariti. Prilikom priprema četnika 
za napad na Užice, nastalo je masovno hapšenje i teror u Požegi. Zatvor je 
bio u krugu kasarne gde je jedna betonirana hala bila prepuna ljudi i žena 
zajedno. Nisu se ustezali da zatvaraju žene u sedmiom i osmom mesecu trudnoće, 
kao što je bio slučaj sa Persidom Radovanović. U ovom zatvoru bilo je preko 
50 naših simpatizer i članova KP koji su prilikom povlačenja u Užice ostali 
u Požegi. Zatvori su bili u svim opštinama pa i mnogim selima - u Bakionici 
preko 20 simpatizera, u Jeminskoj Steni 30 - itd. Slično je bilo u Glumaču, 
Jelendolu, Gorobilju, Zdravčićimj Visibabi, Rogama i drugim.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">U 
selima severnog dela sreza zatvarani su i oni koji s nisu hteli odazvati na 
mobilizaciju, sumnjajući u poštenje če1 nika posle njihovog prvog ulaska u Požegu. 
I pored ovakvo terora bilo je sela u srezu požeškom gde četnici nisu smeli r 
priviriti. Tako je jedna grupa četnika upala u selo Godovik počela da pljačka 
voćnjake i pčele. Meštani su se organizovali i pripucali, a četnici se razbežali 
kud koji. U Rečicama i Svračkovom seljaci dugo nisu dozvolili pristup četnicima. 
(Napad naših jedinica na Požegu 3. novembra pojačala je grupa od 4 seljaka iz 
Godovika i Rečica; po izvršenom zadatku većina se vratila kući. Među 
organizatorima ove grupe bio je i Vlada Radovanović.)</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Usled 
otpora naroda četnici su počeli sa ubistvima. Polovinom oktobra skinuli su u 
Jelendolu s voza dva druga i odveli u pravcu Tabanovića. U isto vreme ubili su 
u Gorobilju Radojka Žunića, studenta prava, inače poznatog aktivistu 
partizanskog pokreta. Tih dana je u Požegu došla grupa četnika pod komandom 
Bože Javorca i sobom dovela našeg simpatizera iz Brezove Vučića Stambolića. 
Njega su na svirep način ubili nasred ulice u Požegi. 27. oktobra su na požeškoj 
stanici skinuli s voza komandanta Prvog šumadijskog odreda Milana Blagojevića 
koji nije dozvolio da ga razoružaju i odveli ga u komandu pod izgovorom da ga 
traži kapetan Ignjatović. Kad su ga uveli u komandu, neko ga je s leđa mučki 
udario u glavu. Onesvešćeno su ga razoružali, a zatim odveli u zatvor gde su 
ga mučili. Ubi su ga 28. oktobra u selu Glumaču tupim predmetom u potoku kraj 
groblja. Telo su mu plitko zakopali tako da je 1942. godim kada se sneg počeo 
topiti, a voda nositi zemlju, leš pronađe gotovo na površini, pa je naređenjem 
opštinskih vlasti ponovo zakopan.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Napad 
na Užice obrazložio je kapetan Ignjatović sledećim što smo na kape i 
zastavu, umesto kokarde, stavili crvene petokrake zvezde; što u govorima ne 
pominjemo kralja i otadžbini što »pod vidom borbe protiv okupatora hoćemo da 
sprovedem svoja komunistička načela«. Uprkos teroru u prisilnoj mobilizaciji, 
četnici za napad na Užice nisu mogli da okupe više od 667 ljudi iz sreza požeškog 
i to jedan deo bez oružja.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-indent:24.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Četnička 
zapovest za napad pisana je samo za komandni kadar; mobilisanim ljudima su 
govorili da idu na Višegrad u borbu protiv Italijana i da moraju svratiti u Užice 
da bi se tamo naoružali.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-indent:24.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Četnički 
prodor u Užice nije uspeo. Posle poraza na Trešnjici, 2. novembra, kod njih je 
nastupilo rasulo; oficiri i žandarmi su s pištoljima zadržavali mobilisane da 
ne beže. Tek u toku noći prikupili su rasturene snage i počeli posedati položaje 
za odbranu Požege. Naročito su se bojali artiljerije (koju mi nismo imali, a 
oni su bili ubeđeni da njome raspolažemo).</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-indent:24.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Napadu 
naših snaga na Požegu, 3. novembra, četnici pružaju jak otpor sa položaja 
od Glumača i na gvozdenom mostu na Skrapežu. Upotrebili smo protivavionski 
mitraljez (15 mm) tukući jedno njihovo mitraljesko gnezdo. Posle 5-6 hitaca počeli 
su bežati u paničnom strahu vičući da imamo topove.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-indent:24.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Pri 
povlačenju iz Požege četnici su izdali naredbu<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:footnote">[2]</span></sup></a> 
da se svi »koji mogu pušku nositi moraju povući s njima, jer partizani kolju 
ljude, seku uši i noseve«. U naredbi se preti onima koji se ne budu povukli da 
će se vrlo loše provesti kada se oni (četnici) vrate. Sobom su poveli i 
nekoliko naših simpatizera (Miodraga Markovića, skojevca, ubili su 4. novembra 
u Loretu, a ostale su vodili do Brajića odakle su neke predali Nemcima).</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-indent:24.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">3. 
novembra uveče došli su u Požegu izaslanici Draže Mihailovića iz Užica - 
major Ostojić i kapetan Mitić - da traže primirje (koje je te večeri 
objavljeno i trajalo samo do ponoći). Pokazali su pismo druga Tita i tražili 
da im se omogući prebacivanje kolima do njihovih jedinica negde oko Dobrinja. 
Radivoje Jovanović Bradonja me je zadužio da to svršim. Našao sam Ljubovija 
Kovačevića iz požeške organizacije SKOJ-a koji je vozio ova dva oficira ali 
se više nikad nije vratio (prema izjavama nekih očevidaca, oficiri su ga pištoljem 
prinudili da ih vozi na Ravnu goru, tamo su ga razoružali i predali Nemcima u 
Čačku; sproveden je na Banjicu, zatim u Mauthauzen, odakle se nije vratio).</span><span lang="HR" style="font-size:12.0pt"><o:p>
</o:p>
</span></p>
<span lang="HR" style="font-size:12.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;color:black;
mso-ansi-language:HR;mso-fareast-language:HR;mso-bidi-language:AR-SA" class="Bodytext10pt">7. 
novembra su četnici pod komandom Račića ponovo napali Užice iz pravca 
Karana, dok su se oni iz Požege sakupljali u Ježevici i Gornjem Dobrinju i 
istovremeno pripremali napad na Požegu u skladu sa Račićevim napadom na Užice. 
Međutim, demoralisanu masu nisu uspeli ni da pokrenu. (Da bi učvrstili 
disciplinu, streljali su u Ježevici svog aktivnog pomagača šofera preduzimača 
Miliju Jovanovića.) Napustili su Ježevicu i preko Pranjana i Rudnika smestili 
se čak u Belanovici gde su bili Nemci. Među četnicima je zavladala takva svađa 
i nesloga da su Marjanović i Ignjatović na svoju ruku odlazili u Beograd i 
moljakali Nemce i Nedića za pomoć. Dosta ih je usput i sa Rudnika dezertiralo 
i vratilo se kućama. Pričali su kako gladuju da ih jedu vaške, kako o njima 
niko ne vodi računa, da su demoralisani itd.</span>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote0" style="margin-top:0mm;margin-right:1.0pt;margin-bottom:0mm;
margin-left:3.0pt;margin-bottom:.0001pt;text-align:justify;text-indent:23.0pt;
line-height:8.5pt;mso-line-height-rule:exactly;background:transparent"><a style="mso-footnote-id:ftn1" href="#_ftnref1" name="_ftn1" title><sup><span style="mso-special-character: footnote; mso-fareast-language: HR" lang="HR">[1]</span></sup></a><span lang="HR" style="mso-fareast-language:HR"> 
    Na suđenju Draži Mihailoviću Glišić je izjavio za ovaj događaj da su 
    neke četničke grupe na svoju ruku minirale most radi likvidacije Tita i 
    ostalih i da ih je on (Glišić) siprečio u tome.</span></p>
  </div>
  <div style="mso-element:footnote" id="ftn2">
    <p class="Footnote0" style="margin-left:27.0pt;line-height:9.0pt;mso-line-height-rule:
exactly;background:transparent"><a style="mso-footnote-id:ftn2" href="#_ftnref2" name="_ftn2" title><sup><span style="mso-special-character: footnote; mso-fareast-language: HR" lang="HR">[2]</span></sup></a><span lang="HR" style="mso-fareast-language:HR"> 
    Naredba se čuva u Muzeju narodne revolucije u T. Užicu.</span></p>
  </div>
</div>
<p>
<br>
<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_176_7.htm"><b>Prethodni dokument</b></a></TD>
<TD><a href="37_176_9.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

