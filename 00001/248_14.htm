<html>
<head>
<meta http-equiv="Content-Type" content="text/html; charset=utf-8">

<title>Vera Mujbegovic: TUZLA MOJE MLADOSTI</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Vera Mujbegovic: TUZLA MOJE MLADOSTI</b><br>


<CENTER><TABLE border="1"><TR><TD><a href="248.htm"><b>Sadr&#382;aj</b></a></TD>
<TD><a href="248_13.htm"><b>Prethodna strana</b></a></TD>
<TD><a href="248_15.htm"><b>Slede&#263;a strana</b></a></TD> 
<TD><a href="/"><b>Biblioteka</b></a></TD></TR></TABLE></CENTER>

<p class=BELITASTER>
<table width="100%">
<tr>
<td vAlign=Top>
<p class="MsoNormal" align="center" style="text-align:center"><b><span lang="HR" style="font-size:14.0pt;mso-bidi-font-size:10.0pt;mso-ansi-language:HR">&nbsp;<o:p>
</o:p>
</span></b></p>
<p class="MsoNormal" align="center" style="text-align:center"><b><span lang="HR" style="font-size:14.0pt;mso-bidi-font-size:10.0pt;mso-ansi-language:HR">MOJA 
TAREVAČKA NENA<o:p>
</o:p>
</span></b></p>
<p class="MsoNormal" align="center" style="text-align:center;line-height:150%"><b><span lang="HR" style="font-size:14.0pt;mso-bidi-font-size:10.0pt;mso-ansi-language:
HR">&nbsp;<o:p>
</o:p>
</span></b></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">U prvim godinama detinjstva verovala sam da imam samo 
jednu baku, našu šabačku babu koju smo svi zvali Majka. Ne samo zato što sam 
prve godine života provela kod nje na selu, već i zato što se o njoj govorilo 
u kući. Postojala je, doduše, sasvim neodredjena predstava da i otac ima negde 
svoje roditelje, ali to je bilo u sferi nagadjanja, jer ih nikad nisam videla u 
živo. Kad smo se preselili iz iznajmljene sobe kod trgovca Jovana Simića u Dom 
narodnog zdravlja, gde smo imali više prostora, zapravo dve velike sobe, 
odjednom je počela priča o očevoj majci za koju je on rekao da se zove Nena. 
Mislila sam da je to njeno ime, ali sam<span style="mso-spacerun: yes">&nbsp; </span>ubrzo 
shvatila da je to naziv uobičajen za baku - staramajku, medju bosanskim 
Muslimanima. Od mnogobrojnih imena kojima se u nas oslovljavaju majke naših 
roditelja, babe, bake, staramajke, nane, omame, bajke i slično, očeva majka 
bila je po običaju bosanskih Muslimana jednostavno i kratko - Nena. Kad su mi 
rekli da je tako zovem - imala sam 5-6 godina - bilo mi je čudno i neobično, 
ali sam se ubrzo navikla. Pravo ime bilo joj je Devleta ili Devla - 
Devlethanuma, ali su je svi zvali Nena.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">&quot;Nena je javila da će doći&quot;, govorio je otac. 
Majka je pripremala prostor za goste, kupovala je zejtin pošto Nena &quot;ne 
jede mast&quot; i slične stvari. Odjednom, jednog dana banula je na vrata bez 
najave, omanja, sitna žena u zaru, naboranog lica, živahna i nasmejana vodeći 
za ruku najmladjeg sina, mog strica Brajka. Bio je to lepo odnegovan, plavokos 
deran u novom teget odelu koji je više bio moj drugar nego očev brat ili moj 
stric. Sve je to bilo za mene neobično, majka je bila malo zbunjena, dok otac 
takvim stvarima nije pridavao posebnu važnost. Za njega je bilo dovoljno da kaže, 
eto, to je Nena, a ovo je moj najmladji brat Brajko i da se to primi kao gotova 
činjenica. U stvari Brajko se rodio 1922. kad je otac bio na drugoj godini 
studija u Beču.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Mnogo više od nas bili su uzbudjeni naši gosti, Nena i 
Brajko. Njima je sve bilo novo i neobično - stan na prvom spratu sa visokim 
stepenicama, sobe skromno nameštene, ali ipak drugačije nego kod njih na selu, 
a iznad svega voda, voda koja teče iz česme u kuhinji, u kupatilu i u zahodu 
ili nužniku. Brajko je svaki čas odlazio u WC, povlačio gajtan za vodu i 
divio se toj spravi, dok je Nena bez prestanka ponavljala omiljenu rečenicu: 
&quot;Jazuk je snaho da voda otiče za džabe&quot;, što je značilo da vodu 
treba čuvati i uzimati samo onoliko koliko je potrebno, pošto su oni u 
Tarevcima svaku kap vode donosili u kanti ili u ibriku sa dosta udaljene česme. 
Pored oduševljenja vodom, Brajko je voleo da se igra sa mnom, iako sam bila pet 
godina mladja od njega, pa smo se tako po ceo dan igrali žmurke, sakrivali se 
ispod kreveta i igrali se loptom, a vodila sam ga i u malo dvorište iza zgrade 
Doma, da mu pokažem kaveze sa zamorčićima koji su tamo živeli i grickali po 
ceo dan neki zeleniš. Nekoliko dana koje su kod nas proveli bili su nam 
prijatni i veseli. Nena je zapravo dovela Brajka da ga ostavi kod nas da bi u 
Tuzli pohadjao Osnovnu školu. Medjutim, pošto je u Tarevcima tada bila 
otvorena nova, velika škola, otac je rekao da je završi kod kuće, pa da dodje 
kod nas s polaskom u Gimnaziju. Otac je bio rešio da sada, kad je mogao, 
pomogne mladju braću u školovanju. Tako je i bilo.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Taj prvi Nenin boravak kod nas pao je negde, mislim 1932. 
godine, da bi, zatim, nastavila da nas posećuje periodično, svake dve godine 
ili češće. Smatrala je da je prirodno da dolazi kod sina, bez obzira što je 
njena snaha iz nekog drugog sveta. Prilagodljiva, kakva je bila, nije joj ništa 
smetalo, naprotiv, izgledalo je da joj je baš milo što ima ne samo sina 
doktora, već i snahu hrišćanku. Nije, medjutim, pominjala da bi došla kod 
nas sa svojim mužem, našim djedom Abazbegom. &quot;Begu treba ići na noge i 
on čeka da vi dodjete kod njega&quot;, govorila je majci. Nju su jako radovali 
dolasci u Tuzlu, nikada nije unapred javila kad dolazi, sama se snalazila na 
stanici i uvek je našla nekog dečka da joj ponese stvari. Otac je, kao i 
njegova braća, imao jednu tradicionalnu rečenicu kojom je objašnjavao 
sklonost svoje majke za putovanja i nenajavljene posete. Govorio je: &quot;Naša 
mati voli da hoda&quot;, što mi nije bilo jasno, tek kasnije sam shvatila da je 
bila reč o Neninoj sklonosti da odlazi od kuće i pravi posete sinovima i 
rodbini. Dok su neke starije žene iz Neninog okruženja jedva negde otputovale, 
a neke možda nisu nikada, Nena je bila u stalnom pokretu, nije volela mirovanje 
i tražila je razlog da se negde pokrene, a gde ćeš veći razlog nego da 
poseti sina-doktora na kog je bila vrlo ponosna. Sa mnom je odmah sklopila neku 
vrstu prijateljstva, ne kao unuka i baka, već prosto kao neka vrsta drugarice, 
da ja njoj pričam o gradskom životu, a ona meni ono što ona zna. Kad smo 
ostajale same ona je iz jedne maramice vadila zrna pasulja, ili po njenom graha, 
pa ga je razmeštala na ravnoj površini. <o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">&quot;Sad ću ja tebi da bacam grah&quot;, govorila je i 
počinjala jedan neobični ritual. <span style="mso-spacerun: yes">&nbsp;</span>Delila 
je grah na manje grupice od po dva ili tri, a možda i četiri zrna, čemu je 
davala odredjeno značenje. Otprilike, &quot;kao neko će doći u kuću&quot;, 
&quot;neka hudovica nam misli dobro&quot;, a opet &quot;neka mlada žena se 
sprema da dodje kod nas&quot;, &quot;iz večeri će nam doći glas od priko 
Drine&quot;. Tim njenim improvizacijama nije bilo kraja, ali uglavnom, uvek se 
sve lepo svršavalo po mene. Moram reći da sam volela te Nenine priče uz 
bacanje graha, iako nisam bila sklona da u njih poverujem, ali me zabavljalo 
Nenino tumačenje budućih dogadjaja i njen tihi glas kojim je to na neki 
tajanstven način izgovarala. Nena se trudila da to radimo kad otac i majka nisu 
kod kuće pošto je slutila da bi se otac tome smejao. Kako je bila nepismena 
nije mogla da čita novine ni knjige a ni da ide u bioskop, ali je i u Tuzli našla 
načina da ide u posete. Čim je stigla i raspakovala se, već drugi dan počinjala 
je uvek istu pesmu:<span style="mso-spacerun: yes">&nbsp; </span>&quot;Snaho, 
vodi me kod Hasne&quot;, pa je majka, iako nerado, morala da joj ispuni želju. 
Hasna je bila mladja žena udata za opštinskog činovnika Hasića rodom iz 
Rajinaca (Medjaši), koja je bila u nekom daljnjem srodstvu. Tako je Nena išla 
u zvanične posete najpre kod Hasne, a onda i kod nekih drugih porodica sa 
kojima smo se družili. Gde god je došla, lepo se snalazila, imala je uvek temu 
za razgovor, divila se svemu i svačemu, ukratko dobro se zabavljala. Majka je 
ponekad mene slala s Nenom kod Hasne pošto ona sama nije mogla nigde da ide.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Tada sam sedela zvanično sa Nenom na minderluku, posluživali 
su nju, ali i mene, kafu ili limunadu, a uz to i neki kolač, urmašicu ili 
baklavu, sve u svemu bilo je interesantno i mi smo se posle dužeg sedenja vraćale 
kući.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Pored svakodnevnih, običnih tema Nena je imala jednu životnu, 
dugoročnu temu kojoj se stalno vraćala. Bio je to njen &quot;ceterum 
censeo&quot;, a imalo je smisla ponavljati ga kod sina-doktora, koji bi jedini 
mogao da joj izidje u susret. Od 1909. godine kada je otišla sa svojim djedom 
Smailbegom Hajdarbašićem u Tursku, Nenina ćerka iz prvog braka Rašida živela 
je tamo, udala se, izrodila decu, a da je Nena nije videla. Njena omiljena rečenica 
bila je</span><span lang="SR" style="font-size:14.0pt;mso-bidi-font-size:
10.0pt;mso-ansi-language:SR">:</span><span lang="HR" style="font-size:14.0pt;
mso-bidi-font-size:10.0pt;mso-ansi-language:HR"> &quot;Kad ću ja vidjet svoje 
Rašide?&quot;, što je bilo u stvari tužno, a ocu ponekad i dosadno. Ipak, u 
vreme kad sam imala već desetak godina, negde 1936. ili 1937. otac je rešio da 
ispuni Neni želju i da je pošalje u Tursku kako bi videla &quot;svoje Rašide&quot;. 
Bila je to čitava operacija, trebalo je dopisati se sa zetom u Adapazaru, 
ugovoriti termin dolaska da bi je sačekali u Carigradu, zatim odvesti u 
Beograd. Mehmed mladji očev brat ju je smestio u Orijent-ekspres, kupio kartu, 
a ljude koji su putovali do Carigrada zamolio da pripaze na njegovu majku. Još 
pre polaska voza Nena se sprijateljila sa celim kupeom i izdržala dugu vožnju, 
željno očekujući susret sa ćerkom i njenim potomstvom. Dok se ona spremala 
za put moja majka je govorila da bi trebalo da joj se oko vrata ispiše natpis 
sa osnovnim podacima i gde putuje, da se ne bi izgubila, na što je otac 
odgovorio da bi se pre neko od nas izgubio nego njegova mati.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Sinovi, a medju njima i otac smatrali su da je Nena 
sposobna i prilagodljiva i da će se snaći u svakoj situaciji. &quot;Zar ti ne 
znaš“, govorio je otac majci, &quot;da je naša mati Užičanka?&quot;, što 
je značilo da je spretna, mudra i sposobna. Moji stričevi su majku nazivali 
&quot;Užička&quot;, kao i druge žene u selu koje su bile istog porekla. Pri 
boljem posmatranju mogla se primetiti razlika izmedju starosedelačkih, 
bosanskih žena i ovih koje su zvali &quot;Užičke&quot;. Za čoveka koji je 
bio oženjen poreklom Užičankom govorilo se &quot;Ima ženu Užičku&quot; - 
što je bilo neka vrsta komplimenta, ali i nekog &quot;ne daj bože&quot;, jer 
su one bile, bar po priči, svojeglave, uporne i prepametne. &quot;Naša mati je 
ters-žena&quot;, govorili su moji stričevi, što je trebalo da znači da je 
samovoljna, tvrdoglava i da sledi samo svoju volju. Moram reći da je prema meni 
kao i prema ostalim unucima Nena pokazivala samo svoje najbolje strane. Bila je 
sa nama meka, dobre volje, darežljiva i spremna za razgovor i šalu. <o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Slučaj je hteo da je za vreme Neninog višemesečnog 
boravka u Turskoj naš djed Abazbeg umro u snu iako je bio ostavljen na brigu 
snahi Paši, Edhemovoj ženi, u susednoj kući od koje je imao svu pažnju i 
negu. Ali, srce mu je popustilo, stari je umro sam, u svom krevetu bez glasa i 
bez pozdrava. Otac je obavešten istog dana, uzeo je Brajka iz škole i uz pomoć 
Seada Kulovića, koji mu je pozajmio kola, otišao u Tarevce da bi stigao na dženazu. 
Pošto je kod Muslimana bio običaj da se sahranjuje istog dana, stigao je na 
vreme i kako se pričalo, sam je sišao u grob i na svojim rukama spustio je oca 
u mezar. Vratio se iz sela utučen i vrlo ožalošćen.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Svoju majku, tvrdoglavu i svojevoljnu &quot;Užičanku&quot; 
otac je voleo, ali je oca stavljao na prvo mesto. Nikada mu ništa nije zamerao, 
smatrao ga je u svemu ispravnim. Iako je otac bio vernik-Musliman, živeo po 
islamskim pravilima, klanjao, postio, išao u džamiju, to ocu nikada nije 
smetalo. Poštovao je njegova verska ubedjenja, pre svega zato što se nije 
radilo o verskom licemerju, već o istinskoj veri. Otac je duboko prezirao 
versko licemerje, ali je respektovao istinsku religioznost. Smatrao je svog oca 
posvećenim i cenio ga daleko iznad sviju u svojoj porodici. Otuda ga je kao 
grom iz vedra neba pogodila vest o očevoj iznenadnoj smrti. Stari nije bio 
bolestan, niti je ranije poboljevao od bilo čega. Našli su ga mrtvog ujutru u 
krevetu, umro je u snu. Ne zna se da li je više žalio što je otac umro, ili 
je više bio ljut na majku koja je otišla kod ćerke u Tursku i ostavila oca 
samog. Nikada joj nije oprostio što je tako bilo, mada ona nije mogla 
predvideti takav ishod, jer je stari bio relativno zdrav, a otišla je da vidi 
ćerku posle trideset godina. Kad starog više nije bilo, njegovo ogorčenje se 
okrenulo protiv majke. &quot;Kako ga je mogla ostaviti samog?, to je bilo 
pitanje koje je stalno ponavljao. Iako je mama govorila da bi se isto desilo i 
da je Nena bila kod kuće, on je ostao pri svome. Tada sam prvi put videla čoveka 
nemoćnog pred smrću, njegov revolt i očajanje. Odjednom je postao svestan šta 
je sve dugovao tom čoveku, i da mu nikada više neće moći da uzvrati pažnju. 
&quot;Sad kad bih mogao koje šta da mu učinim, sad to ništa ne vrijedi&quot;, 
govorio je. U to vreme, taj moj imaginarni djed Abaz, kojeg nisam poznavala, 
time što je otišao u nepovrat, postao mi je bliži, zamišljala sam ga kako leže 
u krevet i umire u snu, kako ga polažu u grob. Te slike su oživele u mojoj dečjoj 
mašti.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Često je govorio o ocu, ali mu se za života nije na 
pravi način odužio. Utoliko ga je više bolelo kad je Abazbeg iznenada umro. 
Bila je to ne samo žalost već i kajanje što nije<span style="mso-spacerun: yes">&nbsp; 
</span>na bolji način iskazao svoju ljubav i poštovanje. Stoga je Nenu krivio 
što je ostavila oca samog u selu. Majka je osporavala očeve tvrdnje, govoreći 
da on kao lekar zna da se ta smrt nije mogla predvideti. Takodje mu je 
prigovarala što onda kad je već Nena otišla, nije oca doveo kod nas u Tuzlu, 
pa ne bi sam umro, kao i to što nas nikada nije pozvao kad je odlazio u Tarevac 
da se upoznamo sa starcem. Sve je to otac uvidjao, ali je bilo kasno. Jedino što 
je faktički učinio na veliku radost svog oca, to je što je preuzeo brigu za 
školovanje najmladjeg brata. Stari je smatrao da &quot;Mujo hoće da nam se oduži 
što smo mu slali novac u Beč da završi medicinu&quot;.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Tek kad je naš djed umro, otac je počeo mnogo više da 
priča o njemu, nego dok je bio živ. Bilo je dirljivo slušati ga kad je 
govorio koliko je volio oca, kao nikoga drugog na svetu. Hvalio je njegovu čestitost, 
njegov dostojanstven stav i kad je osiromašio. Nije se nikada žalio, prihvatao 
je to osiromašenje kao sudbinu kojoj se ne može izbeći. Sina doktora je cenio 
i verovao da će se on ipak jednom odužiti svojoj braći, što je i bilo. Ostao 
je u selu sam i ponosit.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Djed je po rečima oca i njegove braće bio gospodar u kući 
i svi su ga slušali, ali odrastanjem dolazili su u sukobe s njim, pošto nije 
trpeo drskost i lenčarenje. Svoj begovski nivo održavao je i pored siromaštva, 
imao je svoj krevet, uvek čistu košulju, svoje društvo za akšamluk, bio je 
posluživan do smrti. Kod nas nije došao jer &quot;beg ne ide nikome na noge, 
već se kod njega dolazi&quot;. Moj otac nije preterano pozivao mamu da podje s 
njim u Tarevce. Pravi razlog tome nikada nismo saznali - da li je to bilo zbog 
toga što je znao da mu je otac zamerio što je uzeo hrišćanku za ženu, i što 
je detetu dao ime Vera. Sve to nije bilo u formi prigovora ili neke rasprave, već 
prećutno. Sem toga otac je znao za preteranu osetljivost moje majke na higijenu 
i druge stvari, dok u selu nije bilo ni vode ni struje, ni bilo kakvih uslova za 
gradjansko poimanje higijene. Verovatno je želeo da izbegne taj sudar &quot;dva 
sveta&quot;. Nije bio svestan koliko je time povredio svog oca, pa i mene koja 
nikada nisam upoznala svog djeda. Uglavnom bilo je kasno za sve i ta misao je mučila 
oca do smrti - zašto se nije odužio svom ocu na bolji i lepši način.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Kad je čuo da mu je sin komunista i da je hapšen u 
zagrebačkom studentskom štrajku stari je rekao našem rodjaku Esadu Širbegoviću: 
&quot;Zna li on da su svi ashabi<a style="mso-footnote-id:ftn1" href="#_ftn1" name="_ftnref1" title><span class="MsoFootnoteReference">*</span></a> 
bili pobijeni?&quot;, što je značilo da svi koji postanu sledbenici neke ideje 
nose glavu u torbi.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Za Nenu je svaki dolazak u Tuzlu bio poseban doživljaj, 
ne samo zbog njenog sina-doktora, već i zbog dolaska iz sela u &quot;veliki 
svet&quot; o čemu je maštala od svoje mladosti. &quot;I naši su došli iz Užica&quot;, 
često je ponavljala, da naglasi svoje gradsko poreklo.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Izmedju žene gradskog i seoskog bega postojala je prilična 
razlika - gradske begovice su se počele modernizovati, učiti škole i pomalo 
se evropski oblačiti. Tako je otac jednom sa nama poveo Nenu u Maline prilikom 
pregleda stare Kulovićke, da se upozna s njom, Rašide-hanumom. Nena se lepo 
zabavljala, njoj je bilo važno da se ide &quot;nekuda&quot;, dok je stara 
Kulovićka kritički merkala Nenu i s podozrenjem slušala njeno veselo čavrljanje.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Nenu ništa nije moglo uplašiti ni savladati. Njena želja 
da dodje kod sina bila je jača od lažnog ponosa ili podozrenja prema snahi hrišćanki, 
pa je dolazila često i kad god je mogla. U svakom stanu u kom smo stanovali 
boravila je više puta i uvek se iznova divila kući, uredjenju i naročito vodi 
koja kako je govorila &quot;teče na sve strane&quot;.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Iako u stanu nismo imali ni sećije ni minderluke, Nena je 
sebi odmah našla mesto na jednom divanu, tu je sedela, pušila i pila kafu 
ujutro i posle podne. Na divanu je sedela podvijenih nogu, cigarete je zavijala 
iz jedne svoje kutije za duvan i ustima je vlažila tanki papir u koji je 
uvijala duvan. To je bio ritual koji sam s velikim interesovanjem posmatrala, 
jer to kod nas niko drugi nije radio. Sve sam čekala da joj nekako ispadne 
duvan iz papira, ali to se nije dešavalo. Njena spretnost je bila utemeljena na 
velikom iskustvu. &quot;Snaho, hoćemo li zaduhaniti&quot;, govorila je majci 
koja je u to vreme još pušila.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Nena je nosila i leti i zimi šamiju, leti malo tanju a 
zimi deblju i vezivala ju je oko glave sa čvorom ispod brade i glava je bila 
uokvirena šamijom, dok su neke druge žene, čak i starije, nosile tanke šamije 
obavijene oko glave, i ostavljale su slobodnim vrat i uši. Ta šamija činila 
je Nenu još mnogo starijom nego što je bila.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Muslimanska ženska nošnja u gradu sastoji se od bluze, 
dimija i šamije, a odozgo zar i peča. Na selu duga košulja do zemlje, pa 
preko nje feredža, od tamne teget ili crne vunene tkanine, dok je lice tj. cela 
glava umotano u belu maramu, samo je ostavljen prorez za oči. Gradske i varoške 
žene, pa i na selu begovske žene nosile su zar od prugastog pamučnog platna 
svetle boje sa crnom pečom preko očiju koja je pokrivala lice, a bila je prilično 
tanka tako da su se mogle nazreti konture lika ispod peče. Nenino oblačenje 
zara i svega ostalog bilo je za mene prava razonoda, neka vrsta predstave. Nena 
je najpre uvlačila bluzu u dimije, zatim je zatezala učkur na dimijama i 
stezala do kraja pa ga je vezivala i uvlačila pod pojas. Posle je uvlačila 
noge u zar koji je takodje vezivan u pasu i imao je gornji deo kao ogrtač bez 
rukava u vidu neke pelerine prišivene za pojas, a ispod njega je stavljala peču 
pa je onda gornji deo vezivala preko čela na potiljku. To je bila zaista 
neponovljiva predstava, utoliko više što je Nena o tome činu pričala razne 
šaljive pričice i u stvari ismejavala samu sebe što to mora da oblači. Nena 
je imala uska ali uspravna ledja, nimalo pogrbljena, već prava kao u devojke, 
malo uzdignuta, zašiljena ramena.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Otac je govorio da Nena klanja običaja radi, ali da je 
njegov otac istinski religiozan čovek koji živi po verskim pravilima i smatra 
ih svetinjom. Oko podne Nena je ulazila u spavaću sobu koja je u to vreme 
prazna i klanjala je. Ja sam kroz poluodškrinuta vrata virila da vidim šta se 
tamo dogadja. Nena se najpre lagano, a kasnije čini mi se sve brže saginjala i 
dodirivala pod, sedala na ćilim, a zatim ustajala, savijala se i saginjala, 
izgovarala je tiho neku molitvu i zadržavala se u svakom položaju odredjeno 
vreme. Ni devojčice mog uzrasta ne bi mogle brže i lakše da se previjaju, 
padaju ničice i spuštaju se na kolena. Majka je primetila moje virenje. 
&quot;Zašto viriš, udji lepo unutra i zamoli je da se pored tebe moli bogu, 
onda ćeš videti sve po redu&quot;.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">I zaista, Neni nije smetalo ni kad sam ušla, ona je svoj 
posao odradila od početka do kraja i posle je veselo pitala: &quot;Hoćeš da 
te naučim - da klanjaš?&quot; Nisam pristala, najviše što sam se stidela, 
ali da me je naučila verujem da roditelji ne bi imali ništa protiv. Oni bi to 
prihvatili s praktične strane, kao neku vrstu telesne vežbe korisne svakom živom 
biću.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Nena nije preterivala u upotrebi turskih reči, tako da 
sam je lepo razumela. Ipak, često su se pojavile neke čudne reči koje sam 
vremenom uspevala da odgonetnem. Reč &quot;Tešto, tešto&quot;, značilo je 
&quot;neka, neka&quot;, neka vrsta odobravanja, često je izgovarala, mada je ja 
nisam našla ni u Škaljićevom rečniku turcizama. Ponekad joj se omakla reč 
&quot;tekne&quot;, što znači korito, ili &quot;maštrafa&quot; što znači čaša. 
Sve te reči sam pamtila, pa sam ih onda leti citirala mojoj Majci u Debrcu. 
Najsmešnije od svega mi je bilo što je Nena pismo zvala &quot;knjiga&quot;. 
&quot;Pisali smo knjigu“, ili „došla nam je knjiga&quot;. Mnogo vremena mi 
je trebalo da dokučim da je reč o pismu. Odeću koju je nosila, Nena je zvala 
&quot;haljine&quot; ili &quot;haljinka&quot;.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Moja omiljena razonoda bila je igra rečima, propitivanje 
mojih baba, Nene i Majke u Debrcu, da li zna šta znači to i to. Čula sam 
vazdan smešnih i neobičnih reči od Nene, pa sam onda ispitivala Majku leti da 
li zna šta je to. &quot;Znaš li ti Majka, šta je to &quot;vas dunjaluk&quot;? 
Majka se isčudjavala, dizala je obrve iznad svog cvikera i govorila je da nikad 
nije čula. &quot;E pa to ti je - čitav svet&quot;. &quot;Ko to kaže&quot;, pa 
kaže Nena, na šta je Majkin odgovor bio: &quot;Mi smo dva sveta&quot;. To 
&quot;dva sveta&quot; često se ponavljalo u izjavama moje mame i Majke, pa sam 
se ponekad pitala - ako su oni dva sveta, u kom sam ja svetu, da li Neninom ili 
Majkinom. Razumela sam dosta rano da nisam ni u jednom ni u drugom, već negde 
&quot;izmedju&quot;. I jedan i drugi mi je bio blizak i drag, ali nisam ni 
jednom pripadala bez ostatka.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Osim &quot;vas dunjaluk&quot;, bilo je još mnogo reči 
koje sam čula od Nene i što je ona pokušavala da mi objasni. Mene je mučilo 
pitanje, šta to radi hodža onako visoko na minaretu. Na moje beskrajno 
propitivanje Nena je zvanično odgovarala: &quot;Hodža ne srče kahvu na 
munari, već uči ezan&quot;, što je opet bilo nejasno. Što se tiče Nene nju 
nije bilo moguće iznenaditi bilo čime, rečima ili nekim pričama. Ona je sve 
prihvatala u momentu i nije se nikada iščudjavala. Za nju je važila ona 
latinska maksima: &quot;Ništa ljudsko nije mi strano&quot;.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Od svega je za mene najveće čudo bilo što je Nena 
govorila da je rodila dvanaestoro dece, jednu ćerku iz prvog braka i 
jedanaestoro dece s Abazbegom Mujbegovićem, što znači da je radjala od 1892. 
do 1922. u toku trideset godina od svoje šesnaeste do svoje četrdeset šeste 
(to sam naknadno izračunala). Poslednji sin Ibrahim/Brajko rodio se kad je otac 
bio na drugoj godini studija u Beču. Nekoliko male dece do godinu dana joj je 
pomrlo, a odrasli sin Fehim ubijen je u seoskoj svadji 1926. godine nožem u 
ledja, i to od svog najboljeg druga. I tada je otac bio još na studiju u Beču. 
Majka mi je pričala da ga je ta vest jako potresla, pošto je Fehim bio 
&quot;najlepši i najjači od sve braće&quot;. Tako su Neni ostala sedmorica živih 
sinova i ćerka Rašida u Turskoj.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Bilo je teško nemati žensko dete, nego se oslanjati samo 
na sinove i snahe, to jest biti samo svekrva. Ipak, Nena se dobro slagala sa 
svim tim ženama, odlazila je kod njih i pričala o njima.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Posle smrti svog muža, čija je reč bila zakon u kući i 
kome je bila poslušna žena, Nena je postala slobodna ko ptica na grani. Njenoj 
slobodoljubivoj i nezavisnoj prirodi je odgovaralo da može da se kreće, da 
obilazi sinove, da putuje, da odlazi sa ženama u banju i slično. Osim sinova u 
selu, imala je sinove u Zenici, nas u Tuzli, , a posle rata jednog &quot;u 
Biogradu&quot; i unuku u Užicu. Tako je nastala istinska anegdota kako je jedna 
devojka iz sela srela Nenu kad se uputila u Modriču i zapitala: &quot;Kud si 
krenula Abazbegovice&quot;, na što je Nena odgovorila: &quot;Ama ne znam još, 
kad stignem na stanicu vidiću - jal' ću u Zenicu, jal' u Tuzlu&quot;. Bilo je 
to posle rata kad je proradila pruga Šamac-Sarajevo i prošla kroz Modriču.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Drugi svetski rat doneće Neni velika stradanja i žrtve, 
poginuće joj sin-doktor u februaru 1942. a iste godine i mladji sin Smail u 
Srbiji - obojica od četničke ruke. Sve će to Nena izdržati i podneti stoički 
i hrabro, bez kukanja i bez jadikovki. Od sina Smaila, pošto nije bio oženjen, 
ostala joj je skromna penzija od oko 1200 dinara, što je ona zvala 
&quot;Smailova penzija&quot;, ponosila se time i od tih para je štedela i 
davala nama mladjima, a unuka je bilo, hvala bogu, dvanaestoro.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Ne samo što je izgubila dvojicu sinova, već se i njen način 
života promenio. Žene su se posle rata otkrile, nije bilo više pokrivanja, što 
je Neni jako odgovaralo. Njena nezavisna i slobodna priroda bila je konačno od 
svega oslobodjena, mogla je da ide kud hoće i da radi šta hoće, a to je 
upravo njoj trebalo. Nena je prestala da klanja i da posti, ona je išla za 
svojim sinovima i težila je modernizaciji. Kad je otišla posle rata drugi put 
kod ćerke u Tursku, ostala je mesec dana, ali je zet, Rašidin muž pisao. 
„Moramo je vratiti u Bosnu, jer će nam zapaliti kuću, propagira ovde 
komunizam&quot;, što je bilo jako smešno, ali s obzirom na Nenina moderna 
shvatanja o ženskoj ravnopravnosti, mora da im je tamo u Adapazaru sve to bilo 
neobično i &quot;opasno&quot;. Kad je konačno Nenina ćerka Rašida, došla u 
našu zemlju, zakasnila je za celu godinu dana - Nena je već umrla. Rašida je 
bila lepa, crna i stasita žena, sa prekrasnom kosom i očima, nije ličila ni 
na kog, već izgleda na svog oca koji je mlad umro. Toliko su joj odugovlačili 
Turci s vizom, da je prošla godina dana u čekanju.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Žilava i savitljiva kao brezov prutić, Nena je bila 
tvrdjava optimizma i vere u budućnost, ali izgledom je odavala staru ženu. 
Naborano lice, svega nekoliko preostalih zuba u glavi, činili su da je Nena 
izgledala starija nego što je bila. Na moje pitanje koliko ima godina, 
odgovarala je uvek isto: „Rodila sam se dvije godine pred što je Švabo prišo 
u Bosnu, pa ti računaj“! To je značilo dve godine pred 1878. kada je Zapadna 
Evropa dala Austrougarskoj mandat da okupira Bosnu i Hercegovinu. Znači da je 
Nena u naše vreme imala oko 60 godina (rodj. 1876).<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR">Poslednji put sam videla Nenu u jesen 1957. godine, posle 
čega će ubrzo umreti. Bila se istopila, prestala je takoreći da jede. Živela 
je kod najstarijeg sina Avde i njegove dobre žene Fahire koja ju je pazila i 
negovala. &quot;Koliko je sahat?&quot;, bilo je omiljeno Nenino pitanje koje je 
postavljala u svakoj prilici. S tim pitanjem Nena će i završiti svoj život. 
Njena radoznalost nije popuštala ni pred bledolikim andjelom smrti. Poslednje 
što je rekla: &quot;Kaži mi snaho koliko je sahat, da znam kad ću 
umrijet&quot;. Nena je do poslednjeg trenutka bila radoznala i živog duha.<o:p>
</o:p>
</span></p>
<p class="MsoNormal" style="text-align:justify;text-indent:36.0pt;line-height:
150%"><span lang="HR" style="font-size:14.0pt;mso-bidi-font-size:10.0pt;
mso-ansi-language:HR"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span class="MsoFootnoteReference">*</span></a> 
    <span lang="SR" style="mso-ansi-language:SR">Muhamedovi drugovi i sledbenici<o:p>
    </o:p>
    </span></p>
  </div>
</div>
<p> &nbsp;</p>
<CENTER><TABLE border="1"><TR><TD><a href="248.htm"><b>Sadr&#382;aj</b></a></TD>
<TD><a href="248_13.htm"><b>Prethodna strana</b></a></TD>
<TD><a href="248_15.htm"><b>Slede&#263;a strana</b></a></TD>
<TD><a href="/"><b>Biblioteka</b></a></TD></TR></TABLE></CENTER>

</TD></TR></TABLE>

</body></html>

