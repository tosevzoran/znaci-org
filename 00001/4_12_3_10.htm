<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_9.htm"><b>Prethodni dokument</b></a></TD>
<TD><a href="4_12_3_11.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center">DESETODNEVNI IZVEŠTAJ KOMANDE 718. PEŠADIJSKE DIVIZIJE OD 
15. JANUARA 1943. O VOJNO-POLITIČKOJ SITUACIJI I BORBAMA PROTIV SNAGA NOV I POJ 
U BOSNI[1]</p>
<p align="center">Poverljivo</p>
<p>718. peš. divizija&nbsp;</p>
<p>Br. B, br. 145/43. pov.</p>
<p>Div. St. Qu. 15. 1. 1943.</p>
<p align="center">Izve stajo situaciji za period od 7. 1. do 15. 1. 1943.</p>
<p>Izvori obaveštenja: izveštaji jedinica</p>
<p>izveštaji Abvera 1 ne mogu se hrvat.[ski] izveštaji; proveriti</p>
<p>Karta 1 : 200.000 I. OPŠTE:</p>
<p>Situacija kod neprijatelja je ostala u priličnoj meri nepro-menjena u 
periodu za koji se podnosi izveštaj.[2]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>U zoni osiguranja divizija sada se mogu uočiti 4 neprijateljske grupe i to:</p>
<p>1.&nbsp; — zapadno od Teslica,</p>
<p>2.&nbsp; — zapadno od Jajca,</p>
<p>3.&nbsp; — jugozapadno od Travnika,</p>
<p>4.&nbsp; — severozapadno od Sarajeva.</p>
<p>Obe grupe pred Teslićem i Jajcem ukopale su se odmah zapadno od ova oba 
grada. One drže svoje položaje na liniji do koje su ih potisnule nemačko-hrvatske 
jedinice očigledno kao nove polazne položaje za dalje nadiranje na istok. 
Njihova namera je verovatno da prodru do železničke pruge Sarajevo—Brod i 
stignu do industrijskih postrojenja koja se na toj pruzi nalaze. Ovaj zaključak 
opravdava to što komunisti, kako pada u oči, suprotno svojoj dosadašnjoj 
taktici, drže i srazmerno daleko unapred isturene položaje, dovlače pojačanja 
sa zapada i severozapada u pravcu Teslića, a u samom Tesliću nisu vršili 
nikakva razaranja. Pred Teslićem se nalazi 1. proleterska divizija, jačine 3 
brigade, sa komandnim mestom divizije u mestu Karač,[3] kota 380 (15 km 
severoistočno od Kotor-Varoša, karta 1 :100.000). Može se uzeti da su snage 
pred Jajcem iste jačine.</p>
<p>O&nbsp; dve brigade, za koje je javljeno da se nalaze u rejonu jugozapadno od 
Travnika, ima samo malo obaveštenja. Naše snage za izviđanje naišle su na žestok 
neprijateljski otpor 10 km južno od Travnika. Manje grupe su kretale 
severozapadno i severno od Travnika u rejonu Vlašić-planine. Sem pljačkanja 
Viteza (13 km jugoistočno od Travnika), nisu preduzimane druge napadne akcije. 
Nije se potvrdila namera ove komunističke grupe, o kojoj se nagađalo u 
pos-lednjem izveštaju, da dalje prodire prema jugoistoku u pravcu Fojnice.</p>
<p>Rejon severoistočno od Sarajeva očistili su četnici Save Derikonje.[4] 6. 
komunistička brigada povukla se u severoisto-čnom pravcu i 11. 1. 1943. stigla 
u rejon zapadno od Zvornika.[5] Odvojene delove, koji su se zadržavali na 
Romaniji</p>
<p>1&nbsp; hteli da se probiju na jugoistok, sprečili su u tome i potisnuli u 
severnom pravcu četnici koje je iz Kalinovika poslao Dobroslav[6 ]Jevđević. 
Progonjeni od četnika grupe Kosorića[7] i onih iz Kalinovika, ovi delovi su se 
kretali u pravcu severa prema planini Devetak (20 km severno od Rogatice), sa 
verovatnom namerom da stignu u rejon zapaano od Zvornika.</p>
<p>Izjave zarobljenika su potvrdile pretpostavku da je 6. komunistička brigada, 
koja takođe stoji pod vrhovnom komandom „Tita&quot;, htela prodreti između 
Sarajeva i Zenice radi priključivanja glavnoj grupaciji koja se nalazi na 
ju-gozapaau.</p>
<p>Četničke grupe pokazuju živo interesovanje za borbu protiv komunističke 
grupe i svuda prihvataju borbu spontano po sopstvenoj volji. Njihove izveštaje 
i javljanja o uspesima treba ipak primati sa oprezom, pošto su im podaci veoma 
preterani. Ovo se naročito odnosi na izveštaje o utrošku municije i ručnih 
bombi, u kojima se sa određenom svrhom pojavljuju astronomski brojevi, pošto očigledno 
veruju da te količine mogu zahtevati kao naknadu i time umnogostru-čiti svoje 
dosadašnje količine municije.</p>
<p>Borbena dejstva kod četnika razvijala su se uglavnom u manjim grupama, koje 
su samo u retkim slučajevima bile pod jedinstvenom komandom, nego su vodile rat 
na svoju ruku. Kada im je ipak uspelo da proteraju komuniste, odnosno da ih 
razbiju, pokazalo se da ni ovi nemaju jedinstveno i zajedničko vojničko 
rukovodstvo i da je njihova borbena vrednost znatno ispod borbene vrednosti četnika.</p>
<p>Okolnost da je i Jevđević sa četničkom grupom iz rejona južno od 
demarkacione linije učestvovao u borbi protiv komunista upravo dokazuje da četnici 
u komunistima vide najozbiljnijeg protivnika u pogledu ponovnog uspostavljanja 
velikosrpske vladavine na hrvatskoj teritoriji.</p>
<p>II. POJEDINOSTI: Rejon Sarajevo:</p>
<p>U Sarajevo je stigao preki sud iz Zagreba radi osuđivanja uhapšenih 
komunista.</p>
<p>Rejon Romanija — Vlasenica:</p>
<p>Prema četničkim izveštajima, komunistička grupa koja je prodrla do Kostreše 
(18 km severoistočno od Sarajeva) povukla se u pravcu Vlasenice. Prema ustaškom 
izveštaju, jaka komunistička grupa napala je 8. 1. 1943. Zljebove</p>
<p>(10 km istočno od Knežine) i likvidirala hrvatsku žandar-merijsku 
stanicu.[8]</p>
<p>Prema hrvatskim izveštajima, skupilo se 300 komunista u rejonu Sokolovići 
(8 km jugoistočno od Žljebova).</p>
<p>Komunistička grupa u rejonu jugozapadno od Bogovića (23 km istočno od 
Sarajeva), o kojoj je javljeno 10. 1. 1943, pokušala je da prodre na jugoistok. 
Nju su, međutim, potisnuli na sever četnici Kosorića, pojačani grupama iz 
Kali-novika, južno od demarkacione linije. Komunističke gru-pice su se 
nalazile 12. 1. 1943. u rejonu Bogovići—Kula (16 km severozapadno od 
Rogatice) i 13. 1. 1943. nastavile marš prema Sokolovićima. U ovom slučaju je 
reč o delovima 6. bosanske brigade.</p>
<p>Prema hrvatskim izveštajima, 10. 1. 1943. skupile su se u Romaniji jače četničke 
grupe koje su preduzele gonjenje komunističkih grupa prikupljenih oko Sokolovića.</p>
<p>Prema hrvatskim izveštajima, krenulo je 300 četnika od Visočnika (7 km 
severno od Žljebova) u severozapadnom pravcu na Žeravice (10 km jugoistočno 
od Kladnja).</p>
<p>U Kalauzovićima (18 km severoistočno od Sarajeva) predali su komunisti, 
prema četničkim izveštajima, 100 kg pšenice jednom seljaku sa nalogom da ih 
dade samleti, pošto oni samo odlaze u Vlasenicu da dopreme pojačanje i 
municiju, a posle toga bi se opet pojavili.</p>
<p>Kod Poratka (3 km severno od Kalauzovića) nađena su 24 sveza komunistička 
groba. Prilikom povlačenja komunisti su sa sobom nosili 50—60 lica zavijenih 
u ćebad koja su sedela ili ležala na tovarnim grlima. Grupa Derikonje je imala 
11 ranjenika. Po tragovima u snegu moglo se utvrditi da je oko 2500—3000 
komunista otišlo u pravcu severo-istoka.</p>
<p>Rejon granica na Drini:</p>
<p>Naš poterni odred ustanovio je kod Starog Broda (12 km severno od Višegrada) 
na Drini da je Stari Brod nenastanjen i evakuisan. Na raznim zgarištima nađeni 
su ostaci od oko 30—40 izgorelih Muslimana koje je, prema izjavama stanovnika 
susednog sela, ubila neka banda. Ispostavilo se da je preteran hrvatski izveštaj, 
po kome je našlo smrt u plamenu oko 320 lica.</p>
<p>Rejon Tuzla — Majevica:</p>
<p>Kod Papraće (14 km zapadno-jugozapadno od Zvornika) došlo je do borbi između 
četnika i komunista. Samo mesto je češće menjalo držaoca, na kraju je ipak 
ostalo u rukama četnika. Komunisti su uzmaknuti na zapad i 11. 1. 1943. su zapaženi 
u rejonu Rakino Brdo—Pavlovići (8 i 18 km zapadno od Zvornika) u jačini od 
1500 ljudi. Četnici Kova-čevića, koji su im se suprotstavljali, potisnuti su 
prema Matkovcu (11 km zapadno od Zvornika).</p>
<p>Rejon Derventa:</p>
<p>Ustanici pod komandom Nikole Forkape prekinuli su, prema hrvatskim izveštajima, 
vezu Derventa — Prnjavor kod mesta Miškovci (9 km zapadno-severozapadno od 
Der-vente).</p>
<p>Rejon Brčko — Gradačac:</p>
<p>Prema hrvatskim izveštajima, prolazila je 10. 1. 1943. komunistička grupa, 
jačine 200 ljudi, između sela Vršljani i Dragaljevac (18 km i 20 km istočno-jugoistočno 
od Brčkog) u pravcu Crnjelova (12 km severozapadno od Bije-ljine). Štab u Ražljevu 
(11 km jugoistočno od Brčkog). U rejonu Zabara (18 km zapadno-severozapadno od 
Brčkog) pojava nove kompaktne četničke grupe od 200 ljudi.</p>
<p>Rejon Teslić:</p>
<p>Nakon što su nemačke jedinice zauzele Teslić, komunisti su iskopali rovove 
zapadno od grada i zaposeli mesta Zar-kovina, Ruževići, Rankovići, Teslić 
Gusti i Vlajići (5 km severno odnosno zapadno od Teslića). Reč je o 1. 
proleterskoj diviziji, koja ima svoje komandno mesto u mestu Ka-rač, kota 380 
(15 km severoistočno od Kotor-Varoša, karta 1 : 100.000). Komandant: Koča 
Popović. 3 brigade potči-njene diviziji bile su ovako raspoređene: 1. srpska 
brigada u Čečavi (13 km severozapadno od Teslića),</p>
<p>3. krajiška brigada [Krajina-Brigade] u Pasjaci (9 km zapadno od Teslića), 
komandant: Nikola Karanović, i nepoznat štab brigade u školi Krčevine,</p>
<p>2 km južno od Rastuše (11 km severno-severozapadno od Teslica).</p>
<p>Na dan 11. 1. 1943. evakuisana je okolina mesta Teslić Gusti — Vlajići. 
Komunisti su se povukli na zapad u pravcu Jasenica (9 km jugozapadno od Teslića).</p>
<p>Prema hrvatskim izveštajima, kretala se komunistička grupa, jačine 200 
ljudi, iz pravca Mraviće (3 km južno-jugo-zapadno od Prnjavora) prema Rastuši.</p>
<p>Severno od potoka Mala Usora komunisti su se utvrdili na svojim položajima 
sa zaklonima za mitraljeze i teško naoružanje. Radovi na utvrđivanju položaja 
osmatraju se svaki dan.</p>
<p>Nije se obistinio izveštaj o uništenju pilane Teslić. Industrijskim 
postrojenjima nije pričinjena nikakva šteta.</p>
<p>Noću uoči 15. 1. 1943, komunisti su napali Zarkovinu (3 km severno od Teslića). 
Hrvatska četa se povukla ka Tesliću. U isto vreme je napadnut Križ (9 km 
severno od Teslića).[9] Železnički oklopni voz je na dan 15. 1. 1943. rano 
izjutra naišao na neprijateljski otpor kod Alibegovića (8 km jugozapadno od 
Doboja).</p>
<p>Rejon Travnik:</p>
<p>Nakon noćnog prepada komunista na Rankoviće (5 km južno od Travnika), ova 
komunistička grupa se povukla u jugozapadnom pravcu. Na dan 9. 1. 1943. 
temeljno je opljačkala Vitez (13 km jugoistočno od Travnika) grupa od 80 
komunista,[10] koji su se posle toga opet povukli u pravcu Rastava (20 km južno 
od Travnika). Naš poterni odred naišao je 12. 1. 1943. kod Pečuja (9 km južno 
od Travnika) na neprijatelja jačine 150 ljudi i odbacio ga prema jugu i zapadu. 
Područje južno od Pečuja je posednuto jakim neprijateljskim snagama.</p>
<p>U Koričanima (17 km severozapadno od Travnika) komunistička škola za vojnu 
obuku.</p>
<p>Prema izjavama zarobljenika, na dan 6. i 7. 1. 1943. u re-jonu Gostilj (16 km 
severozapadno od Travnika) i južno od niega nalazile su se 2. dalmatinska 
brigada 3. divizije i 10. hercegovačka brigada. Na dan 7. i 8. 1. 1943. 
neprijatelj je držao ivicu Begovog konaka i mesto Šešići (5 km jugoistočno 
od Gostilja).</p>
<p>Rejon Jajce:</p>
<p>Severno od Jajca neprekidno traju transporti sa zapada na istok van dometa naše 
artiljerije. Nizom stražara odvojen je od juga Magaljdol (9 km severozapadno od 
Jajca) u čijem rejonu se nalazi 1500 komunista. U čitavoj okolini Jajca 
komunisti pljačkaju i otimaju namirnice i stoku. Njihova jačina u rejonu Jajca 
ceni se na 5—6000 ljudi.</p>
<p>Naš poterni odred odbacio je komuniste zapadno od Jajca na kotu 902 i odbio 
napad otpočet vatrenom pripremom iz teškog naoružanja.</p>
<p>Komunisti vrše prinudno regrutovanje u rejonu Bešpelja (9 km severno od 
Jajca). U slučaju odbijanja udaraju ratne namete.</p>
<p>Rejon Zenica — Zavidovići — Vareš:</p>
<p>Prema hrvatskim izveštajima, zenička četnička grupa po-sela je desnu 
obalu reke Bosne u rejonu Zepče—Zavidovići. Od hrvatske posade, nakon što 
je savladana, zahte-vano je da se povuče na levu obalu reke Bosne, pošto, 
prema ugovoru sklopljenom sa hrvatskom vladom, desna obala Bosne pripada zeničkim 
četnicima.</p>
<p>Posada hrvatskog uporišta kod kote 204 (2.km jugozapadno od Zavidovića) je 
zarobljena, četnici su zaposeli visove južno od te kote. Na desnoj obali reke 
Bosne hrvatsko domobranstvo se nalazi još samo na istočnoj ivici Zavidovića.</p>
<p>III. IZ NEPRIJATELJSKIH DOKUMENATA I SASLUŠANJA:</p>
<p>Pri Vrhovnom štabu provizorno je organizovano odeljenje vlade. Ovo odeljenje 
delovaće sve do osnivanja Narodno-oslobodilačkog veća Jugoslavije, a tada će 
mu se neposredno potčinjavati. Zadaci ovog odelienja su: organizo-vanie i 
kontrola vojnih vlasti u pozadini. Pozadina se or-ganizuje ovako: operativne 
zone koje obuhvataju više po-dručja. Područja se dele na pojedine komande 
mesta. Komanda mesta ima na raspolaganiu partizanske i seoske straže. Izdavanje 
direktiva narodnooslobodilačkim odborima koje pomažu i kontrolišu u njihovom 
radu. Organizovanje službe osiguranja u pozadini oslobođenog područja. 
Propaganda u zemlji i u inostranstvu. Načelnik ode-ljenja vlade je drug „Ciča 
Janko&quot;.[11]</p>
<p>Ponovno se događalo da važna naređenja komunista padnu u neprijateljske 
ruke. Zato je naređeno da ubuduće bata-ljon nosi sa sobom samo najhitnija naređenja. 
Sva druga naređenja se zatvorena šalju nadležnim operativnim zonama.</p>
<p>Pošto komunisti ne raspolažu oružjem za protivavionsku odbranu, za borbu 
protiv aviona naređeno je sledeće: Svaki put gađa avion 10 strelaca. Kao cilj 
uzimaju se 2 dužine aviona ispred samog aviona. Nadalje, pri napadima iz 
vazduha strelci se koriste kako bi prinudili avione koji napadaju da lete na većoj 
visini i time umanjili dejstvo bombardovanja.</p>
<p>Komunisti angažuju zarobljene hrvatske vojnike za različite radove, naročito 
za razaranje puteva.</p>
<p>Pošto komunisti imaju veoma lošu odeću, u Glamoču je osnovana velika 
radionica za odeću i obuću. Ovde se izrađuju jednoobrazna odela (plave smučarske 
pantalone i prsluci) i jednoobrazna obuća (opanci).</p>
<p>Na 25-godišnjicu oktobarske revolucije, svim brigadama i bataljonima predate 
su zastave od „Tita&quot;.</p>
<p>Partizanska zakletva!</p>
<p>Zaklinjem se svom narodu da neću ispustiti oružje iz ruku sve dotle dok i 
poslednji fašistički okupator ne napusti moju zemlju, i dok se ne iskoreni 
poslednji ustaški gad.</p>
<p>Zaklinjem se svom narodu da se neprijatelju, koji je preko naših sopstvenih 
izdajica i plaćenika ugnjetavao i pljačkao moju zemlju, moj narod, žene i 
decu ubijao, a mene iz mog sopstvenog poseda isterao, bezobzirno osvetim i to 
krv za krv i smrt za smrt, i da mu zadajem udarce.</p>
<p>Zaklinjem se svom narodu da ću se u nemilosrdnoj borbi protiv fašističkih 
zločinaca uzdržati od svakog samostalnog vršenja nasilja ili osvete na mirnom 
stanovništvu, ženama i deci, pa ma kojoj religiji i nacionalnosti oni 
pripadali, i da ću ih štititi. Zaklinjem se da ću svuda i vazda izlaziti u 
susret prijateljstvu i saradnji Srba, Hrvata i Muslimana kada se oni bore za čišćenje 
moje zemlje od zajedničkog neprijatelja, fašističkih okupatora, sopstvenih 
izdajica i plaćenika, bili oni iz srpskih, hrvatskih ili muslimanskih redova.</p>
<p>Zaklinjem se svom narodu da ću pre umreti nego što ću izdati sebe ili 
svoje drugove i našu svetu borbu, da ću pre umreti nego što ću pljačkom, vršenjem 
nasilja ili samovoljom uprljati zastavu za koju se borim.</p>
<p>Ako prekršim ovu zakletvu, ako pokažem slabost, malodušnost, kukavičluk, 
nedisciplinovanost, ili loše namere, i izdam interese svog naroda, tada neka 
sramno umrem od ruku mojih drugova.</p>
<p>Dostavljeno u konceptu</p>
<p align="center">Za komandu divizije prvi generalštabni oficir</p>
<p align="center"><strong>Gajtner</strong> generalštabni major</p>
<p>1Snimak originala (pisanog na mašini) u AVII, NAV—T-315, r. 2271, s. 
1281—6.</p>
<p>2Vidi dok. br. 5.</p>
<p>3Vidi dok. br. 3 i 5.</p>
<p>4Komandovao četničkim Romanijskim korpusom.</p>
<p>5Reč je o 6. istočnobosanskoj brigadi NOVJ.</p>
<p>6Dobrosav</p>
<p>7Radivoje</p>
<p>8Ovaj napad izveo je 3. bataljon 6. istočnobosanske brigade NOVJ.</p>
<p>9Reč je o bezuspešnom napadu jedinica 3. krajiške udarne brigade 14/15. 
januara 1943. na Teslić i uspešnom napadu delova 1. proleterske NOU brigade na 
Tešanj i Jelah.</p>
<p>10U tom reionu tada je dejstvovala 10. hercegovačka udarna brigada 3. udarne 
divizije NOVJ.</p>
<p>11Odlukom VS NOP i DV Jugoslavije formiran je sredinom oktobra 1942. 
Privremeni upravni odsek pri VS NOP i DV Jugoslavije sa zadatkom da do stvaranja 
NO odbora Jugoslavije organizuje pozadinske vojne vlasti (komande područja, 
komande mesta, partizanske straže, seoske straže) i kontroliše njihov rad, 
daje direktive NO odborima, pomaže ih da postanu stvarni organi demokratske 
vlasti i kontroliše njihov rad; organizuje službu bezbednosti pozadine oslobođenih 
teritorija; radi na propagandi u zemlji i inostranstvu. Za rukovodioca 
Privremenog upravnog odseka postavljen je član CK KPJ Moša Pijade. Vidi 
Hronologiju, str. 352. Posle obrazovanja AVNOJ-a, rukovođenje radom 
narodnooslo-bodilačkih odbora prešlo je na Izvršni odbor AVNOJ-a, rukovođenje 
pozadinskim vojnim vlastima ostalo je u nadležnosti Vrhovnog štaba. Za rad na 
organizaciji pozadine i za rukovođenje pozadinskim vlastima, Vrhovni štab je, 
mesto Privremenog upravnog odseka, obrazovao Pozadinski odsek, ali je on 
postojao vrlo kratko vreme, jer je, reorganizacijom Vrhovnog štaba, 24. 
decembra 1942, obrazovan Odsek za vojne vlasti u pozadini (Oslobodilački rat 
naroda Jugoslavije 1941—1945, Voj-noistorijski institut, Prva knjiga, Beograd, 
1963, str. 337).</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_9.htm"><b>Prethodni dokument</b></a></TD>
<TD><a href="4_12_3_11.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
