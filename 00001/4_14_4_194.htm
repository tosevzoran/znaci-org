<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_193.htm"><b>Prethodni dokument</b></a></TD>
<TD><a href="4_14_4_195.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ZASTUPNIKA KOMANDANTA SLOVENAČKIH ČETNIČKIH 
TRUPA OD 10.APRILA 1945. KOMANDANTU DINARSKE ČETNIČKE DIVIZIJE O NEPOSTOJANJU 
INSTRUKCIJA U VEZI SA POZIVOM DOMOBRANA U ČETNIČKE REDOVE1</strong></p>
<p align="center">JUGOSLOVENSKA VOJSKA U OTADŽBINI</p>
<p align="center">SLOVENAČKE TRUPE</p>
<p align="center">Str. pov. br. 839</p>
<p align="center">10. aprila 1945.</p>
<p align="center">Položaj</p>
<p>Komandantu Dinarske divizije — Položaj.</p>
<p>Depešu za generala Andreja2 primili smo danas 10. ov. meseca. Pošto general 
Andrej nije sa nama (dolazi docnije) a radi hitnosti i umirenja javljam sledeće:</p>
<p>1—&nbsp; Sa 200 ljudi stigli smo do Razdrtog i u vezi sa vašim delovima 
odnosno sa brigadom u Razdrtom i Korpusom u St. Vidu.</p>
<p>2—&nbsp; Ovoj komandi nije ništa poznato o ma kakvom poši-ljanju 
pozivnica domobrancima od ma čije strane, da isti idu u šumu.—</p>
<p>3—&nbsp; Ova komanda i svi njezini organi naglašavaju stalno da domobranci 
treba da ostanu kompaktni i na svojim mesti-ma, a nikada da se razbiju ili 
oslabe ma na čiji a najmanje na naš račun.—</p>
<p>4—&nbsp; Istina je to, da smo mi poslali nekoliko poziva za članove naše 
organizacije (civile) da se, radi aktuelnosti, jave u komandu radi rasporeda i 
organizacije rada prema sadanjoj situaciji. Među pozvanima bio je jedan ili dva 
u međuvremenu upisan u domobrance stim, da je i dalje ostao nam na raspoloženju 
da ga u slučaju potrebe svakog momenta lako pozovemo. Mi smo išli toliko 
daleko da smo i od te dvojice samo jednog pozvali, a najzad i toga jednog smo 
ostavili na svom mestu i nije došao kod nas. Ako bi pomenuta dva i došli kod 
nas, nameće se pitanje da li je tako presudno za egzistenciju 12000 ili kako 
oni tvrde 2000 domobranaca.—</p>
<p>5—&nbsp; U koliko vas interesuje domobransko pitanje, mi vam možemo 
napomenuti nekoliko važnih i od nas zapaženih činjenica a to je:</p>
<p>1—&nbsp; u zadnje vreme se opaža naglo opadanje morala kod istih.—</p>
<p>2—&nbsp; ne oseća se kod istih sigurnost — apatični su i zabrinuti.—</p>
<p>3—&nbsp; pojedino vođstvo nesigurno i neznaju šta hoće. —</p>
<p>4—&nbsp; izgleda sve skupa bez ikakve ideje. —</p>
<p>5—&nbsp; &nbsp;dovoljno je znakova da smo i sami zabrinuti zbog njih i.t.d.</p>
<p>Iz gore navedenog bi se moguće dalo zaključiti odkuda dolazi do novih 
intriga proti nama i na kakav način se želi nama nametnuti odgovornost i 
krivicu za koju će neko morati odgovarati.—</p>
<p>S verom u Boga za Kralja i Otadžbinu!</p>
<p>M.P.3</p>
<p>Zastupa komandanta, major: Skala4</p>
<p>1Original (pisan na mašini, latinicom) u Arhivu VII. Ča, k. 150, reg. br. 
49/1 (Sl-V-47).</p>
<p>2General Andrej je Prezelj Ivan, pukovnik, komandant Slovenije.</p>
<p>3Okrugli pečat: »Poveljstvo jugoslovenske vojske v Sloveniji«. 4 Valentin 
dr Benedik.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_193.htm"><b>Prethodni dokument</b></a></TD>
<TD><a href="4_14_4_195.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
