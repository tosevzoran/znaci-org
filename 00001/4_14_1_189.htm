<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_188.htm"><b>Prethodni dokument</b></a></TD>
<TD><a href="4_14_1_190.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 189</strong></p>
<p align="center"><strong>UPUTSTVO DRAŽE MIHAILOVIĆA OD 8. NOVEMBRA 1942. 
KOMANDANTU OPERATIVNIH JEDINICA ISTOČNE BOSNE I HERCEGOVINE ZA DALJE AKCIJE 
PROTIV NOP-a I RAD NA ORGANIZACIJI JEDINICA1</strong></p>
<p>Dragi Ištvane,</p>
<p>Primio sam poštu poslatu po Jovoviću.2</p>
<p>U vezi učinjenih predloga i pitanja, dajem Vam sledeće uput-stvo:</p>
<p>1) Predložili ste za odlikovanje i unapređenje ogroman broj ljudi, što 
nemogu da primim. Moramo nastati da očuvamo važnost i značaj i odlikovanja i 
unapređenja. Zato mogu doći u obzir samo najzaslužniji, a nesme se imati 
sentimentalnosti.</p>
<p>Radi jednoobraznosti na celoj teritoriji, postupićete po sledećem: Predložiti 
za odlikovanje po 10 kaplara i redova na srez (računajući tu i brigadu), i po 
2 podoficira (podnarednici narednici i narednici vodnici). Ovi da budu od 
najboljih i najzaslužnijih boraca. U koliko se pojedini srezovi ističu po 
broju zasluženih boraca u odnosu na druge srezove, možete na račun ovih 
drugih predložiti veći (broj iz prvih. Prema tome ukupan broj za svih vaših 
20 srezova može izneti po 200 kaplara i .redova i 40 podoficira za odlikovanje.</p>
<p>Pri predlaganju za svakog pojedinca naznačiti u koliko je borbi i u kojim učestvovao.</p>
<p>Predložene za unapređenje do čina narednika unapredio sam i šaljem Vam u 
/prilogu naredbu.3 I ako nam je potreban veliki broj starešina ipak nesmete 
preterivati u predlozima za unapređenje.</p>
<p>Nemogu dozvoliti da se prenese pravo unapređenja na komandante brigada i 
korpusa po vašem predlogu, jer je najbolji dokaz ogroman broj predloženih od 
Vaše strane, da nebi bilo ravnomerno unapređenja na celoj državnoj 
teritoriji.</p>
<p>Što se tiče odlikovanja i unapređenja oficira, uradite ovako:</p>
<p>Za unapređenje predložiti samo najzaslužnije sa stečenim zakonskim 
pravom, a samo izuzetno može doći u obzir pojedinac koji još nije stekao 
zakonsko pravo i to za izvanredne zasluge.</p>
<p>Za odlikovanje predložiti samo najzaslužnije, i to specijalno za hrabrosti 
i umešno komandovanje, a ne sve od reda. I za jedne i za druge naznačiti sledeće: 
Od kada je u našim redovima (datum i godina), u kojim je sve borbama učestvovao 
i na kom položaju i kako se pokazao i najzad, kada je unapređen u sadanji čin 
(naznačiti ukaz).</p>
<p>Sve starešine i svi borci, treba da znaju da će im biti najveće 
odlikovanje znak Ravnogorca i da niko neće biti zaboravljen, ali nesme da bude 
preterivanja i bolesnih ambicija.</p>
<p>2)&nbsp; &nbsp;Izveštaj o situaciji sa podacima o neprijatelju vrlo dobar 
je, pa i u buduće ovakve izveštaje dostavljati sa naznačen j em promena o 
snagama neprijateljskim.4</p>
<p>3)&nbsp; &nbsp;Za bržu likvidaciju komunista, obrazovati sud5 koji ima 
najaktivnije da radi i prečisti naše redove. Oružje dati samo u (sigurne 
ruke. Onemogućiti rad komunista iz Dubrovnika i Splita, zašto iskoristiti Jevđevića</p>
<p>4)&nbsp; Povodom govora Harisona i navijanje radio Londona za partizane, učinio 
sam protest koji je imao uspeha.6</p>
<p>5)&nbsp; Operacije ka Bugojnu nisu dale željeni rezultat.7 Propuštena je 
izuzetno pogodna prilika da se stvori kanal sa Dinarcima. Ovo je trebalo uraditi 
ilegalno kako sam bio i naredio, kada se već nije moglo raditi po predviđenom 
planu. Izvestite me ko se sada nalazi u Prozoru i Konjicu i dali se u tim 
krajevima radi na našoj organizaciji.</p>
<p>6)&nbsp; U vezi izveštaj a kapetana Mitranovića,8 stavljam Vam u dužnost 
kao najvažniji sadašnji zadatak: Povezivanje snaga u istočnoj i zapadnoj 
Bosni i rad na organizaciji po uputu 5. Nemogu prihvatiti Vaš predlog za 
dizanje ustanka u istočnoj Bosni, jer bi doveo do teških posledica po naš 
srpski živalj tamo, a verovatno izazvao i otvaranje neprijateljstava sa 
Ne-mcima. Za rad u istočnoj Bosni i povezivanje snaga u zapadnoj Bosni, treba 
ubaciti više lakih i dobro naoružanih odreda iz Hercegovine, stim da se radi 
po čisto četničkom načinu ratovanja u cilju zaštite našeg življa, radu na 
organizaciji, otimanju hrane od neprijatelja i tučenju manjih ustaških 
formacija.</p>
<p>Svi komandanti brigada u istočnoj Bosni moraju ostati na svojoj zoni i biti 
što aktivniji u radu i stalno u pokretu.</p>
<p>Sa komandantima odreda na levoj obali Bosne, stvoriti što čvršću vezu, 
pomagati ih u novcu i za sada tolerirati njihov glavni štab.9 Postarati se, da 
se prikupe što detaljniji podaci o svakom odredu, starešinskom osoblju, dosadašnjim 
njihovim borbama i da se prečiste od partizana. Sprečiti regrutaciju Srba za 
Hrvatsku vojsku. Odrede sačuvati od eventualnog pokušaja razoružanja od 
strane Hrvata i Nemaca.</p>
<p>7) Postarati se da se u Hercegovini po svim. brigadama uvede što jača 
disciplina i sprečiti bolesne ambicije.</p>
<p>Od poslatog novca nabaviti što više hrane iz Sandžaka za prehranu odreda i 
stanovništva.</p>
<p>Dobro ste uradili za Vučedolsku brigadu,10 a Vašim prijateljima poručite 
da se obrate na pukovnika Stanišića, pod čijom su komandom i od koga će 
dobiti pomoć i uputstva za dalji rad.</p>
<p>Komandantima u Srbiji koji su susedi Vaših na levoj obali Drine, naredio sam 
da uhvate vezu sa Vašim komandantima.</p>
<p>Produžite rad na bušenju muslimana i domobranaca.</p>
<p>Kapetana Černa11 rasporedite na službu kod Mitranovića, a doktora Lukića 
također bi bilo dobro rasporediti na isto mesto za propagandu. Ovo naročito u 
vezi rada na povezivanju odreda na levoj obali reke Bosne.</p>
<p>Po primeru kapetana Grubača,12 aktivirajte popove i na celoj ostaloj 
oblasti.</p>
<p>Mitranović neka što pre uhvati vezu sa odredima na Majevici, i izvesti nas 
o stanju tamo.</p>
<p>Radio stanicu na Romaniji staviti odmah u službu.</p>
<p>Na završetku, stalo mi je naročito da Vam naglasim, da upotrebite sve sile 
kako bi što bolje uspeo rad u istočnoj Bosni i stvorila se solidna veza 
Mitranovićevih brigada sa odredima na levoj obali Bosne.</p>
<p>Želeći Vam puno uspeha u radu, sve Vaše saradnike i Vas srdačno 
pozdravlja</p>
<p>8. novembra 1942. god.</p>
<p align="center">SLOBODNE SRPSKE PLANINE</p>
<p>1&nbsp; Kopija originala (pisana na mašini, ćirilioom) u Arhivu VII, Ca, k. 
20, rag. br. 24/1 (VK-V-24/3). Dokuimenat je bez potpisa, ali se iz sadržaja 
vidi da je Draža Mihailović njegov autor. .</p>
<p>2&nbsp; Jakov.</p>
<p>3 Tu naredbu redakcija nije pronašla.</p>
<p>4&nbsp; &nbsp;Verovatmo se odnosi na izveštaj obaveštajraog karaktera od 1 
novembra 1942 (Arhiv VII, Ca, k. 171, reg. br. 43/3).</p>
<p>5&nbsp;Vidi dok. br. 162, nap. 7.</p>
<p>6&nbsp;Vidi dok. br. 180, nap. 13.</p>
<p>7&nbsp;Vidi dok. br. 174.</p>
<p>8&nbsp; &nbsp;U izveštaju od 10. oktobra 1942. kapetan Mitranović detaljno 
opisuje stanje četničkih jedinica na području istočno i zapadno od reke 
Bosne, komandni kadar, sastav Glavnog štaba bosanskih četničkih odreda, otpor 
komandanata da se organizuju po tzv. Uputstvu br. 5 i da komandne položaje 
predaju oficirima koje je Draža Mihailovič uputio. Njega prihvataju kao 
vrhovnog komandanta, ali smatraju da je, s obzirom na njihovu situaciju zbog 
ustaša i potrebu održavanja kontinuiteta ustanka od leta 1941, sadašnja 
organizacija četnika najpovoljnija. Kao neophodno, između ostalog, predlaže 
da se odredi stav prema Glavnom štabu bosanskih četničkih odreda, da se 
organizuje i obezbeda dotur materijala vaedušnim putem za njihove potrebe, da 
im se da veća suma novca, da se organizuje propaganda i raščisti situacija 
oko Birčanskog NOPO (Arhiv VII, Ca, k. 196, reg. br. 1/7).</p>
<p>9 Odnosi se na Glavni štab bosanskih četničkih odreda.</p>
<p>10&nbsp; &nbsp;Ta brigada je formirana od ljudstva iz banijske, vučedolske, 
grahovske i rudinske opštine, koje je bilo pod komandom Krsta Popo-vića, vođe 
separatista. Opširnije, vidi Arhiv VII, Ca, k. 275, ireg. br. 20/1, tel. br. 
2430.</p>
<p>11&nbsp; Anton Černi, žand. kapetan, komandir žand. stanice u Užicu od 
avgusta do kraja septembra 1941 (Arhiv VII, Ča, k. 165, reg. br. 23/2).</p>
<p>12&nbsp; Pavle.<br>
<CENTER></p>
<TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_188.htm"><b>Prethodni dokument</b></a></TD>
<TD><a href="4_14_1_190.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
