<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_139.htm"><b>Prethodni dokument</b></a></TD>
<TD><a href="4_14_3_141.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA VUČEDOLSKE BRIGADE OD 6. MAJA 
1944. KOMANDANTU TREBINJSKOG KORPUSA O SARADNJI ČETNIKA I NEMACA U BORBAMA 
PROTIV JEDINICA NOVJ KOD ČEVA I POLOŽAJIMA KOJE DRŽl BRIGADA1</strong></p>
<p>2092 6 maja 1944 godine&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Položaj&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p align="center"><strong>Za 250 3 i 68. 4 —</strong></p>
<p>Primio sam Vaš akt od 5 maja t.g.5 i kao odgovor na isto dostavljam Vam 
sledeće:</p>
<p>Situacija: Jake partizanske snage skoncentrisane su u Katunskoj Nahiji. Naše 
jedinice iz Danilova Grada sa br. 11,6 dospjele su do Čeva. Vode se stalne 
borbe.7 Partizani od Gornjeg Polja, preko Trubjele i Jabuka neprestano saobraćaju 
upućujući pojačanja za Katunsku Nahiju. Druge partizanske snage nalaze se na 
liniji: Trešnjevo—Pišteti—Lipov do, i na Kaloperu se povezuju sa delovima 
XII Hercegovačke partizanske brigade, koja se nalazi na liniji: 
Kaloper—Grahovac—Omutić—Zebljak—Klobuk do Petrovića.</p>
<p>U slučaju da partizanske snage iz Katunske Nahije budu potisnute, njihov 
pravac odstupanja je jedino Pišteti—Živa— Jabuke i Zagora, te bi sve te 
snage bile bačene na nas, a u tom slučaju se ni najmanja teritorija ne bi 
mogla održati bez jačeg oslonca.</p>
<p>Vaša zamisao za upućivanje 2518 na Bojanje brdo, za napad na partizane u 
pravcu Vilusa i Klobuka, je idealna i po mom shvaćanju, to je jedini način za 
čišćenje Klobuka i Vilusa, po gotovo kada se ne raspolaže artilerijom ali 
bojim se da bi postignuti uspeh bio privremeni, jer se teritorija Banja-na i 
Vilusa, ne može držati, dok god su jače partizanske snage u Katunskoj Nahiji, 
po gotovo što se moja brigada mora angažovati na liniji, Pišteti—Prisoja do 
Osječenice, jer je obzirom na još vrlo jake partizanske snage u Crnoj Gori 
ne-smem rasturati na mnogo veliku prostoriju.</p>
<p>Prema tome, vaša zamisao o izvođenju prednjeg mogla bi se privesti u delo, 
samo pod uslovom da vaše jedinice po zauzeću Vilusa, ostanu na liniji: Vilusi, 
Petrovići—Vraćeno-vići—Bileća, sve dotle dok se ne završi čišćenje 
Katunske Nahije, a zatim zajednički da izvršimo čišćenje dalje teritorije.</p>
<p>U koliko ovo prihvatite, i ostanete pri tome da se pristupi izvršenju 
prednje zamisli, mislim da bi trebalo, da izvesne snage i od Lastve napadaju, s 
tim da se kreću do Za-strma i tu zadrže sve dok se nebi zauzeo Kosmaš i Ilino 
brdo, prodorom ka Vilusima.</p>
<p>Moja brigada bi u slučaju izvođenja prednjega morala operisati pravcem 
prema Zagori i Droškorici, gde se nalaze partizanske snage koje bi nam ostale 
za leđima, kada bi pravili uži prodor prema Vilusima, a operišući u ovom 
pravcu ja bih odsecao partizanske snage u Katunskoj Nahiji čime bi se i Vaš 
uspeh osigurao.</p>
<p>Izvršenje ove zamisli moglo bi biti u roku od 24 časa po izlasku 251 na 
Bojanje brdo, s tim što bi ste me trebali blagovremeno obavestiti o času 
izlaska 251 i dostaviti detaljan plan o ovoj akciji, koji bih sa komandantom 251 
na licu me-sta prostudirao i primio na znanje.</p>
<p>Moja jedinica se sada nalazi na liniji: Kličevac—Podkurjaj—Petkovići—Bojanje 
brdo.</p>
<p>Upućujem Vam, zarobljenoga partizana Miljanovića Mihajla, iz sela Vrpolja 
opštine Ljubomirske. Imenovani se nije predao već je uhvaćen, pokušavajući 
pri tome da da otpor, na nadležnost, pošto je sa Vaše teritorije.9</p>
<p>Moju četu koju sam ostavio u Lastvi ostavljam i dalje s tim da je u slučaju 
pokreta možete upotrebiti kao i vaše jedinice.</p>
<p>S VEROM U BOGA ZA KRALJA I OTADŽBINU</p>
<p>Kapetan, Ivan M. Janičić</p>
<p>&nbsp;</p>
<p>1 Original (pisan na mašini, ćirilicom) u Arhivu VII, Ča, k. 140, reg br. 
22/6 (CG-V-1458).</p>
<p>2&nbsp; Štab Vučedolske brigade.</p>
<p>3&nbsp; Štab Trebinjskog korpusa.</p>
<p>4&nbsp; Risto Kovačević, kapetan, na službi u Štabu Komande operativnih 
jedinica istočne Bosne i Hercegovine.</p>
<p>5&nbsp; Pomenuti akt Redakcija nije pronašla.</p>
<p>6 Odnosi se na delove nemačke 181. pešadijske divizije.</p>
<p>7 Napad na Nemce i četnike kod Čeva vršili su 3. maja 1944. tri ba-taljona 
6. crnogorske NOU brigade, jedan bataljon 2. dalmatinske NOU brigade i jedan 
bataljon Lovćenskog NOP odreda. Neprijatelju je stiglo pojačanje iz 
Danilovgrada i uspeo se održati uz gubitke, i to 60 poginulih Nemaca i 70 četnika, 
ranjenih je bilo preko 100, zarobljeno 13 četnika. Jedinice NOV imale su 
gubitke od 5 poginulih i 16 ranjenih boraca. Borbe kod Ceva nastavljene su i 
narednih dana. Opširnije vidi tom III, knj. 7, dok. br. 232, 236 i 246.</p>
<p>8&nbsp; Trebinjska brigada.</p>
<p>9&nbsp; Zarobljene pripadnike NOVJ četnici su predali Nemcima. Tako u izveštaju 
komandanta Vučedolske brigade od 6. maja 1944. upućenom kapetanu Risti Kovačeviću 
o borbama četnika i Nemaca protiv jedinica NOVJ kod Grahova, pored ostalog, piše: 
»U prilogu akta dostavljam izveštaj poručnika g. Kovačevića (Mirka — 
prim. red.) i sliku Maršala Tita. Kao što se vidi iz prednjeg zarobljenik je 
predat br. 11« (Arhiv VII, Ča, k. 140, reg. br. 23/6).</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_139.htm"><b>Prethodni dokument</b></a></TD>
<TD><a href="4_14_3_141.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
