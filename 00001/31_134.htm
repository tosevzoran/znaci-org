<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_133.htm"><b>Prethodni dokument</b></a></TD>
<TD><a href="31_135.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">OSLOBOĐENJE 
DONJEG VAKUFA</span><span lang="DE" style="font-size:10.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:9.0pt;line-height:108%"><span lang="DE" style="mso-ansi-language:DE">Na 
putu iz istočne Bosne i po prelasku pruge Sarajevo — Mostar stigli smo 9. 
avgusta 1943. godine u područje izvornog dela reke Vrbasa. Posle odmora od 
nekoliko dana produžili smo pokret prema Donjem Vakufu i 15. avgusta stigli na 
prostoriju Zijameta. Našli smo se između nekoliko neprijateljskih garnizona 
(Travnik, D. Vakuf, Bugojno). Trebalo je odabrati koji od njih da se napadne i 
zauzme.<o:p>
</o:p>
</span></p>
<p class="MsoNormal" style="line-height:108%"><span lang="DE" style="mso-ansi-language:
DE">S obzirom da smo se našli u neposrednoj blizini D. Vakufa, a da su 
prikupljeni podaci ukazivali da se neprijatelj u ovom garnizonu koleba i da 
postoji mogućnost da napusti garnizon i izvuče se u pravcu Travnika, pala je 
odluka o njegovom zauzimanju. Nije se očekivao jači otpor neprijatelja. </span><span lang="EN-GB">U 
garnizonu su se nalazile ustaše i domobrani. Očekivalo se čak da će se 
domobrani, dok napadnemo, početi predavati.</span></p>
<p class="MsoNormal" style="line-height:108%"><span lang="EN-GB">Naređeno je da 
se napad na ovaj garnizon izvede noću 17/18. avgusta 1943. godine. U napadu učestvuju 
naš 3. i 4. bataljon. S obzirom da se veći deo grada nalazi na desnoj obali 
Vrbasa, a da se i mi takođe nalazimo na toj obali, po planu napada trebalo je 
prethodno zauzeti taj deo grada a zatim se preko mosta prebaciti na suprotnu 
obalu, zauzeti železničku stanicu i na taj način likvidirati neprijateljski 
garnizon u D. Vakufu.</span></p>
<p class="MsoNormal" style="line-height:108%"><span lang="EN-GB">Napad je otpočeo 
u određeno vreme. Naša 2. četa 3. bataljona napada duž glavne ulice u pravcu 
železničkog mosta. Neprijatelj (ustaše) daje otpor i postepeno se povlači u 
pravcu železničke stanice. Borbe se vode od kuće do kuće i posle nekoliko časova 
uličnih borbi zauzet je deo grada na desnoj obali; zarobljeno je oko 60 
domobrana, a manji broj ustaša prebacio se na levu obalu u pravcu železničke 
stanice.</span></p>
<p class="MsoNormal" style="line-height:91%"><span lang="EN-GB">U toku borbi na 
desnoj obali Vrbasa, nešto posle pola noći je u železničku stanicu, od 
Jajca, došla jedna kompozicija. Bila je to, u stvari, mešovita kompozicija 
oklopnog voza, koji se povlačio iz Jajca ka Travniku. Ovaj voz je trebalo da 
prihvati neprijateljsku posadu u D. Vakufu i da se izvuče za Travnik. Zbog toga 
su ustaše i davale takav otpor, jer su očekivale dolazak tog voza. Savlađujući 
tako uzastopni otpor neprijatelja na desnoj obali Vrbasa, osvajajući zgrade 
jednu za drugom, naša četa je izbila na samu obalu Vrbasa u rejonu železničkog 
mosta, u toku noći se prebacila preko njega na suprotnu obalu i produžila 
napad u pravcu železničke stanice, koja se nalazila nekoliko stotina metara 
udaljena od mosta.</span></p>
<p class="MsoNormal" style="line-height:91%"><span lang="EN-GB">Izbijanjem u 
rejon železničke stanice, primećeno je da se i u njoj nalazi oklopni voz, iz 
koga je neprijatelj otvarao jaku mitraljesku i puščanu vatru u pravcu 
nastupanja čete. </span><span lang="DE" style="mso-ansi-language:DE">Pala je 
odluka da se izvrši juriš i ovaj voz likvidira. Četa je pošla na juriš. 
Brzo smo se našli u vagonima voza. Kada je otpočela borba u samim vagonima, 
kompozicija je iznenada krenula iz stanice. Našli smo se u nedoumici šta sada 
da radimo. Nije bilo drugog već da se kompozicija napusti iskakanjem.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Situacija je bila jako dramatična. Dok smo iskakali iz voza, iz oklopnih 
vagona je šibala puščana i mitraljeska vatra.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Neprijatelj je bio zbunjen. </span><span lang="EN-GB">Tukao je neprecizno i 
zahvaljujući tome nismo imali gubitaka.</span></p>
<p class="MsoNormal" style="line-height:91%"><span lang="EN-GB">Pored ostale 
opreme, u D. Vakufu su zaplenjene znatne količine puščano-mitraljeske 
municije, minobacačkih granata ručnih bombi, što nam je bilo neophodno za 
napad na neprijateljsko uporište u Bugojnu.</span></p>
<p class="MsoNormal" style="line-height:91%"><span lang="EN-GB">Po oslobođenju 
Donjeg Vakufa oslobođeno je i Jajce, a potom i Bugojno i na taj način je u 
ovom delu Bosanske krajine za svega nekoliko dana stvorena velika slobodna 
teritorija.</span></p>
<span lang="EN-GB" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-GB;mso-fareast-language:
EN-US;mso-bidi-language:AR-SA">Nikola GLUŠICA</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_133.htm"><b>Prethodni dokument</b></a></TD>
<TD><a href="31_135.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

