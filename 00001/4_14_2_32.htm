<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRAŽE MIHAILOVI&#262;A - KNJIGA 1</b><br>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_31.htm"><b>Prethodni dokument</b></a></TD><TD><a href="4_14_2_33.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<p>
<b>BR. 32</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>NAREĐENJE KOMANDANTA BOSANSKIH ČETNIČKIH ODREDA OD 11. FEBRUARA 1943. KOMANDANTU BATALJONA »KRALJ PETAR II« ZA BORBU PROTIV PRIPADNIKA NARODNOOSLOBODILAČKOG POKRETA NA TERITORIJI ODREDA »OBILIĆ« I »BORJA«</b><sup>1</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;KOMANDA BOSANSKIH ČETNIČKIH ODREDA
<br>&nbsp;&nbsp;&nbsp;&nbsp;broj: služb.
<br>&nbsp;&nbsp;&nbsp;&nbsp;dana 11-11-43 godine
<br>&nbsp;&nbsp;&nbsp;&nbsp;Položaj.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;KOMANDANTU
<br>&nbsp;&nbsp;&nbsp;&nbsp;ČETNIČKOG ODREDA »MANJAČA« — »PETAR DRUGI«<sup>2</sup>
<br>&nbsp;&nbsp;&nbsp;&nbsp;bratu Jovi Mišiću
<br>&nbsp;&nbsp;&nbsp;&nbsp;POLOŽAJ
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Ovaj čas primio sam izveštaj od načelnika štaba brata majora Vranješevića da je sa 1800 četnika Trebavskog i Ozrenskog odreda prešao reku Bosnu i da će se danas nalaziti na ručku u Kulašima.<sup>3</sup> Ovim snagama pridružiće se danas i četnički bataljoni »Tankosić«, »Kralj Petar« i »Karađorđe« iz Borjanskog četničkog odreda. Već sutra pridružiće se ovim snagama i sve ostale četn. jedinice Borjanskog odreda.
<br>&nbsp;&nbsp;&nbsp;&nbsp;Sve ove snage imaće zadatak da krenu preko Borjanskog i Obilić odreda i čistiće ostatke partizana koji se na tim područjima nalaze u povlačenju, a kretaće se prema Mrkonjić gradu.<sup>4</sup>
<br>&nbsp;&nbsp;&nbsp;&nbsp;Ti odmah treba da se sporazumeš sa bratom Vukašinom,<sup>5</sup> pa da sve vaše snage grupišete najkasnije do 14 o.m. do 6 sati po podne na liniji Bočac — Sitnica.
<br>&nbsp;&nbsp;&nbsp;&nbsp;O ovome sam obavestio i brata Vukašina Marčetića.
<br>&nbsp;&nbsp;&nbsp;&nbsp;Za neizvršenje ovoga naređenja bićeš lično odgovoran.
<br>&nbsp;&nbsp;&nbsp;&nbsp;Napominjem da smo uspeli da opet sastavimo jednu četničku vojsku koja će brojati oko 5000 četnika koji su stavljeni u pokret i koji će moći da prodru svuda samo ako budu disciplinovani i slušali naređenja svojih komandanata.
<br>&nbsp;&nbsp;&nbsp;&nbsp;Što se tiče ispada Nikole Forkape i drugih koji su se oko njega kupili situacija se sređuje, jer svi ljudi koji su lakomisleno pošli za njim sada ga napuštaju i prilaze nama, jer su uvideli da ih je on bio poveo rđavim putem i da je njegovim nepromišljenim akcijama samo stradao nevini i goloruki srpski narod.6
<br>&nbsp;&nbsp;&nbsp;&nbsp;Sve stvari inače stoje vrlo dobro.
<br>&nbsp;&nbsp;&nbsp;&nbsp;Sa bratom majorom dolazi i brat Mitranović.
<br>&nbsp;&nbsp;&nbsp;&nbsp;Pozdravi brata Vukašina, Miću Azarića i svu ostalu braću, i saopstiti im da smo ovaj put mešeni da komuniste gonimo do kraja i da ih potpuno očistimo iz naših krajeva.
<br>&nbsp;&nbsp;&nbsp;&nbsp;S VEROM U BOGA ZA KRALJA I OTADŽBINU!
<br>&nbsp;&nbsp;&nbsp;&nbsp;KOMANDANT, R. Radić<sup>7</sup>
<br>&nbsp;&nbsp;&nbsp;&nbsp;M.P.<sup>8</sup>
<br>&nbsp;&nbsp;&nbsp;&nbsp;Dragi Jovo,
<br>&nbsp;&nbsp;&nbsp;&nbsp;U ovoj stvari učini sve što možeš. Pozdravi kuma Miću,<sup>9</sup> Vukašina, Vojina i sve ostale i reci da ih i ja sa svoje strane molim da postupe bratski i složno, pa da i ovaj put naša »Manjača« očuva svoj dobar glas — Ovo je akcija vrlo ozbiljna i u njoj su angažovane naše najveće snage. Ko bude klonuo duhom i izdao, snosiće odgovornost pred istorijom.
<br>&nbsp;&nbsp;&nbsp;&nbsp;Tebe i svu ostalu braću bratski pozdravlja
<br>&nbsp;&nbsp;&nbsp;&nbsp;Pozdrav
<br>&nbsp;&nbsp;&nbsp;&nbsp;Brana" Tvoj Sveta<sup>10</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<sup>1</sup><b class=medtxt> Original (pisan na mašini, latinicom, a poslednji pasus, olovkom,ćirilicom), u Arhivu VII, Ca, k. 204, reg. br. 15/8 (BH-V-9588).</b>
<br>&nbsp;&nbsp;&nbsp;&nbsp;<sup>2</sup><b class=medtxt> Odnosi se na puk »Manjača« u čijem se sastavu nalazio bataljon»Kralj Petar II« kojim je komandovao narednik Jovo Mišić (dok. br.27).</b>
<br>&nbsp;&nbsp;&nbsp;&nbsp;<sup>3</sup><b class=medtxt> Reč je o četnicima koji su prešli r. Bosnu 8. februara 1943, s ciljem dejstva u pravcu Prnjavora (vidi dok. br. 27).</b>
<br>&nbsp;&nbsp;&nbsp;&nbsp;<sup>4</sup><b class=medtxt> Reč je o jedinicama 1. proleterske divizije, koje su u sastavuGlavne operativne grupe, a po naređenju Vrhovnog štaba NOV i POJugoslavije, prešle u protivofanzivu u pravcu Hercegovine. (Vidi tomIV, knj. 10, dok. br. 83; Oslobodilački rat, knj. 1, str. 380).</b>
<br>&nbsp;&nbsp;&nbsp;&nbsp;<sup>5</sup><b class=medtxt> Marčetić.</b>
<br>&nbsp;&nbsp;&nbsp;&nbsp;<sup>6</sup><b class=medtxt> Vidi dok. br. 27 i 145.</b>
<br>&nbsp;&nbsp;&nbsp;&nbsp;<sup>7</sup><b class=medtxt> Rade.</b>
<br>&nbsp;&nbsp;&nbsp;&nbsp;<sup>8</sup><b class=medtxt> Okrugli pečat: »Glavni štab Bosanskih četničkih odreda«.' Azarić.</b>
<br>&nbsp;&nbsp;&nbsp;&nbsp;<sup>10</sup><b class=medtxt> Mitrović, komandant pozadine u četničkom odredu »Borja«.</b>
<br>&nbsp;&nbsp;&nbsp;&nbsp;<sup>11</sup><b class=medtxt>Lazičić Branislav (Branko Brana), advokat. Od 1. jula 1942. bioje šef propagande u Glavnom štabu Bosanskih četničkih odreda. (Kasnije Komanda zapadne Bosne).</b>
<br>&nbsp;&nbsp;&nbsp;&nbsp;</p><CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_31.htm"><b>Prethodni dokument</b></a></TD><TD><a href="4_14_2_33.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body></html>
