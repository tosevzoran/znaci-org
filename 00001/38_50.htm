<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_49.htm"><b>Prethodni dokument</b></a></TD>
<TD><a href="38_51.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:11.5pt;margin-right:.7pt;
margin-bottom:0mm;margin-left:0mm;margin-bottom:.0001pt;text-align:center;
background:white"><b><span lang="SR-CYR" style="mso-ansi-language:SR-CYR">ISTINA 
JE DRUGAČIJA</span><span lang="HR" style="mso-ansi-language:HR"><o:p>
</o:p>
</span></b></p>
<p class="MsoNormal" align="center" style="margin-top:11.5pt;margin-right:.7pt;
margin-bottom:0mm;margin-left:0mm;margin-bottom:.0001pt;text-align:center;
background:white"><span lang="HR" style="mso-ansi-language:HR">&nbsp;<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">U 
Vašem listu &quot;Glas javnosti&quot; u rubrici &quot;LJUDI I DOGAĐAJI&quot; u 
nastavcima u šest brojeva od 4. do 9. aprila, štampan je tekst sa naslovom 
&quot;ISTINA O KOMUNISTIČKIM ZLOČINIMA PROTIV RAVNOGORACA U ČAČKU I DANAS 
OBAVIJENA VELOM TAJNI&quot;.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Autoru 
tih napnsa Draganu Alempijeviću za sve ono što je napisao i obradio verovatno 
je bila podloga članak GORANA DAVIDOVI</span><span lang="HR" style="mso-ansi-language:HR">Ć</span><span lang="SR-CYR" style="mso-ansi-language:SR-CYR">A 
štampan u listu &quot;ČAČANSKI GLAS&quot; u rubrici &quot;REAGOVANJA&quot; od 
3. novembra 2000. godine.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Kako 
na &quot;Glas javnosti&quot;, ni &quot;Čačanski glas&quot; u napisima 
navedenih autora ne navedoše ni jedan makar valjan kakav dokument za svoje priče, 
koje hteli to oni ili ne, imaju nemerljivu težinu-htenjem da prekroje istoriju, 
proglašavajući žrtve zlikovcima, a zlikovce žrtvama.</span><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Istine 
radi, da navedemo i to da u članku, koji je pisao Goran Davidović u &quot;Čačanskom 
glasu&quot;, podnaslov je &quot;Komunistička strahovlada 1944-45 godine&quot; i 
da se taj period &quot;obrađuje&quot; u oba slučaja zaboravljajući namerno 
ili ne, da je ratno vreme, koje je predmet pisanja, počelo julskih dana 1941. 
godine i trajalo do maja 1945. godine.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Čačanski 
kraj, kako je popularno nazvan prostor na kome su za vreme Drugog svetskog rata 
delovali Čačanski partizanski odred &quot;Dr Dragiša Mišović&quot; i Drugi 
ravnogorski korpus pod komandom Predraga Rakovića, po mnogo čemu je 
karakterističan i na njemu se događalo mnogo toga što se nije nalazilo na 
drugim prostorima naše zemlje. I baš zbog toga i tragičnih posledica ocenama 
na ovim prostorima mora se prilaziti daleko ozbiljnije od autora navedenih 
napisa.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Čačanski 
kraj se ponosi tradicijom patriotskih slobodoljubivih naraštaja u svim 
vremenima savremene istorije, bilo da se radi o Prvom i Drugom srpskom ustanku, 
Prvom i Drugom balkanskom ratu, Prvom ili Drugom svetskom ratu. Sa dužnim poštovanjem 
treba reći da se sećamo herojskih podviga svih slobodara i stotina i hiljada 
drugih, i znanih i neznanih, koji zbog svog vaspitanja i dostojanstva nisu znali 
za uzmicanje pred bezumljima koja su im nametana, u čemu je najbrutalniji bio 
Drugi svetski rat.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Vaspitavana 
na tim tradicijama, mladost Čačanskog kraja, pre svih, naoružana 
slobodoumljem pošla je u borbu protiv do tada neviđenog zla, oblikovanog u fašističkoj 
ideologiji Nemačkog rajha. Zbirna želja svih njihovih nadanja su bila širenja 
dimenzija slobode, humanosti i ljubavi među ljudima i narodima, dostojanstvom i 
stvaralaštvom u interesu razvoja.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Lepotu 
tih nadanja i očekivanja, obeščašćavali su oni koji su sarađivali sa 
okupatorom. Taj ružni deo naše srpske istorije, začet je ideologijom koja je 
u amblemu imala MRTVAČKU GLAVU sa zlokobnim slovom Z (zaklati) postarao se 
Dragoljub Draža Mihailović, promoter organizacije RAVNOGORACA. Dugo će u pamćenju 
naroda ovoga kraja ostati monstruoznost mučenja i umiranja, po okrutnosti 
nezabeleženog zverstva podarenog svom narodu.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="HR" style="mso-ansi-language:HR">...<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">S 
obzirom da se na teritoriji Čačanskog kraja nalazi i Ravna Gora, to je i 
razvoj Narodnooslobodilačkog pokreta imao osobenosti koje se na drugim nisu 
događale. Naime, uporedo sa razvojem Partizanskog odreda, razvijao se i četnički 
pokret, oba sa naglaskom u to vreme kao antifašistički. Rukovodstvo Čačanskog 
partizanskog odreda &quot;Dr Dragiša Mišović&quot; činilo je sve da se 
ujedine ustaničke snage u borbi protiv okupatora. U smislu toga, pogotovu posle 
stvaranja slobodne teritorije, došlo je do deobe plena (četnicima su data dva 
topa i jedan tenk) i do stvaranja zajedničkih komandi mesta (u Čačku i 
Gornjem Milanovcu), do stvaranja narodnooslobodilačkih odboraa (novih organa 
vlasti) sa paritetnim brojem odbornika i, najzad do stvaranja zajedničke 
komande prilikom operacija za oslobađanje Kraljeva. To i takvo zajedništvo 
trajalo je do noći između 2. i 3. novembra 1941. godine kada su četničke 
jedinice na opkoljenom Kraljevu po naredbi sa Ravne Gore napustile položaje sa 
namerom da ovladaju Čačkom. Napominjemo, da je posle 1. oktobra, kada je 
oslobođen Čačak, u gradu postojala dvojna Komanda mesta i da je od 2. oktobra 
kapetan Bogdan Marjanović bio četnički komandant mesta, a Milenko Nikšić 
partizanski. Napominjemo, i to da je dok je trajalo zajedništvo na blokadi 
Kraljeva, bilo i zajedničkih borbi protiv Nemaca, da je iz Sirče (gde su bili 
četnički topovi) dejstvovao na aerodrom sa svojom baterijom poručnika Desimir 
Tomašević, koji je, tom prilikom, i teže ranjen i kasnije po oslobođenju 
imao status ratnog vojnog invalida sa pravima koja su po tom osnovu postojala. 
Takođe, u napadu Nemaca 15. oktobra poginuo je kapetan Jovan Bojović, 
komandant Jeličkog četničkog odreda. Posle povlačenja sa opkoljenog 
Kraljeva, četničke formacije do kraja rata na prostorima Čačanskog kraja 
nisu uputile nijedan metak na okupatorske snage.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Narod 
čačanskog kraja, shvatajući svu tragediju i pogubnost bratoubilačkog rata, učinio 
je da se taj sukob izbegne. U tom smislu, komanda Odreda pokušala je da 
pregovara, što nije uspelo, zatim ka četničkom štabu u vojnoj kasarni u Čačku 
pošla je 6. novembra povorka žena sa čuvenom parolom &quot;Mi majke, žene i 
sestre tražimo obustavu bratoubilačke borbe&quot;. Na povorku je otvorena 
paljba. Zatim, 12. novembra, žene Čačka štampaju proglas u kome se, između 
ostalog, kaže: &quot;Zaustavi ruku sina koja se okrenula protiv naroda i 
slobode&quot; Prezrite nove Brankoviće sa Ravne Gore...&quot; Najzad, 18. 
novemba na velikom zboru u Sokolskom domu u Čačku na kome su učestvovali 
predstavnici svih građanskih i političkih partija u Čačku (Milija Bojović, 
kafedžija - Demokratska stranka, Đoka Popović, pravnik - Zemljoradnička 
stranka, Žika Vujičić, trgovac - Narodna radikalna stranka, Miloš Popović, 
učitelj u penziji - Jugoslovenska narodna stranka) pored ostalog, usvojen je 
ovakav dokument. &quot;Narod hoće da odlučuje svojom sudbinom i da se njegove 
želje izvršavaju i zahteva:<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">- 
da se ujedine sve borbene patriotske snage u opštem ustanku protiv okupatora. 
Ovo jedinstvo mora da bude čvrsto, istinsko i iskreno, jer je krvlju zapečaćeno 
u borbi protiv okupatora,<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">- 
da štabovi i ustaničkih snaga okrenu odmah sve vojne odrede prema neprijatelju 
i na bazi zajedničke borbe i iskrene saradnje postave temelje za izgradnju 
prave narodne vojske, jedinstvene, oslobodilačke i slobodarske,<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">- 
da se na bazi pune slobode i demokratije organizuje privremena narodna vlast 
(narodnooslobodilački odbori) u opštinama i okrugu, i na oslobođenoj 
celokupnoj teritoriji uspostavi sud, omogući slobodna trgovina i pomaže 
narodna privreda.&quot;<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">U 
istom vremenu održan je čitav niz sastanaka između predstavnika Vr-hovnog štaba 
partizanskih odreda i Vrhovne četničke komacde sa Ravne Gore. Analizirani su 
sukobi, imenovani krivci, određivane demark;acione linije, no ništa od toga 
nije zaživelo. Ne treba imati mnogo mudrosti da bi se shvatilo da su svi ovi 
sastanci i određivanje komisija nisu imali rezultata, ako se ima u vidu da je 
Draža Mihailović u Divcima 13. i 14. novembra već imao razgovor sa nemačkim 
šefom Upravnog štaba, komandanta Srbije dr Georgom Kiselom. Tome se u prilog 
treba dodati i to da su već do tada četnici napravili niz zločina i da su već 
9. novembra u Slovcu predali Nemcima 350 partizanskih boraca koji su streljani 
na Krušiku u Valjevu 27. novembra 1941. godine, i da su, takoće u selu Brajićima 
streljali 17 partizanskih boraca.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Na 
tim sastancima izme</span><span lang="HR" style="mso-ansi-language:HR">đ</span><span lang="SR-CYR" style="mso-ansi-language:SR-CYR">u 
predstavnika Vrhovnog štaba NPOJ (partizanskih odreda Jugoslavije) i četničkog 
štaba Draže Mihailovića učestvovali su na strani partizana: Petar Stambolić, 
Koča Popović, Branko Polanec, Vladimir Dedijer, Dušan i Nebojša Jerković i 
Mišo Berberović, pravnik, a sa četničke strane: majori Mirko Lalatović, 
Zaharije Ostojić, Radoslav Đurić, zatim Hadson (kapetan - član engleske 
misije), Milorad Mitić, Vladan Labus i Radomir Jovanović, pravnik..<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Istovremeno 
sa početkom sukoba izmeću četnika i partizana, počela je i nemačka ofanziva 
na slobodnu teritoriju čačanskog kraja i to iz Kragujevca prema Gornjem 
Milanovcu i Kraljeva prema Čačku. Zahvaljujući tome i nekim drugim razlozima, 
krajem 1941. godine za Sandžak se od oko 3.500 boraca, Čačanskog NOP odreda 
&quot;Dr Dragiša Mišović&quot; povuklo samo 198 boraca koji su ušli u Čačanski 
bataljon Druge proleterske brigade, a ostali deo boraca je ili predao oružje 
rukovodstvu (Trnavski bataljon sa 500 boraca), ili nije mogao da se okupi posle 
kratkotrajnog odmora kod svojih kuća (Dragačevski bataljon), ili su pušteni 
kućama, jer se nije računalo na zločine koje će napraviti četničke 
formacije.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Pretešku 
sudbinu doživeli su borci Čačanskog partizanskog odreda &quot;Dr Dragiša Mišović&quot; 
posle Prve neprijateljske ofanzive decembarskih dana 1941. godine neshvatljivim 
brutalnim obračunom ravnogoraca sa njima. Nastupilo je vreme nezapamćenog 
terora, ubijanja, patnji i stradanja, ne samo boraca NOP odreda koji su se 
vratili kućama, već i drugih građana, žena i dece, i svih onih koji su na 
bilo koji način uzeli učešća u borbi, ili jednostavno nisu hteli da idu sa 
ravnogorcima, koji su već bili ozbiljno zakoračili u zločin i izdaju. Od tada 
pa do kraja rata, decembra 1944. godine, svu vlast na teritoriji čačanskog 
kraja imali su četnici ravnogorci.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Kada 
su počeli i sa kakvom su se brutalnošću obračunavali sa borcima i 
pristalicama NOP-a, najbolje govore njihova dokumeta. Tako komandant Jeličko-moravičkog 
četničkog odreda Miloje Mojsilović 1. decembra 1941. godine izdaje proglas 
narodu srezova trnavskog, dragačevskog, moravičkog, javorskog, po-žeškog i 
ariljskog, u kome se, izmeću ostalog kaže: &quot;Komuniste pokazujte i iste ne 
skrivajte, i svako ko ne bude ovo uradio, biće ubijen, a cela porodica biće 
uništena, a kuća zapaljena. Svaki onaj koji bude prikrivao komuniste ili 
njihovo oružje, biće zaklan. Ovo ne smatrajte šalom, već uzmite za ozbiljno, 
a vama je poznat naš strašni sud koji je nastupio posle više naših 
opomena&quot;.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Nešto 
kasnije, isti komandant, u ime štaba Jeličkog četničkog odreda &quot;Složna 
braća&quot; 3. decembra iz Trnave piše nemačkom komandantu u Čačku: 
&quot;Komandi nemačke oružane sile, molim pošaljite dva kamiona za prevoz 
zarobljenih komunista koje treba odmah streljati bez ikakvog izgovora, odnosno 
daljeg proveravanja&quot;.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Već 
11. decembra grupacija &quot;Složna braća&quot; (Miloje Mojsilović, Božo 
Javorac i Đura Smederevac) izdaje naredbu u kojoj se, pored ostalog, kaže: 
&quot;Pošto sam od predsednika Vlade i glavnokomandujućih nemačkih vlasti 
dobio sektor komandovanja, odnosno čišćenja od komunista u istim sektorima 
imam zavesti red i postaviti vlast sa svojom braćom Javorcem i Đurom 
Smederevcem i to u srezovima: trnavskom, dragačevskom, ariljskom, požeškom, 
moravičkom i žičkom. Da se u postavljanju vlasti ne može niko mešati, već 
samo mi dole potpisani, a svako drugo lice biće na licu mesta streljano bez 
ikakvog drugog suda. Po potrebi za članove prekog suda određujemo jednog od 
potpisanih, potpukovnik; Milisava Bojovića, Pera Lukačevića, Sredoja Brkića 
i Stanojla Plazinića. Se dište suda biće u Ivanjici i isti će zasedati svake 
nedelje u 8 časova u Sresko sali u Ivanjici&quot;.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Krajem 
decembra 1941. godine četnička Vrhovna komanda, umesto četničkih odreda, 
formira četničke brigade po teritorijalnom principu (brigada - četiri 
bataljona, bataljon - četiri čete, četa - četiri voda, vodeći računa da go 
tovo svako selo ima jedan vod). Komandanta brigade je postavljala četnička 
Vrhovna komanda, a ostali kadar komandant brigade. Za komandanta LJubićke 
brigade je postavljen poručnik Predrag Raković.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">U 
svom izveštaju Vrhovnom četničkom štabu za period decembar 1941 decembar 
1942. godine, pored ostalog, piše: Od decembra 1941. godine do aprila 1942. 
godine odred mi se stalno nalazio na terenu sreza L</span><span lang="HR" style="mso-ansi-language:HR">j</span><span lang="SR-CYR" style="mso-ansi-language:SR-CYR">ubićskog, 
jačina 400 ljudi pod oružjem. Na dan 1. marta primio sam komandu mesta u Čačku 
sa svojim odredom mada sam ilegalan. Srezom sam gospodario sa svojim odredom, a 
ponekad o vršili pretres i Nemci i dobrovoljci (ljotićevci). Preko Marisava 
Petrovića, komandant ljotićevaca za šire područje) uspeo sam da se upoznam 
sa nemačkim komandantom Frikeom (nemački komandant u Čačku)&quot;.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Krajem 
decembra 1942. godine, Vrhovna četnička komanda formira korpuse, tako su u čačanskom 
kraju formirani Prvi i Drugi ravnogorski korpus. Prvim je komandovao Zvonimir Vučković, 
a drugim Predrag Raković. Prvi korpus je pokrivao takovski i dragačevski srez, 
a drugi - trnavski, ljubićski i žič</span><span lang="HR" style="mso-ansi-language:
HR">k</span><span lang="SR-CYR" style="mso-ansi-language:SR-CYR">i srez.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Vrhovna 
četnička komanda 10. decembra šalje telegram komandant; Drugog korpusa, u 
kome se, pored ostalog, kaže: &quot;Javljaju mi da u srezu trnavskom ima 
komunista. Preduzmite najenergičnije njihovo uništenje bez milosti. Poručnik 
Ristović Mijuško (komandant Trnavske brigade) imao je dovoljno vreme na od 30. 
novembra 1941. godine kada je primio ovlašćenje za srez trnavski da komuniste 
sve do sada uništi jer mu je to prvi i najvažniji zadatak bio. Drugo ništa 
nije imao da radi više od godinu dana, pa ni to nije uradio. Saopštite mu i</span><span lang="SR-CYR"> 
</span><span lang="SR-CYR" style="mso-ansi-language:SR-CYR">kontrolišite ga u 
radu pa me povremeno izveštavajte o tome&quot;.</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Izveštavajući 
Vrhovnu četničku komandu o svom radu, komandant Drugog korpusa Predrag Raković 
25. decembra 1942. godine, pored ostalog, kaže &quot;Sa uspešnim napredovanjem 
Rusa na frontu, ovi naši izrodi srpstva, ovi naii trockisti, nešto su počeli 
da se muvaju, ali slabih izgleda i nada, imaju najma nji uspeh u ovom kraju: 
Svaki koji se osetio da nešto pokušava, zamrkne, ali ne osvane. Do sada sam ih 
priličan broj likvidirao. Poručniku Ristoviću sam naredio po Vašoj depeši 
da počne čišćenje i on je preduzeo zaista sve da ih sistematski 
utamanjuje&quot;.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">U 
izveštaju četničkoj Vrhovnoj komandi br. 67 od 3. marta 1943. godine 
komandant Drugog ravnogorskog korpusa Predrag Raković kaže: &quot;Drugog marta 
t.g. na Savincu (selo u opštini G. Milanovac) u jednoj šumi sastao sam se sa 
ne mačkim komandantom, potporučnikom Krigerom iz Gornjeg Milanovca, sastanak 
je izveden potpuno tajno. Na sastanak je od strane Nemaca došao potporučnik 
Kriger i njegov tumač, a sa naše strane bio sam ja i načelnik štaba potporučnik 
Lazarević. Tema razgovora .,e bilo isključivo uništavanje komnunističkih b<sub>a</sub>&quot; 
di na teritoriJi ko.,u obezbeđuje nemačka jedinica iz Gornjeg Milanovna<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Neki 
dan nakon ovog izveštaja, u selu Ostri (opština Čačak) 5 &quot; 1943. godine 
preko 400 četnika o</span><span lang="HR" style="mso-ansi-language:HR">p</span><span lang="SR-CYR" style="mso-ansi-language:SR-CYR">kolilo 
</span><span lang="HR" style="mso-ansi-language:
HR">j</span><span lang="SR-CYR" style="mso-ansi-language:SR-CYR">e 25 boraca </span><span lang="HR" style="mso-ansi-language:HR">(</span><span lang="SR-CYR" style="mso-ansi-language:SR-CYR">viš</span><span lang="HR" style="mso-ansi-language:
HR">e</span><span lang="SR-CYR" style="mso-ansi-language:SR-CYR"> ih ni</span><span lang="HR" style="mso-ansi-language:HR">j</span><span lang="SR-CYR" style="mso-ansi-language:SR-CYR">e 
ni</span><span lang="SR-CYR" style="mso-ansi-language:
HR"> </span><span lang="SR-CYR" style="mso-ansi-language:SR-CYR">bilo) čanskog 
NOP odreda, kojom prilikom je 14 </span><span lang="HR" style="mso-ansi-language:
HR">p</span><span lang="SR-CYR" style="mso-ansi-language:SR-CYR">artizana 
poginulo, a od 11 preži</span><span lang="HR" style="mso-ansi-language:HR">ve</span><span lang="SR-CYR" style="mso-ansi-language:SR-CYR">lih 
bila su tri ranjena. O tome Predrag Raković u izvešta</span><span lang="HR" style="mso-ansi-language:HR">ju</span><span lang="SR-CYR" style="mso-ansi-language:SR-CYR"> 
Vrhovnom š</span><span lang="HR" style="mso-ansi-language:HR">tabu ka</span><span lang="SR-CYR" style="mso-ansi-language:
SR-CYR">že: &quot;5. marta</span><span lang="HR" style="mso-ansi-language:HR"> 
moji </span><span lang="SR-CYR" style="mso-ansi-language:SR-CYR">ljudi su 
opkolili 25 komunista u selu Ostra u jednoj štali</span><span lang="HR" style="mso-ansi-language:HR">.</span><span lang="HR" style="mso-ansi-language:
SR-CYR"> </span><span lang="HR" style="mso-ansi-language:HR">Svi</span><span lang="SR-CYR" style="mso-ansi-language:SR-CYR"> 
ovi komunisti su u bekstvu od 1941. godine pod voćstvom </span><span lang="HR" style="mso-ansi-language:HR">inženjera 
Radiše Po</span><span lang="SR-CYR" style="mso-ansi-language:SR-CYR">štića 
(zamenika komandanta Odreda). u borbi koja je trajala tri sata ub</span><span lang="HR" style="mso-ansi-language:HR">ij</span><span lang="SR-CYR" style="mso-ansi-language:SR-CYR">eno 
</span>je<span lang="SR-CYR" style="mso-ansi-language:SR-CYR"> 14 komunista, među 
ko</span><span lang="HR" style="mso-ansi-language:HR">j</span><span lang="SR-CYR" style="mso-ansi-language:
SR-CYR">ima </span><span lang="HR" style="mso-ansi-language:HR">j</span><span lang="SR-CYR" style="mso-ansi-language:SR-CYR">e 
Radiša Poštić, nešto se izvuklo iz borbe</span><span lang="HR" style="mso-ansi-language:HR">, 
ali me</span><span lang="SR-CYR" style="mso-ansi-language:SR-CYR">đu pobeglim 
ima ranjenih&quot;.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="HR" style="mso-ansi-language:HR">Primivši 
</span><span lang="SR-CYR" style="mso-ansi-language:SR-CYR">ovaj izveštaj, 
major Mirko Lalatović, obaveštajni oficir Vrhovne četničke komande, 18. 
marta 1943. godine piše Predragu Rakovću: &quot;Komuniste moramo nemilosredno 
uništavati: Sada se tučemo sa njihovim snagama u oblasti Konjica (dolina 
Neretve). Vidim da ni Vi ne sedite skrštenih ruku. Tako i treba. Vaš skorašnji 
lov dobro je osakatio komuniuste. Preduzmite</span><span lang="HR" style="mso-ansi-language:HR"> 
još</span><span lang="HR" style="font-variant:small-caps;mso-ansi-language:SR-CYR"> 
</span><span lang="SR-CYR" style="mso-ansi-language:SR-CYR">sve za skidanje 
Mandića (Radenko Mandić, komandant Odreda) i njihove g</span><span lang="HR" style="mso-ansi-language:
HR">ru</span><span lang="SR-CYR" style="mso-ansi-language:SR-CYR">pe&quot;.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Strahovita 
zverstva su nastala nakon ovog pisma prema bivšim borcima i pristalicama NOP-a 
i svih koji se nisu mirili sa zločinima koje su činili ravnogorci</span><span lang="HR" style="mso-ansi-language:HR">.</span><span lang="SR-CYR" style="mso-ansi-language:
SR-CYR"> O tome na,bolje govore oni sami u svojim prepiskama Tako kapetan Živorad 
Katanić, komandant Trnavske četničke brigade, između ostalog izveštava 
Rakovića: &quot;Mo</span><span lang="HR" style="mso-ansi-language:HR">j</span><span lang="SR-CYR" style="mso-ansi-language:SR-CYR">e 
</span><span lang="HR" style="mso-ansi-language:HR">j</span><span lang="SR-CYR" style="mso-ansi-language:
SR-CYR">e mišljenje da bi trebalo imati mnogo više ljudstva da bi se ova banda 
očistila&quot;</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">U 
smislu toga i major Mirko Lalatović iz Vrhovne četničke komande piše 
Predragu Rakoviću 8. septembra 1943. godine: &quot;Treba da nastojite svim 
snagama da smakkete tog Mandića i njegovu družinu jer se nalaze na vrlo 
nezgodnom</span><span lang="SR-CYR" style="mso-ansi-language:HR"> </span><span lang="SR-CYR" style="mso-ansi-language:
SR-CYR">mestu</span><span lang="HR" style="mso-ansi-language:HR">&quot;.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Kako 
su zločini koje su Ravnogorci pravili, imali suprotan efekat od onoga koji su 
zamišljali i kako se partizanski pokret počeo širiti i na druga područja, 
Predrag Raković je 22. decembra 1943. godine u Adranima (opština Kraljevo) 
imao sastanak sa šefom Gestapo-a iz Kraljeva (ime se navodi u dokumentu), gde 
su se dogovorili o zajedničkim akcijama na terenu Drugog racnogorskog korpusa 
kome je pripadao i žički srez.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Početkom 
1944. godine Drugi ravnogorski korpus je mobilisao veliki broj ljudstva da bi 
sprečio prodor partizanskih jedinica dolinom Ibra i posle poraza koje je doživeo 
na Troglavu i Kaoni (mestu u Dragačevu). Predrag Raković je 21. 4.1944. godine 
izveštava Vrhovnu Komandu: &quot;Na dan 9. aprila ujutru, kada sam odstupao sa 
položaja i obavestio Kraljevo da sam razbijen, tek onda su se okupatori setili 
i poleteli prema Roćevićima (selo u opštini Kraljevo) u borbu protiv 
partizana. Kada sam ja još više izmakao od položaja i kada sam im rekao da 
nekoliko dana ne mogu učestvovati u borbi jer imam mnogo gubitaka, onda su oni 
poslali još jače snage prema partizanima u Dragačevu&quot;. (Gubici o kojima 
Raković govori nisu bili u mrtvima, već su borci u ogromnom broju dezertirali</span><span lang="HR" style="mso-ansi-language:HR">h</span><span lang="SR-CYR" style="mso-ansi-language:
SR-CYR">.)<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Kako</span><span lang="SR-CYR" style="mso-ansi-language:HR"> 
</span><span lang="SR-CYR" style="mso-ansi-language:
SR-CYR">je nakon nekog vremena Predrag Raković postavljen za komandanta Prvog i 
Drugog odnosno jurišnog korpusa, i pošto se ratno težište prenelo u dolinu 
Toplice, to Raković učestvuje sa svojim ljudstvom u tim akcijama U jednom izveštajuVrhovnoj 
komandi 24. jula 1944. godine on kaže: &quot;U L</span><span lang="HR" style="mso-ansi-language:HR">e</span><span lang="SR-CYR" style="mso-ansi-language:SR-CYR">banima 
se nalaze Nemci i oni kreću nama u susret. Zato strogo vodimo računa da ne dođe 
do borbe sa Nemcima. Trojkama i preko meštana hvatamo vezu sa njima kao i 
ugovorenim znacima: barjačićima, vatrama i signalnim mecima&quot;.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Kakav 
je ugled i podršku poslednje godine rata ravnogorski pokret imao u čačanskom 
kraju i u kakvu se brutalnost sunovratio, govori njihovo saopštenje od 25. 
avgusta 1944. godine, koja glasi: &quot;Zbog aktivne saradnje sa terorističkom 
grupom komunista, zbog organizovanja i širenja usmene i pismene propagande, 
protiv Jugoslovenske vojske u otadžbini, kao i zbog vrbovanja pripadnika ove 
vojske da se odmetnu i pristupe grupi komunističkih terorista, osuđeni su na 
smrt od strane prekog suda Drugog ravnogorskog korpusa. Slede imena osam 
zemljoradnika, jednog radnika i dve domaćice, od kojih je jedna imala devetoro 
dece. Navedeni su devetoro iz trnavskog i dvoje iz ljubićkog sreza. Oni nisu 
streljani kako se u saopštenju navodi, već zaklani. U saopštenju se dalje kaže: 
&quot;Skreće se pažnja stanovništvu da će se kazniti smrću svako lice koje 
bude sarađivalo sa terorističkom grupom komunista, ili radilo na ma koji drugi 
način protiv Jugoslovenske vojske u otadžbini. Iz kancelarije prekog suda </span>II<span lang="SR-CYR" style="mso-ansi-language:SR-CYR"> 
ravnogorskog korpusa&quot;.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Preveliku 
cenu slobodi platio je narod čačanskog kraja u NOB-i 1941-1945. godine. Živote 
je izgubilo 4.642 stanovnika ovog kraja. Za ovu priliku navodimo samo ono što 
su direktno ili indirektno uradili ravnogorci narodu svoga čačanskog kraja.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Tokom 
četvorogodišnjeg rata na razne načine usmrtili su </span><b><span lang="SR-CYR" style="font-size:14.0pt;
mso-bidi-font-size:12.0pt;mso-ansi-language:SR-CYR">702</span></b><span lang="SR-CYR" style="mso-ansi-language:SR-CYR"> 
svoja sugrađana, među kojima su neke bestijalno neshvatljivo mučili, tako da 
su smrću klanjem ž</span><span lang="HR" style="mso-ansi-language:HR">i</span><span lang="SR-CYR" style="mso-ansi-language:SR-CYR">vota 
lišili 209, od čega 61 ženu, trojicu su žive zakopali, a trojicu isekli 
sekirom. Streljali su 457 sugrađana, od čega je bilo 38 žena i dvoje dece. Od 
ukupno streljanih 340 je bilo ispod 30 godina starosti, a 71 od 50 do 80 godina 
starosti.</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Uhvatili 
su i predali Nemcima blizu </span><b><span lang="SR-CYR" style="font-size:14.0pt;mso-bidi-font-size:
12.0pt;mso-ansi-language:SR-CYR">1.000</span></b><span lang="SR-CYR" style="mso-ansi-language:SR-CYR"> 
građana, od čega su Nemci streljali </span><b><span lang="SR-CYR" style="font-size:14.0pt;mso-bidi-font-size:12.0pt;mso-ansi-language:
SR-CYR">497</span></b><span lang="SR-CYR" style="mso-ansi-language:SR-CYR">, među 
kojima je bilo 18 žena. Od ukupno onih koje su Nemci streljali 332 je bilo 
ispod 30 godina starosti.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Po 
njihovoj dokumentaciji, koju smo naveli, očito je bilo da su najpre satanisali 
one koji su hteli ubiti ili predati Nemcima, proglašavajući ih komunistima. Međutim, 
od blizu 5.000, odnosno 4.642 poginulo je samo 450 članova Komunističke 
partije (najveći broj njih je bio u Čačanskom bataljonu Druge proleterske ili 
je primljen u KP u završnim operacijama za oslobođenje). U svom orgijanju 
uspevali su da ugase domaća mnoga ognjišta, kao: Kaplarević Filipa iz Mršinaca, 
rođenog 1878. godine, jer su istog dana 28. avgusta 1943. godine, zaklali njega 
i njegove sinove Davida i Radomira, kao i Radomirovog najmlađeg sina Nenada. 
Najstarijeg Radomirovog sina preko logora na Banjici transportovali su za 
koncentracioni logor u Norvešku, gde je umro, i najzad srednjeg Radomirovog 
sina Desimira, studenta agronomnij</span><span lang="HR" style="mso-ansi-language:HR">e</span><span lang="SR-CYR" style="mso-ansi-language:SR-CYR">, 
ubili su 7. decembra 1941. godine u Mrsaću.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Zatrli 
su i kuću Mihaila Đurića, rođenog 1887. godine, učitelja, nosioca Albanske 
spomenice, jer su ga po dolasku iz zarobljeništva zaklali 23. februara 1943. 
godine, dok mu je sin umro od zadobijenih rana decembra 1942. godine, zatim kuću 
Gojka Paunovića iz Mojsinja, rođenog 1893. godine, kada su zajedno sa suprugom 
Sibinkom, rođenom 1898. streljali 22. marta 1943. godine da bi istoga dana 
njihovu kćer Daru isekli na komade.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Pošto 
je verovatan povod za. članke o kojima je reč &quot;ogroman&quot; broj 
streljanih i sahranjenih kod igrališta FK &quot;Borac&quot;, želimo da se zna 
da prilikom </span>k<span lang="SR-CYR" style="mso-ansi-language:SR-CYR">onačnog 
oslobo</span><span lang="HR" style="mso-ansi-language:HR">đ</span><span lang="SR-CYR" style="mso-ansi-language:SR-CYR">enja 
Čačka, zbog sprečavanja da se preko ovih prostora ka Sarajevu, povuče nemačka 
grupacija armija &quot;E&quot;, poginulo 539 boraca NOV, zatim 463 borca Crvene 
armije, da je ranjeno 1.532 borca NOV i da je nestalo 192 borca, da je, recimo, 
Gornji Milanovac pet puta prelazio iz ruku u ruke, da se ne zna koliki je broj 
poginulih nemačkih vojnika i da je sve to sahranjivano na ovim prostorima, a 
ponajviše (pogotovu Nemaca) u Gradskom parku u Čačku. To je trebalo da znaju 
autori napisa da nije zlonamere koja bi da žrtve proglasi zločincima i zločince 
žrtvama.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">U 
smislu toga je sa zlokobnim ciljem navedeno učešće Marka Mesića sa Prvom 
jugoslovenskom brigadom, no istina je da je ta brigada za kratko vreme kod 
Vidovskog tunela imala 135 poginulih, 342 ranjena i 80 nestalih boraca i da je 
odmah napustila ovaj kraj.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Tačno 
je da je komandant Drugog ravnogorskog korpusa Predrag Raković pokušao 
saradnju sa Crvenom armijom i da nije prihvatio uslov koji mu je postavljen da 
se operacije izvode pod zajedničkom komandom i da oni koji su okrvavili ruke 
treba da odgovaraju, te je nakon nekoliko akcija protiv Nemaca, krajem novembra 
1944. godine nestao i završio onako kako je on mislio da je najbolje.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Nepotrebno 
je polemisati o učešću nekih koji se pominju u napisima, jer, recimo 
Pantelija Vasović posle bekstva iz logora u Smeredrevskoj Palanci krajem leta 
1944, otišao je sa jedinicama JNA i u Čačak se vratio tek 1947. godine. Ključni 
svedok zbivanja koja su predmet pisanja Slavko Tomašević koji je ranije bio 
predmet manipulisanja, bio je kao vojnik JNA od 20. 10. 1944. do 15. 5. 1945. 
godine u jedinici van čačanskog kraja, što se vidi iz dokumenta koji se prilaže, 
a autorima i onih napisa i ranijih na ovu temu predlažemo da istraže broj 
streljanih u Čačku 1944. godine u svetlu brojki zločina koja su napravili od 
1941. do 1945. godine, jer podataka o tome ima i u Istorijskom arhivu u Čačku 
i u sudskim spisima kad im je suđeno, jer šta je trebalo uraditi onima koji su 
usmrtili toliko sunarodnika, a valjda njihova imena nisu zaboravili njihovi, 
koji i danas žive na ovim prostorima.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Na 
kraju ne možemo a da ne pitamo: KOME TO DANAS TREBA DA PRIVIJA LJUTU TRAVKU NA 
ŽIVU RANU koja je u istorijskom toku zarastala.<o:p>
</o:p>
</span></p>
<p class="MsoNormal" align="right" style="margin-top:10.3pt;margin-right:.5pt;
margin-bottom:0mm;margin-left:201.6pt;margin-bottom:.0001pt;text-align:right;
line-height:11.5pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">OKRUŽNI 
ODBOR SUBNORA-a MORAVIČKOG OKRUGA</span></p>
<span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">Predsednik Panelija Vasović</span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_49.htm"><b>Prethodni dokument</b></a></TD>
<TD><a href="38_51.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

