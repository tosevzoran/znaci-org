<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_21.htm"><b>Prethodni dokument</b></a></TD>
<TD><a href="31_23.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:11.0pt;mso-ansi-language:DE">KRENULI 
SMO NA BIHAĆ</span><span lang="DE" style="mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:12.0pt;line-height:91%"><span lang="DE" style="mso-ansi-language:DE">U 
jesen 1942. godine 3. bataljon 3. krajiške brigade držao je položaj na liniji 
sela: Ramići — Krasulje — G. Sanica. Naša 2. (krnjeuška) četa držala je 
položaj na Krasuljama. U to vreme sanička dolina bila je puna omladinskih 
radnih brigada koje su danju i noću žele već prezrelo žito da ne bi dospelo 
u ruke neprijatelja. Naš zadatak je bio da štitimo omladinu na ovim radovima.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Jednoga dana, krajem oktobra, od Paunovca i s. Ramića čula se pesma. Naši 
pogledi upereni su u tom pravcu. Saznajemo da stiže 4. krajiška brigada koja 
će nas smeniti na ovim položajima. </span><span lang="EN-GB">Svi slušamo 
pesmu koja se ori dolinom Sanice: &quot;Oj Katice preko Kamenice, a gde ti je 
Jovo kapetane&quot;. To pevaju u 4. brigadi, koja je formirana pretežno od 
boraca sa teritorije Grahova i Drvara, gde je ova pesma rado pevana, pa smo je 
posle prihvatili i mi u našoj brigadi.</span></p>
<p class="MsoNormal" style="line-height:91%"><span lang="EN-GB">Susret boraca 
ovih dveju krajiških brigada bio je veoma srdačan. Ovde su se sastali komšije, 
prijatelji, stari poznanici. Evocirane su uspomene iz dotadašnjih borbi. 
Raspitivali su se borci jedni kod drugih za svoje najbliže — rodbinu, 
poznanike, prijatelje. Komandiri su upoznavali jedan drugog sa zadatkom i 
ostalim što je vezano za prijem i predaju položaja. Preporučujemo borcima 4. 
brigade da nam dobro čuvaju omladinu, sa kojom smo stvorili prisno 
prijateljstvo, pa čak je poneko imao i devojku sa kojom se teško rastao.</span></p>
<p class="MsoNormal" style="line-height:91%"><span lang="EN-GB">Komandir 2. čete 
Kerkez Milan Ujak poziva komandire vodova i daje im zadatak da se borci spreme, 
jer sledi dugi marš. Kuvari nešto užurbanije rade nego obično. Održavaju se 
partijski i skojevski sastanci, na kojima se podvlači važnost čuvanja 
tajnosti našeg pokreta. Borci prave pretpostavke, koje bi sad mesto moglo biti 
cilj napada: Sanski Most, Bosanska Krupa ili neko drugo?</span></p>
<p class="MsoNormal" style="line-height:91%"><span lang="EN-GB">Čete su već 
zauzele svoja mesta u marševskoj koloni bataljona, putem iznad Sanice — Lušci 
Palanka — Krupska Jasenica. Uz put nailazimo na mnoge naše poznanike, 
prijatelje i rodbinu. Marš je naporan, ide se bez odmora, pretežno noću, kako 
bi se izbegli gubici od neprijateljske avijacije Kada se kolona približavala 
Bosanskoj Krupi, računali smo da će napad uslediti na nju. Međutim, kolona 
skreće ulevo i hvatamo se planine Grmeča gde je mnogim borcima ovog bataljona 
teren dobro poznat.</span></p>
<p class="MsoNormal" style="line-height:91%"><span lang="EN-GB">Kada je kolona 
izbila u dolinu Une više nije bilo zablude, a ni sumnje gde ćemo — pred nama 
je Bihać. Svi smo još ranije priželjkivali da napadnemo i oslobodimo Bihać, 
jer su borcima 2. (krnjeuške) čete dobro poznata zlikovačka dela ustaša koja 
su počinile nad nedužnim stanovništvom Bosanskog Petrovca, Vrtoča, Krnjeuša 
i drugih mesta Bosanske krajine. Prebacujemo se preko Une. Mnogi od boraca prvi 
put se sreću sa velikom rekom i njihovo držanje na skelama je dosta nesigurno, 
jer ih ima vrlo malo koji znaju da plivaju. Sa čela kolone prenosi se naređenje: 
&quot;Brže, brže! Bez razgovora i pušenja!&quot;</span></p>
<p class="MsoNormal" style="margin-top:1.0pt;line-height:91%"><span lang="EN-GB">3. 
bataljon je dobio zadatak da napadne pravcem Zavalje — s. Žegar. Marš se 
nastavlja severnim i severozapadnim padinama teško prolazne i šumom obrasle 
Plješevice. </span><span lang="DE" style="mso-ansi-language:DE">Usled 
nepoznavanja terena pokret je bio usporen. U neposrednoj blizini sela Zavalje 
kolona zastaje. Ovde nas mimoilazi 4. bataljon naše brigade, čiji su nam borci 
dobro poznati. Zaželeli smo im dobar uspeh kao i oni nama. Naš bataljon 
nastavlja pokret i spušta se prema selu Zavalje. Čete kreću svaka u svom 
pravcu, prema ranije dobijenom zadatku. Na putu gde se čete odvajaju stoji 
komesar bataljona Savo Trikić i upozorava na potrebu održavanja dobre veze, s 
obzirom na noć i pošumljenost terena.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Na našem desnom krilu je 1. krajiška brigada već vodila borbu, po kojoj 
zaključujemo da uspešno nastupa prema Bihaću. Kod naših boraca vlada veliko 
uzbuđenje, jer se plašimo da ne zakasnimo sa napadom. Grad Bihać je 
osvetljen, kao i selo Zavalje. Neprijatelj baca rakete, osmatra teren ispred 
svojih bunkera. Komandir 2. čete Kerkez Milan i komesar Kačar Petar su na čelu 
čete, sve do ispred neprijateljskih bunkera. Neprijatelj otvara vatru, a mi se 
još privlačimo na odstojanje ručnih bombi. Komesar Kačar sa ručnim bombama 
otvara prolaz četi. Njegov prodoran glas:<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">—Napred druga!&quot; — ulio nam je posebnu snagu da ga u stopu sledimo. 
Pored njega je Mićo Mandić, zatim puškomitraljezac Šulajić Pantelija i 
grupa odvažnijih boraca.<o:p>
</o:p>
</span></p>
<p class="MsoNormal" style="text-indent:15.0pt;line-height:91%"><span lang="DE" style="mso-ansi-language:DE">Tako 
je 2. četa, sastavljena od prekaljenih boraca sa dosta ratnog iskustva, stečenog 
u borbama na Ripču, Čađanci, Ključu i Sanici, odlučno krenula u nastupanje 
prema gradu i u potpunosti izvršila dobijeni zadatak. Kada je Bihać oslobođen, 
a neprijatelji naroda zaslužno kažnjeni naša četa je kao nagradu za 
postignuti uspeh u borbama za oslobođenje Bihaća ostala u zaštitnici komande 
grada.<o:p>
</o:p>
</span></p>
<p class="MsoNormal" style="text-indent:15.0pt;line-height:91%"><span lang="DE" style="mso-ansi-language:DE">U 
borbama za oslobođenje Bihaća četa je pretrpela znatne gubitke. Poginuli su: 
Mićo Jove Mandić; Atlagić Laze Pane, puškomitraljezac; Surla Rade Trivun; 
Radišić Nikole Boro i Ulagić Koje Nikola, dok su ranjeni: desetar Adamović 
Pane borac Novaković Jove Mićo.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Milan MRĐA</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_21.htm"><b>Prethodni dokument</b></a></TD>
<TD><a href="31_23.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

