<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_95.htm"><b>Prethodni dokument</b></a></TD>
<TD><a href="27_97.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading3" align="center" style="margin-bottom:0mm;margin-bottom:.0001pt;
text-align:center;line-height:normal;mso-pagination:widow-orphan lines-together;
page-break-after:avoid;background:transparent"><a name="bookmark91"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">PONOVO 
U BOSNI I DALMACIJ</span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">I</span></p>
<p class="Heading221" align="center" style="margin-top:0mm;margin-right:0mm;
margin-bottom:0mm;margin-left:83.0pt;margin-bottom:.0001pt;text-align:center;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark92"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="HeaderorfooterImpact">OŽILJAK KOJI SE NE 
VID</span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="HeaderorfooterImpact">I</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;line-height:
normal;background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;line-height:
normal;background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">U zoru izbismo pod najviši vrh Jahorine, 
ostavljajući iza sebe Metanac na Limu, Čelebić, Zlatni bor, Vučevo, Borovno, 
Bavan, Balinovac i Miljevinu, sada daleko od naših pogleda, ali neizbrisive u 
našim sjećanjima, jer u teškim borbama preko njih prokrčismo put i sve ih 
obilježismo humkama palih drugova.</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Tu, 
na širokoj zaravni Jahorine, opuštamo tijela i nerve, napete već dugo vrijeme 
kao tetive. Predajemo se slatkom odmoru oslobođeni misli na sljedeći trenutak, 
jer nekako osjećamo da se nalazimo u središtu velikog prostora koji je potpuno 
naš, i to ne za jedan trenutak već za duže vrijeme.</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Ali 
i ovoga puta, kako to u našem ratu najčešće biva, odmor je trajao samo do noći. 
Prekinut je baš u času kada je trebalo da počne.</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Prva 
proleterska marševala je prema željezničkoj pruzi i cesti Višegrad—Sarajevo. 
Sjutradan dobismo zapovijest da se u toku noći probijemo preko pruge i ceste 
kod željezničke stanice Renovica, a odatle da nastavimo pokret prema Glasincu. 
Uz put je trebalo da 2. crnogorski bataljon u Renovici ošteti, što je mogućno 
više, stanične instalacije.<o:p>
</o:p>
</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Zar 
opet proboj? Ko zna koliko će ih još biti, ali, vjerovatno, ne onakvih kroz 
kakve smo prošli! Ako se i upadne u slične, znali smo da izlaza ima. Oko toga 
su se, otprilike, kretali naši razgovori dok smo se po mraku primicali rijeci 
Prači. I s uvjerenjem svi^ boraca da je najteže prošlo, bataljon je lako 
pregazio plitku rijeku i približio se na nekoliko stotina metara pruzi i cesti. 
Uputismo 2. i 3. četu u napad, a 1. zadržasmo u rezervi. Tišina je. Računamo 
da naše susjedne jedinice još nijesu stigle do objekata koje će napasti. Ili, 
možda, nema neprijatelja pred nama? U ovu drugu pretpostavku malo 
vjerujemoUbrzo se začu neujednačeno brujanje motora. Spočetka jedva čujni 
zvuk bivao je sve jači, da bi se, najedanput, ugutiio u gustoj, krtkotrajnoj puščanoj 
i mitraljeskoj vatri. Teško je bilo procijeniti da li su posrijedi kamioni ili 
tenkovi, jer je zuka motora udarala u brda i odbijala se od njih, pa su se ti 
odjeci miješali i nosili dolinom kao protegnuto, hrapavo brujanje neodređenog 
početka i kraja.<o:p>
</o:p>
</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Mi 
u štabu pribojavali smo se tenkova, jer bi se naše dvije čete našle u vrlo 
nezgodnom položaju. One su se kretale ka cesti livadama golim kao dlan. 
Neizvjesnost je povećavala potpuna tišina koja zavlada poslije brzog 
iznenadnog prekida vatre.<o:p>
</o:p>
</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Uto 
stigoše kuriri 2. i 3. čete sa izvještajem da je cesta zaposjednuta i da su, 
izgleda, pristigli i tenkovi. Zbog toga se čete teško mogu probiti, pa 
komandiri traže savjet šta da rade. Na brzinu se posavjetovasmo u štabu 
bataljona i zaključismo da bismo pretrpjeli velike gubitke ako ostanemo pri 
odluci da na ovom mjestu vršimo proboj. Ravan teren i prisustvo tenkova 
primoravaju nas da done,semo odluku o povlačenju bataljona.</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Ubrzo 
smo prikupili sve čete. Jedan vod 2. čete, koji je išao na čelu kolone, ipak 
je uspio da pređe cestu.</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Trebalo 
je potražiti povoljnije mjesto za proboj. A gdje je ono i kako ga pronaći? To 
bi se u toku dana moglo najbolje ispitati, ali to čekanje bi trajalo odveć 
dugo i ko zna u kojem pravcu bi se stvari do iduće noći izmijenile.</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">U 
mislima se začinju razne kombinacije, ali ni jednom kijesam zadovoljan. Zapažamo 
da što god više odgovora tražimo i nastojimo da nađemo najbolji, 
neizvjesnost postaje sve veća i obuzima nas neodlučnost. Iznad svega tišti 
pomisao da naš bataljon prvi put odustaje od izvršenja zadataka koji mu je 
postavljen. Svi bataljoni će, sigurni smo, i to više nego ikad, izvršiti 
zadatke, a mi nećemo. Ostaćemo na Jahorini odsječeni od brigade.</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Raznim 
pretpostavkama ne vidimo kraja i uviđamo da takvo nagađanje ne vodi ničemu 
dobrom. Vraćamo bataljon natrag i krećemo se ka istom mjestu na kojem je 
trebalo i prvi put da se probijemo.<o:p>
</o:p>
</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Čitav 
bataljon u streljačkom stroju izbio je na cestu i prugu, koje pređosmo ne 
opalivši metka. Nigdje neprijatelja. Brzo smo prešli usku ravnicu kraj pruge i 
krenuli uz padine zaobljenih brda, čiji su se vrhovi jedva nazirali u mraku. Očekivali 
smo da ćemo negdje na kosama ispred nas naići na otpor, ali od neprijatelja ni 
traga. Čak ni na željezničkoj stanici nijesmo našli nikoga.<o:p>
</o:p>
</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Bilo 
nam je jasno da izveštaji komandira četa nijesu bili tačni, i koliko god sam 
bio zadovoljan što smo prugu i cestu preši bez borbe, uskiptjeh od ljutnje 
zbog postupka komandira.<o:p>
</o:p>
</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Zaustavismo 
bataljon da bismo ispitali slučaj. Ispostavi se da su se obje čete našle pred 
cestom i prugom u trenutku kada je iznenadno naišao oklopni voz i nekoliko 
kamiona. Čete su bile iznenađene kada je na njih otvorena vatra, pa su 
ustuknule nazad, bez jasne predstave o tome s kakvim neprijateljem su se srele.</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">— 
Da, — rekao sam — umalo ne pobjegosmo od neprijatelja koji sam bježi. Kako 
bismo pred štabom brigade pravdali postupak da smo odstupali ka Jahorini</span><span lang="SR-CYR" style="mso-fareast-language:SR-CYR">!<o:p>
</o:p>
</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Komandiri 
četa su u ovom slučaju očevidno podbacili u svojim procjenama. To nije moglo 
proći bez oštrih opomena i kritike.<o:p>
</o:p>
</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Pred 
prikupljenim bataljonom, u ljutnji i bez dovoljno razmišljanja, uputih oštre 
riječi i komandirima četa i borcima. Neodmjerenost mojih riječi izazva 
reagovanje među mnogim drugovima, jer shvatiše da im pripisujem kukavičluk, 
što mi nikako nije bila namjera. Na moje riječi pravili su upadice. Između 
ostalih, dobaci nešto i komandir 3. čete, Marko Katnić. Nijesam razumio šta 
je rekao, ali po tonu i po gestovima ruke shvatih da se ne slaže sa onim šta 
sam rekao. Uskiptjeh od ljutnje i, obraćajući mu se, rekoh:</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">— 
Tebe smatram najodgovornijim za podnošenje onako neosnovanog izvještaja i 
smjenjujem te sa dužnosti komandira čete.<o:p>
</o:p>
</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Ovim 
riječima završih i izdadoh naređenje za pokret bataljona ka Glasincu.<o:p>
</o:p>
</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Za 
vrijeme pokreta obuze me takva potištenost i nezadovoljstvo samim sobom da 
zaboravih na sve drugo. Nijesam osjećao radost pobjedonosnog završetka pete 
ofanzive, niti sam mislio o onome što je pred nama. Nijesam mogao naći 
opravdanja pred sobom za učinjeni postupak. Zašto sam onako govorio bataljonu? 
Ja ne znam ni šta sam sve rekao. Govorio sam, a ljudi su gunđali! Vjerovatno 
sam ih uvrijedio, i to bez razloga. U to više nijesam sumnjao — uvrijedio sam 
ljude, a dvostruko Marka Katnića. Sada sam bio sam sa sobom na čelu kolone 
bataljona i osjećao sam se kao krivac pred svim tim ljudima koji idu za mnom, a 
najviše zbog toga što je u meni raslo uvjerenje da sam svojim prenagljenim 
postupkom ranio drugarstvo bataljona. Strepio sam od pomisli da sam povrijedio 
ono zbog čega smo svi bili ponosni i srećni. O tom drugarstvu razgovarali smo 
čitav dan dok smo se odmarali na Jahorini. To nije bilo slučajno. Prošli smo 
od Lima do Jahorine kroz neprekidna četrdesetodnevna teška iskušenja i iz 
pete ofanzive izašli bez ijedne mrlje na našem boračkom liku. Ponosili smo se 
onim što smo ostavili iza sebe i bili zadovoljni onim ljudskim bogatstvima koja 
su nam ti teški trenuci donijeli.<o:p>
</o:p>
</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">U 
meni je bilo potpuno sazrelo uvjerenje da sam nanio nepravdu Marku. Nijesam 
mogao izdržati, pa sam svoje mišljenje saopštio drugovima u štabu bataljona. 
Oni su me smirivali ubjeđujući me da je moj postupak bio na mjestu. Njihove 
riječi za mene su bile samo pokrivanje žara pepelom. Nijesam u tim trenucima 
vidio drugog rješenja sem da idem iz bataljona u neku drugu jedinicu. Komesaru 
bataljona, Vladu, postavih to kao moj odlučni zahtjev. On se nije složio sa 
mnom. Ali ja sam bio uporan i stvar je došla do štaba brigade. U selu Sokolovićima 
održan je povodom toga sastanak svih rukovodilaca bataljona, kojem je 
prisustvovao i predstavnik brigade. Posmatrajući čitav događaj pred 
bataljonom, predstavnik brigade završi s tim da je moj postupak, u stvari, bio 
opravdan i odluka pravilna. Ali ni to me nije uvjerilo da su moja lična rasuđivanja 
o ovom slučaju bila nepravilna, ili da sam &quot;stvar suviše tragično 
shvatio&quot;, kako su mi neki od drugova govorili. S obrazloženjem 
predstavnika brigade u duši se nijesam složio, no to zadržah za sebe.<o:p>
</o:p>
</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Poslije 
ovoga bataljon je krenuo na nove zadatke. U nezadržljivom naletu naših 
jedinica oslobođeni su Han-Pijesak, Vlasenica i Zvornik. Približili smo se 
Tuzli. U svim ovim borbama učestvovao je i 2. bataljon i, kao i ranije, sve 
zadatke sa uspjehom izvršio. Raspoloženje i vedrina u bataljonu bili su kao i 
ranije. Jedino mi se, ponekad, činilo, posmatrajući Marka u prolazu, da je sa 
njegova lica nestao onaj njemu uvijek svojstveni laki osmijeh. U razgovoru s 
drugovima o Marku doznadoh da je, kao uvijek, među prvima u jurišu.<o:p>
</o:p>
</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Borbe 
i pobjede su se nizale, a dani lete i naporedno sa radostima i teškoćama 
zaborav počinje da briše onaj nemili događaj kod Renovice. U takvom raspoloženju, 
nekoliko mjeseci kasnije, dolazi naređenje da idem u drugu jedinicu. Toga dana 
bataljon je bio na okupu. Odmarali smo se. Zgodna prilika da se pozdravim s čitavim 
bataljonom. Razmišljajući šta d&amp; kažem na oproštaju, još jednom nađoh 
u sebi potvrdu da su moja osjećanja prema bataljonu samo najljepša. Pomislih 
da iz niza tih najljepših osjećanja izaberem ono što je najsvjetlije i da 
kroz to istaknem i primjere boraca, četa i cijelog bataljona, jer sam dosad, U 
tom pogledu, bio veoma škrt. Ali koga izabrati i koji primjer posebno istaći? 
Ima toga mnogo. Kako istaći pojedinca ili pojedinu četu kada je za sve naše 
uspjehe, naposljetku, zaslužan čitav bataljon? Zbog toga je najbolje svoja 
osjećanja iznijeti cijelom bataljonu i nikoga posebno ne izdvajati.<o:p>
</o:p>
</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Razmišljajući 
šta dalje da kažem, ne sjetih se ni jednog slučaja da mi je bilo ko, bilo u 
kojoj prilici, za cijelo vrijeme provedeno u bataljonu, učinio ma šta nažao. 
Vaspitavani smo u duhu iskrenosti i otvorenosti. Naučili smo da drug drugu kaže 
sve što misli i da se to shvati pravilno, sa našim drugarskim razumjevanjem.<o:p>
</o:p>
</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">A 
da li sam ja kome šta učinio nažao za ovo vrijeme? I pored toga što se slučaj 
kod Renovice već nekako zaboravio, on je ostao u meni kao ožiljak, koji niko 
ne vidi, ali ga ja, s vremena na vrijeme, jasno osjećam. Stalno sam bio pod 
utiskom da se sve ono, uz više takta s moje strane, moglo bolje svršiti, i da 
sam bez obzira na sve tadašnje okolnosti, ipak učinio nažao i bataljonu i 
Marku. Zbog toga odlučih da se izvinem bataljonu i Marku. Sa Markom ću, 
pomislih, i posebno razgovarati. Iskreno ću mu reći da je, između ostalog, 
jedan od osnovnih razloga onakvom mom postupku bio taj što sam smatrao da se 
borcu kao što je on nije smio desiti onakav propust. Nikada ga ranije nije 
izdao oštar vid, sluh i pokret spretna borca. Ako bude trebalo, istaći ću niz 
podviga njegovih i njegove čete, za koje zna čitav bataljon. Razložno ću mu 
predstaviti i druge okolnosti koje nijesam uzeo u obzir u onom trenutku.<o:p>
</o:p>
</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Uvjeren 
da je sve ono što ću reći iskreno i da će me svi shvatiti i razumjeti, izađoh 
pred bataljon. U izlaganju se zapetljah, jer mi pomisao na rastanak sa toliko 
dragim drugovima presječe tok misli, i ne izgovorih ni pola onoga što sam želeo 
da kažem. Ne pomenuh ni slučaj kod Renovice, ni Marka, već završih s molbom 
da mi se oprosti ako sam bilo kome što nažao učinio.<o:p>
</o:p>
</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">I 
poslije toga — čvrsti stisci ruku i mnogobrojni topli zagrljaji uz oči pune 
suza.<o:p>
</o:p>
</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Dvije 
i po godine kasnije srio sam Marka u oslobođenom Beogradu. Poslije kratkog, 
srdačnog razgovora on me pozva svojoj kući na ručak. Pristadoh i pomislih da 
ću bar tu priliku iskoristiti da porazgovaram s njim o slučaju kod Renovice. 
Poslije ručka ostadosmo u razgovoru sve do noći. Obnovismo mnoge uspomene iz 
ratnih dana, ali ni Marko, ni ja ne pomenusmo slučaj kod Renovice.<o:p>
</o:p>
</span></p>
<p class="Bodytext1" style="margin-top:0mm;margin-right:16.0pt;margin-bottom:
0mm;margin-left:22.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">I 
sada ponekad sretnem Marka i svaki naš susret je iskren i topao, ali o slučaju 
kod Renovice ne kažemo jedan drugome ni riječi.</span></p>
<p class="MsoNormal" align="right" style="text-align:right"><span style="font-size:9.0pt;mso-fareast-language:SR-CYR" class="Footnote3">Božo 
BOŽOVIĆ</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_95.htm"><b>Prethodni dokument</b></a></TD>
<TD><a href="27_97.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
