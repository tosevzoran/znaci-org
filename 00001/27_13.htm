<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_12.htm"><b>Prethodni dokument</b></a></TD>
<TD><a href="27_14.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading31" style="margin-top:0mm;margin-right:0mm;margin-bottom:0mm;
margin-left:65.0pt;margin-bottom:.0001pt;line-height:normal;mso-pagination:
widow-orphan lines-together;page-break-after:avoid;background:transparent" align="center"><b><a name="bookmark14"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Heading3Spacing2pt2">OKO 
KOTOR </span></a><span lang="SR-CYR" style="font-family: Times New Roman; mso-fareast-language: SR-CYR; mso-bookmark: bookmark14" class="Heading3Spacing3pt">VAROŠ</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Heading3Spacing3pt">A</span></b></p>
<p class="Bodytext31" align="left" style="margin-top:0mm;margin-right:0mm;
margin-bottom:0mm;margin-left:97.0pt;margin-bottom:.0001pt;text-align:left;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">DVOBOJ S TENKOVIMA</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Treći decembar 1942. Hladno je i vetar sve jače 
duva. Retka kiša, koja nas je ceo dan pratila, ovde se pretvara u snežne 
pahuljice, koje se odmah tope. Izbijamo na brdo bez većih teškoća.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sa Lipovca smo se 
javili našima raketom i paljenjem vatre. Ostavili smo jednu desetinu koja će 
povremeno upućivati patrole u pravcu Banje Luke, a ostatak čete se povukao u 
zavetrinu ispod brda. Tu pokušavamo da naložimo vatru od klekovih žbunova, 
ali nam to slabo polazi za rukom. U dolinama se spušta magla i počinje sumrak. 
Tiskamo se oko vatre, koja se s mukom razgoreva. Ljudi vade poslednje rezerve 
hrane koja im je preostala od doručka. Stiže kurir bataljona i donosi naređenje 
da ostavimo na vrhu desetinu, a da četa siđe u selo Babiće. Zamenjujemo 
desetinu na vrhu i silazimo trkom u selo. Dole se sprema večera.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Komandant zove u štab. 
Odlazimo Vukajlija i ja. Živan nam objašnjava zadatak: naši bataljoni će noćas 
napadati Kotor-Varoš. Mi treba da presečemo put ispod sela Babića, tamo gde 
on s rekom pravi veliki luk, i da onemogućimo povlačenje Nemcima iz Kotor-Varoša 
prema Banjoj Luci i eventualni dolazak pomoći.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Večeramo skoro po 
mraku i primamo po parče hleba i komad kuvanog mesa kao suvu hranu za sutrašnji 
dan. Iz Kotor-Varoša se s vermena da vreme čuje brujanje motora. Silazeći 
naniže, ka reci, srećemo jednog druga iz Rudarske čete koji nam kaže da su 
se uspešno prebacili preko Vrbanje i završili rušenje druma i pruge. Razmeštamo 
se u jarku kraj putića na obali. Navlačimo kamenice, od kojih pravimo zaklone. 
Hladno je, pa ljudi svaki čas iskaču iz rova i tapkaju oko njega.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Stigao je i Ljubez s 
topom. Laki protivkolac je slab za jače oklope, ali za manje tenkove i tankete 
je &quot;flit&quot;. Silazim s njima na livadu koja je stvorena nanosom. Još 
ima trave na njoj iako je decembar. Ljubez gleda, meri i traži pogodan položaj 
za svoj top. Pošto je otprilike odmerio najistureniju liniju, naređuje evojima 
da iskopaju po jedan rov sa obe strane ove linije, tako da iz rova može 
dejstvovati na put niz reku i obratno. Kopanje ide teško, jer je zemlja 
smrznuta. Municiju su istovarili u oba rova, a top spustili između rovova. 
Konje su odveli natrag irema selu, u zaklon. Ljubez sa svojima sklapa top i 
postavlja ga najpre u jedan, pa u drugi rov. Pošto su ovo nekoliko puta 
ponovili, Ljubez daje svojima voljno. Tobdžije prilaze našima da pripale. Priđosmo 
i nas dvojica, te poče razgovor. Naši drugovi ih diraju što su ostavili top 
bez ikoga, a oni odgovaraju:</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Pa sgurni smo pod 
vašom zaštitom.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Naši, opet, zapitkuju 
šta će biti ako mora da se beži pod tenkovskom vatrom, ko će da nosi cev, a 
ko branike? Orni za šalu, i oni uzvraćaju pitanjima. Predlažemo im da za 
svaki slučaj ipak vežemo top konopcem do našeg rova kako bismo ga mogli izvući 
u slučaju gužve.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Već se sasvim smrklo. 
Od Kotor-Varoša sada se čuje pojačano brujanje motora. Ljudi pokušavaju da 
po zvuku odrede koliko bi tenkova moglo biti. Svi smo nestrpljivi kao i uvek 
pred borbu. Osmatrači s vrha doviknuše da se vide svetlosti i naziru vozila. 
Ljubez i ja otrčasmo gore. Ugledasmo tri tenka, a za njima kolonu kamiona koji 
se kreću na velikom odstojanju. Jedva im se naziru maskirani farovi. Naređujemo 
osmatračima da se što bolje sakriju. Silazeći, dajem uputstvo borcima da se 
vatra ne otvara bez naređenja, a da nas oni odozgo obaveštavaju ako što neočekivano 
primete. Sišavši dole vidim Ljubeza kako žurno podešava top u donjem rovu, 
dok posluga prinosi municiju. Ljubez nišani kroz topovsku cev krajnju tačku 
koju vidi na putu odakle treba da se pojave. Pošto je podesio cev, naređuje 
ostalima da se zaklone, a on ostaje kraj topa, s nišandžijama.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Brujanje motora sve jače 
se čuje. Ljubez nervozno vadi granatu iz cevi i kontroliše još jedared. Pošto 
se uverio da je top učvršćen, ponovo ga puni i seda na ivicu rova. Nervozno 
uzima nišandžiji cigaretu iz usta i žurno vuče nekoliko dimova, pa je gasi. 
Namešta nešto u rovu čas levo, čas desno. Onda izlazi bauljajući iz rova i 
gleda ka krivini, zanoseći glavu ulevo.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Pojavljuje se prvi tenk 
na oko trista metara od nas. Za njim drugi, pa treći. Spustih se natrag i vičem 
Ljubezu da su već tu i da nema pešadije. On kleči i saginje se po dužini 
cevi. Ja se ponovo penjem do žbuna i osmatram čas tenkove, čas Ljubeza. 
Pojavi se i četvrto vozilo — samo na malo većem odstojanju. Ljubez napeto 
gleda. Okreće ručku i pomeri cev topa žurno ulevo. Onda kontroliše i hitro 
pali. Granata pogađa kupolu oklopa sa strane i uz eksploziju plamen suknu u 
stranu. Tenk zastaje, a Ljubez hitro stavlja drugu granatu i pali. Opet pogodak 
spreda, jer se tenk okrenuo pravo ka Ljubezu. Plamen suknu uvis. Kratka stanka, 
a onda učesta vatra iz tenkova po nama i preko nas. Na našu komandu, svi iz 
rova otvaraju vatru. Oni se neizmenično vraćaju unazad — jedan odstupa dok 
onaj iza njega otvara vatru. I tako redom. Ljubez je opalio još jednom, ali 
granata eksplodira iznad tenkova, koji se ubrzano povlače ka Kotor-Varošu. 
Odbili smo ih dosta brzo i radosni smo zbog ovog uspeha. Čestitamo Ljubezu, 
koji kaže:</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Pustio bih ga i bliže 
da ima kakav kamen, brale, da se zaklonim. Ali ovako...</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Zbilja, tukao je sa 
ledine, a dopustio je da tenkovi potpuno izbiju na mesto odakle su i oni mogli 
njega da vide i da ga tuku.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sad moramo da se 
okrenemo prema Banjoj Luci, jer će ovima u Kotor-Varošu sigurno otuda doći 
pomoć. Oko ponoći čuje se krupno brundanje motora od Banje Luke. Cela dolina 
odjekuje. Vidljivost je vrlo slaba. Izmaglica nad rekom pojačava oblačnost noći. 
Po zvuku bi se reklo da ide veći broj teških mašina. Uzbrzo se pojavljuje 
kolona od pet tenkova, sa zamračenim farovima. Jedva im naziremo senke preko 
reke. Ulaze u krivinu, ka okuci reke. Idu oprezno, polako, sa malim zastajanjem. 
Već su nam okrenuti bokom. Dogovorili smo se da ih pustimo sasvim u okuku, do 
prve prepreke, i tek kad čelni naiđe na nju, da top otvori vatru. Ljubez se 
toga doslovno pridržava. Tek što je čelni tenk stao, top je otvorio brzu 
paljbu, prvo po njemu, a zatim po ostalima. Mi smo takođe zapucali s teškim 
mitraljezima. Jedan tenk je oštećen, ostali su odgovorili žeetokom vatrom iz 
topova i mitraljeza, polako se izvlačeći. Izgleda da je jedan od njih bio 
prikopčao onog oštećenog. Tako nam se u mraku učinilo. Povukli su se ka 
Banjoj Luci.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Trema nas je sasvim 
napustila. Izleteli smo iz rovova, oduševljeno komentarišući među sobom. 
Pritrčali smo Ljubezu i ostalim tobdžijama. Čestitali smo im i odavali 
priznanje na hrabrosti i preciznoj paljbi. Oni su se, i sami oduševljeni 
uspehom, kočoperili pred nama. Ostali deo noći proveli smo u dremanju i prepričavanju.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextItalic">4. 
decembar.</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> U zoru stiže i štab bataljona. Kažu da je 
dobro. Naši su ušli u Kotor-Varoš, no Nemci su s tenkovima i kamionima izašli 
cestom i drže se u polju između nas i grada. Verovatno ćemo u toku dana 
dobiti pojačanje od brigade, ali zasad sami treba da držimo ovaj položaj. 
Posle kraćeg vremena odlaze. Obećaše da će nam poslati nešto za hranu. Celo 
jutro sneg sipi i topi se, te je tlo vlažno. Skoro ležimo u vodi, ali ne napuštamo 
položaje.</span><span lang="SR-CYR"> </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Kad 
je evanulo, oko 8 časova, začulo se opet brujanje motora od Banje J1uke. Mi 
smo se tako i nadali. Žurno se razmeštamo po rovu. Ljubez prenosi top u gornji 
rov jer je dan, pa se boji njihove precizne vatre. Ovog puta pojavila su se 
svega tri tenka, ali na velikom međusobnom rastojanju. Naređujem borcima da se 
dobro maskiraju i zaklone. Ostavljamo tobdžijama da vode ovaj dvoboj. Ljubez </span><span lang="SR-CYR" style="font-size:9.0pt;font-family:&quot;Times New Roman&quot;;
mso-fareast-language:SR-CYR" class="Bodytext9pt">ih</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
opet pušta u okuku, jer je i top dobro maskiran posečenim granjem. Kad je prvi 
zastao, protivkolac otvara brzu paljbu. Tenkovi su bili oprezniji i 
pokretljiviji. Odmah odgovaraju vatrom svojih topova i brzo se povlače nazad. 
Izgleda da je to prethodnica koja treba da utvrdi naše položaje.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ponovo se oduševljavamo 
uspehom, ali potajno strepimo od odsudne borbe. Očekujemo glavni napad. Za 
kopanje novog rova sada nema vremena, jer ne znamo kad će uslediti napad. Zato 
Ljubez pronalazi pogodno mesto iza jednog žbuna. Napred pravi pravu šumu od 
granja. Da slučajno naiđu tenkovi u isto vreme iz Kotor-Varoša i Banja Luke, 
zbrisali bi ga, jer prema jednima mora biti otkriven. Ali se ovi iz Kotor-Varoša 
ne usuđuju da krenu. Ne znamo o njima ništa.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Oko 11 časova osmatrači 
javljaju da se od Banje Luke primiče kolona. Brujanje motora je već zaglušujuće. 
Sa ivice rova nazirem ih. Ogromna kolona tenkova. Kreću se u velikom 
rastojanju. Brojim ih: prvi je ogroman, s dugačkim topom, verovatno tigar; za 
njim manji tenk, verovatno od 16 tona; pa onda opet tigar, pa dva manja — 
ukupno ih je sedam. Sasvim su blizu — do prvog nema ni 150 metara. Idu 
oprezno, na odstojanju, kupola okrenutih nama, zastajkujući i pucajući s 
vremena na vreme po drveću kraj reke, pa onda gore po strani i grebenu. Prvi 
tigar stiže na trideset metara od prokopa i zaustavlja se. Drugi takođe stadoše.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U tom času Ljubez se 
podiže, hitro nanišani kroz cev, povuče se natrag i opali. Dve eksplozije — 
paljenje i pogodak — gotovo se sliše u jednu. Plamen suknu nekoliko metara 
uvis, tenk ustuknu. Onda nasta paklena vatra iz svih tenkova po protivkolcu i po 
nama. Zabismo glave u rov. Ljubez, potpuno opružen na ledini iza branika topa, 
pokušava između rafala da se pridigne i da puca. I u tom stavu viče nešto 
dodavačima. Oni bez predaha dobacuju granate. Vatra iz tenkova ne prestaje. 
Ljubez pali granate jednu za drugom, ali ne pogađa, jer od mitraljeske vatre ne 
može da se pridigne i da precizno nanišani. Dvojica tobdžija pritrčaše, a 
tenkovska vatra se baš tog trenutka usredsredila na njih i na nas. Jedan od ove 
dvojice padezahvaćen rafalom. Drugi ee sruči iza topovskog branika. Ljubez i 
on počeše da vuku top natrag, da bi izbegli unakrsnu vatru. Mi otvorismo vatru 
plotunima, koje prihvati i 1. četa; ona sa strane otvori ubrzanu vatru duž 
celog puta. Ali mitraljezi iz tenkova ne daju nam glave da podignemo. Tenkovi za 
tren usporiše pucnjavu osim čelnoga. Nasta manevrisanje, okretanje i posle kraćeg 
vremena povlačenje, uz isto tako urnebesnu vatru. Čelni opali još jednu 
granatu, pa se i on okrenu i ode pod zaštitom vatre ostalih. Odahnusmo. Siđosmo 
kod topa i nađosmo Maslara, artiljerca, koji je nekada bio u našoj četi — 
sa raznesenim desnim ramenom i plućima. Ranjen je još jedan artiljerac, ali 
lakše. Bolničari odnose Maslara da ga sahrane. Ranjeni takođe idu sa njima. 
Borba je trajala oko petnaestak minuta. Gore, na vrhu, gotovo ispred samog sela, 
ranjen je jedan borac naše čete u kuk.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Oko 13 časova stiže 
ponovo Živan, a za njim i kuvari s hranom. Artiljerci jedu s nama. Živan nam 
ispriča da je 1. četa tukla kamione koji su išli za tenkovima, da je nanela 
gubitke pešadiji i da se cela nemačka kolona povukla. Nisu ni pokušali da 
krenu pešadijom na 1. četu.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Oko 14 časova ponovo 
se pojavljuju nemački tenkovi od Kotor-Varoša. Radovali smo se ovoj neusaglašenosti 
nemačkih napada. Kada su prišli blizu, top je otvorio vatru. Onda smo i mi 
pripucali. Uzvratili su tukući ceo greben. Mi smo im bili u mrtvom uglu. Ljubez 
je opalio nekoliko granata. Odmah su se povukli. Ostatak dana prošao je mirno. 
Noć smo proveli na položaju.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextItalic6">5. 
decembar.</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> Nemci nisu jutros pokušali prodor. Tome smo se 
iznenadili. Iz pravca Kotor-Varoša ne čuje se od sinoć ni pucnjava ni zujanje 
motora, a od Banje Luke još manje. Uznemireni smo i pitamo se šta to znači. 
Da nam ne spremaju kakvu klopku?</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Oko 10 časova stiže 
štab bataljona. Veseli su i imaju dobre vesti: Nemci iz Kotor-Varoša upalili 
su tenkove i kamione u selu Svinjarima i pobegli su šumom s druge strane reke i 
puta za Banju Luku. Bila su tri tenka i tri kamiona. Naši su ušli u grad. Cela 
kotorvaroška kotlina je oslobođena, jer su s Nemcima pobegli i četnici.</span></p>
<p class="Bodytext31" align="left" style="margin-top:0mm;margin-right:0mm;
margin-bottom:0mm;margin-left:77.0pt;margin-bottom:.0001pt;text-align:left;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext3">SREDOJE 
JE OSTAO PRI SVOME</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Jedne večeri decembra 
1942. prijavio se štabu bataljona Mladić Sredoje, iz sela Savića kod 
Kotor-Varoša. Krupan, visok, lepo građen, plašljiv, smušen i stidljiv, 
Sredoje je rano ostao bez roditelja i dotad živeo u kući s babom i stricem, 
kome su takođe pomrli žena i deca.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Pre rata je to bila 
velika zadruga od dve poveće porodice: Radomanove, koja je imala troje dece, i 
Markove, Sredojevog oca, koja je imala dvoje. Živeli su u velikoj kući na 
donjem kraju sela, odakle se prema Vrbanji spušta plodna dolina. Imali su malo 
zemlje, pa su uzeli zajam, ali su posle slabih godina propali. Kuća i imanje, 
su rasprodati. Naišla je i bolest, te je stoka prodavana za plaćanje lekara. 
Ostalo ih je 1934. godine samo troje. Preselili su se u kuću u kojoj sada 
stanuju, koja je nekad bila koliba na krčevini. Svi skupa sada poseduju ovaj kućerak 
ka kraju sela sa nešto okućnice s koje se ne mogu prehraniti, te je Sredoje, 
još od ranog detinjstva, čuvao svinje imućnijih seljaka i tako ostao nepismen 
do svoje devetnaeste godine. Stric Radoman, bivši ratnik Franje Josifa sa 
Pijave, propio se i bavio svim i svačim. Kad je trezan, nadniči po selu, a 
osnovno mu je zanimanje bilo klanje svinja. Tako je sastavljao kraj s krajem. 
Baba vodila kuću, imala glavnu reč, a sin i unuk slušali.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Prilikom stupanja u naše 
redove, Sredoja su doveli Radoman i baba. Porazgovarali smo s njima i počastili 
ih. Na rastanku mu je Radoman, kao stari vojnik, poželeo sreću, a baka kroz 
suze, pominjući boga, savetovala da se čuva. Sredoju je ovo opraštanje bilo 
neprijatno. Grubo je babu prekinuo i gotovo izgurao na vrata.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sredoje je, uostalom 
kao svaki novajlija, raspoređen za pomoćnika puškomitraljesca, da se od prvog 
trenutka nauči na nošenje tereta. U isto vreme, komesar je naredio da se 
opismeni. Otišli smo tada na spavanje, a sutradan krenuli ka Tesliću i 
Prnjavoru.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sredoje se brzo uklapao 
u jedinicu. Iz borbe u borbu bivao je sve bolji i hrabriji. Naučio je i da čita. 
Oslobodio se i postao govorljiviji. Sa svakim u četi je razgovarao. S početka 
iznosio je svoje misli dosta bojažljivo, govoreći: &quot;Ti si, valjda, učeniji 
i bolje to znaš&quot;.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Najviše ga je 
interesovalo da mu stariji borci pričaju o avionima i tenkovima, prema kojima 
je imao etrahopoštovanje.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Ne mereš mu, 
brate, ništa. On te može tući kako hoće i uvek u glavu — često je zaključivao.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">I kasnije, kada je 
postao oprobani borac, od tenka i aviona se žestoko plašio.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sredoje je s 
interesovanjem slušao i politička predavanja. Za sva pitanja komunizma, 
socijalizma i organizaCije društva, bataljona i čete, bratstva i jedinstva, 
ustaša i četnika, pravde i nepravde — uvek je nalazio primere iz svog sela i 
svog života. Međutim ti primeri su često protivrečili tumačenjima vodnih 
delegata i komesara. Priča on jednom ovakvu priču:</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Čuvam ja jednom na 
Uzlomcu svinje. Deljem jedan lepi štap. Svinje k'o svinje, ali i među njima 
ima organizacije i reda. Zna se ko je stariji. Ima jedan najjači vepar, pa oko 
njega nekoliko mlađih i jačih, posle dođu krmače i prasići. Ali se zna red 
— kad glavni vepar nešto kaže na svinjskom jeziku, svi slušaju i idu tamo 
kud on kaže. Čuvam ja, tako, te svinje, a ozdola iz sela čujem neko doziva: 
&quot;O Sredoje, jesi li tu?&quot; &quot;O Muhareme, jesi li ti? Hajde, 
hajde!&quot; To je bio moj prijatelj Muharem, koji je kao ja služio po 
&quot;turskim&quot; kućama. Ide ti moj Muharem, dok u jedan čas oni glavni 
vepar diže glavu, onjuši levo i desno, pa kad se stušti na Muharema — da ga 
pocepa. Ja potrgni onim štapom te udri, ne daj, jedva ga odbranih. . . Zasmrde 
mu balilukom — zaključuje Sredoje. — Svaki ti &quot;Turčin&quot; svojim 
vonjem zaudara i živinče to oseća. . .</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Pokušali smo da ga 
razuverimo, ali on ne popušta. Ostao je pri svome.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Posle izvesnog vremena 
Sredoje je jedne noći nestao iz čete. Izgleda da nije mogao da napusti svoja 
&quot;pravoslavna&quot; shvatanja.</span></p>
<p align="right"><span style="font-size:9.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-US;mso-fareast-language:
SR-CYR;mso-bidi-language:AR-SA" class="Bodytext3">Dušan KARIĆ</span><br>
<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_12.htm"><b>Prethodni dokument</b></a></TD>
<TD><a href="27_14.htm"><b>Slede&#263;i dokument</b></a></TD></TR></TABLE></CENTER> 

</TD></TR></TABLE>

</body></html>
