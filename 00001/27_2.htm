<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_1.htm"><b>Prethodni dokument</b></a></TD>
<TD><a href="27_3.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Bodytext1" align="center" style="margin-top:0mm;margin-right:0mm;
margin-bottom:73.45pt;margin-left:0mm;text-align:center;line-height:10.5pt;
mso-line-height-rule:exactly;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">IZVEŠTAJ 
POLITIČKOG KOMESARA O SITNICI</span></p>
<p class="Bodytext31" align="center" style="margin-top:0mm;margin-right:0mm;
margin-bottom:20.8pt;margin-left:1.0pt;text-align:center;line-height:10.45pt;
mso-line-height-rule:exactly;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">ŠTAB 
1. PROLETERSKE BRIGADE 1. PROLETERSKE DIVIZIJE 29. XI 1942.</span></p>
<p class="Bodytext31" align="center" style="text-align: center; background-repeat: repeat; background-attachment: scroll; line-height: 100%; margin-left: 0mm; margin-right: 0mm; margin-top: 0mm; background-position: transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">POLITIČKOM 
KOMESARU 1. PROLETERSKE UDARNE DIVIZIJE</span><a style="mso-footnote-id:ftn1" href="#_ftn1" name="_ftnref1" title><sup><span style="mso-special-character: footnote; mso-fareast-language: SR-CYR" lang="SR-CYR">[1]</span></sup></a></p>
<p class="Bodytext21" style="text-indent: 16.0pt; line-height: 100%; mso-line-height-rule: exactly; background-repeat: repeat; background-attachment: scroll; margin-left: 104.0pt; margin-right: 1.0pt; margin-top: 0mm; background-position: transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Napomena. 
Ovaj izveštaj je nepotpun, jer u njemu neće biti onih stvari o kojima je 
diskutovano na zajedničkom sastanku štaba divizije sa štabovima brigada.</span></p>
<p class="Bodytext31" style="text-indent: 21.0pt; line-height: 100%; mso-line-height-rule: exactly; background-repeat: repeat; background-attachment: scroll; margin-left: 1.0pt; margin-right: 1.0pt; margin-top: 0mm; background-position: transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Akcija 
od svih bataljona je izvedena tačno po predviđenom planu. Svi bataljoni su 
pokazali punu inicijativu, a saradnja među bataljonima je u ovoj akciji došla 
do potpunog izražaja, kao nikada dosad. Npr., 6. bataljon je relativno brzo 
likvidirao neprijatelja na svom sektoru i odmah, bez poziva, upućuje jednu četu 
u pomoć 2. bataljonu. Tamo je 6. bataljon i imao sve žrtve. Ili: „Sjajnim 
naletom i doslednim izvršavanjem zadatka 2. i 3. bataljona nama je posao bio 
veoma olakšan... Dolazi izveštaj, mnogo drugova iz 2. bataljona izginulo gore 
na džamiji. Bez sekunde oklevanja šalje se teški bacač i 4 puškomitraljeza 
u pomoć <span class="Bodytext3Spacing2pt">drugom..(iz</span> izveštaja 
politkoma 4. bataljoia). Ta saradnja se očitovala i na zajedničkoj 
konferenciji sa štabovima bataljona posle akcije. Svaki diskutant se prosto 
trudio da što više istakne borbu drugih, a primedbe drugima su upućivane vrlo 
obazrivo. Svi komandanti bataljona <span class="Bodytext3Italic6">i</span> 
komandiri četa pokazali su se potpuno dorasli svojoj funkciji. Tako su se 
poslednje promene u komandnom osoblju pokazale, prema ovoj akciji, pravilne. 
Sudeći po ovoj akciji, 3. bataljon će sa ovim rukovodstvom doći do punog izražaja.</span></p>
<p class="Bodytext31" style="text-indent: 21.0pt; line-height: 100%; mso-line-height-rule: exactly; background-repeat: repeat; background-attachment: scroll; margin-left: 1.0pt; margin-right: 1.0pt; margin-top: 0mm; background-position: transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Jedini 
ozbiljan nedostatak ove akcije su velike žrtve. Uzroci tolikim žrtvama, po mom 
mišljenju, jesu:</span></p>
<p class="Bodytext31" style="text-indent: 21.0pt; line-height: 100%; mso-line-height-rule: exactly; tab-stops: 33.75pt; background-repeat: repeat; background-attachment: scroll; margin-left: 1.0pt; margin-right: 1.0pt; margin-top: 0mm; background-position: transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">a) 
nepovoljan odnos snaga (skoro 1 :2 u korist neprijatelja, umesto obrnuto);</span></p>
<p class="Bodytext31" style="text-indent: 21.0pt; line-height: 100%; mso-line-height-rule: exactly; tab-stops: 33.75pt; background-repeat: repeat; background-attachment: scroll; margin-left: 1.0pt; margin-right: 1.0pt; margin-top: 0mm; background-position: transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">b) 
nedovoljna, nepotpuna, delimično i netačna obaveštenja o stanju 
neprijateljskih snaga;</span></p>
<p class="Bodytext31" style="text-indent: 21.0pt; line-height: 100%; mso-line-height-rule: exactly; tab-stops: 33.75pt; background-repeat: repeat; background-attachment: scroll; margin-left: 1.0pt; margin-right: 1.0pt; margin-top: 0mm; background-position: transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">v) 
jaka, dobro raspoređena i zamaskirana neprijateljska utvrđenja;</span></p>
<p class="Bodytext31" style="text-indent: 21.0pt; line-height: 100%; mso-line-height-rule: exactly; tab-stops: 32.8pt; background-repeat: repeat; background-attachment: scroll; margin-left: 1.0pt; margin-right: 0mm; margin-top: 0mm; background-position: transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">g) 
izvesni propusti rukovodilaca.</span></p>
<p class="Bodytext31" style="text-indent: 21.0pt; line-height: 100%; mso-line-height-rule: exactly; background-repeat: repeat; background-attachment: scroll; margin-left: 1.0pt; margin-right: 1.0pt; margin-top: 0mm; background-position: transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">U 
akciji su učestvovali 2, 3, 4. i 6. bataljon. Dobro su radili svi bataljoni. 
Naročito su se istakli 3. bataljon, koji je zbog ranijeg<br clear="all" style="page-break-before:
always">
početku (nagazio je iznenada na neprijatelja) bio na sebe navukao svu vatru 
neprijatelja, 2. bataljon, koji je imao najteži teren, i 6. bataljon.</span></p>
<p class="Bodytext31" style="text-indent: 21.0pt; line-height: 100%; mso-line-height-rule: exactly; background-repeat: repeat; background-attachment: scroll; margin-left: 2.0pt; margin-right: 2.0pt; margin-top: 0mm; background-position: transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext3Italic5">Po mom mišljenju, u 
brigadi je ovo bila naša najveća i najteža akcija.</span><span lang="SR-CYR" style="font-family:
&quot;Times New Roman&quot;;mso-fareast-language:SR-CYR"> Ovde su se i jedinice 
i pojedinci držali tako da su i najfantastičnije priče o 1. proleterskoj u 
ovoj akciji bile samo stvareost. Lična herojstva su tako masovna da ih čovek 
ne može sve ni nabrojati.</span></p>
<p class="Bodytext31" style="text-indent: 21.0pt; line-height: 100%; mso-line-height-rule: exactly; background-repeat: repeat; background-attachment: scroll; margin-left: 2.0pt; margin-right: 2.0pt; margin-top: 0mm; background-position: transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext3Italic5">Milan Raspopović,</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
zamkom 3. čete 2. bataljona, biv. aktivni narednik, član KPJ, koji je u Livnu 
odlikovan kao najbolji borac u bataljonu zlatnim satom od štaba brigade, 
poginuo je u ovom boju kao heroj. Osvojivši od neprijatelja mašingever, 
stavlja svoju pušku na leđa, penje se na zidine džamije gde su bili 
zabarikadirani Nemci i ustaše i odatle ih zasipa vatrom. Pao je mrtav, pogođen 
u stomak. Drug Raspopović je bio primer marljivosti, skromnosti, diocipline i 
hrabrosti. Čitav njegov bataljon ga predlaže za narodiog heroja. — Mi se slažemo 
sa tim predlogom.</span></p>
<p class="Bodytext31" style="text-indent: 21.0pt; line-height: 100%; mso-line-height-rule: exactly; background-repeat: repeat; background-attachment: scroll; margin-left: 2.0pt; margin-right: 2.0pt; margin-top: 0mm; background-position: transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext3Italic5">Olga Bešić,</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
sanitarka<span class="Bodytext3Italic5"> <span style="font-style:normal">2.</span></span> 
bataljona, kraj samog bunkera previja 6 ranjenika, dok iz njene rane teče mlaz 
krvi, a tek potom odlazi da se sama previja. — Uopšte, naše sanitarke u ovoj 
akciji su zadivljavale. O njihovom držanju se sada samo priča po brigadi.</span></p>
<p class="Bodytext31" style="text-indent: 21.0pt; line-height: 100%; mso-line-height-rule: exactly; background-repeat: repeat; background-attachment: scroll; margin-left: 2.0pt; margin-right: 2.0pt; margin-top: 0mm; background-position: transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext3Italic5">Milija Rašović,</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
borac 2, bataljona, uskače u bunker u kome su bili Nemci sa domobranima i 
nateruje domobrane da razoružavaju Nemce.</span></p>
<p class="Bodytext31" style="text-indent: 21.0pt; line-height: 100%; mso-line-height-rule: exactly; background-repeat: repeat; background-attachment: scroll; margin-left: 2.0pt; margin-right: 2.0pt; margin-top: 0mm; background-position: transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext3Italic5">Bajo Prelević,</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
mitraljezac 2. bataljona, nalazi se sa svojim bredom u prvoj borbenoj liniji. Međutim 
cilj je u neposrednoj blizini, bombaši jurišaju, sa postolja se ne može tući, 
a on neće da dangubi. Bajo podiže teški mitraljez sa postolja i iz stojećeg 
stava zasipa neprijatelja vatrom, od koje padaju 4 mrtva i 1 ranjeni 
neprijateljski vojnik.</span></p>
<p class="Bodytext31" style="text-indent: 21.0pt; line-height: 100%; mso-line-height-rule: exactly; background-repeat: repeat; background-attachment: scroll; margin-left: 2.0pt; margin-right: 2.0pt; margin-top: 0mm; background-position: transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext3Italic5">Dragan Simić,</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
komandir čete 3. bataljona, biv. aktivni potporučnik, poginuo je smrću heroja 
na ivici samog bunkera, u jurišu na čelu svoje čete.</span></p>
<p class="Bodytext31" style="text-indent: 21.0pt; line-height: 100%; mso-line-height-rule: exactly; background-repeat: repeat; background-attachment: scroll; margin-left: 2.0pt; margin-right: 2.0pt; margin-top: 0mm; background-position: transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext3Italic5">Steva Roglić,</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
zamenik politkoma čete 3. bataljona, pod kišom kuršuma sa nekoliko metara 
rastojanja baca bombe na bunker. Neprijatelj baca takođe na njega bombe, on ih 
vraća natrag. Posle borbe Roglić je predao 9 osigurača — ni u najtežem 
momentu nije zaboravio da za našu radionicu treba čuvati osigurače.</span></p>
<p class="Bodytext31" style="text-indent: 21.0pt; line-height: 100%; mso-line-height-rule: exactly; background-repeat: repeat; background-attachment: scroll; margin-left: 2.0pt; margin-right: 2.0pt; margin-top: 0mm; background-position: transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext3Italic5">Neđo Milić</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
je pred samu akciju postavljen za vodnika u Omladinskoj četi. Na samom početku 
borbe poginuo mu je komandir, on preuzima komandu čete i sigurno, bez 
kolebanja, njegova četa nadire na bunkere. Neđo je seljak od 18 godina, iz 
istočne Bosne.</span></p>
<p class="Bodytext31" style="text-indent: 21.0pt; line-height: 100%; mso-line-height-rule: exactly; background-repeat: repeat; background-attachment: scroll; margin-left: 2.0pt; margin-right: 2.0pt; margin-top: 0mm; background-position: transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext3Italic5">Dobrivoje Cekić,</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
borac 6. bataljona, hvata se ukoštac sa Nemcem, obara ga na zemlju i otima mu 
pušku.</span></p>
<p class="Bodytext31" style="text-indent: 21.0pt; line-height: 100%; mso-line-height-rule: exactly; background-repeat: repeat; background-attachment: scroll; margin-left: 2.0pt; margin-right: 2.0pt; margin-top: 0mm; background-position: transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext3Italic5">Milutin Tanasijević,</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
desetar 6. bataljona, skače na bunker, hvata za cev neprijateljskog puškomitraljeza 
i uzvikuje: „Stoj, Švabo, sunce ti tvoje!&quot;</span></p>
<p class="Bodytext31" style="text-indent: 21.0pt; line-height: 100%; mso-line-height-rule: exactly; background-repeat: repeat; background-attachment: scroll; margin-left: 2.0pt; margin-right: 2.0pt; margin-top: 0mm; background-position: transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext3Italic5">Bubalo,</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
zamenik politkoma čete 4. bataljona, rudar, hvata za prsa Nemca koji muca: 
„Ja unteroficir, ima špek!&quot; „Kakav špek, ja hoću tvoje oružje!&quot; 
— odgovara Bubalo.</span></p>
<p class="Bodytext31" align="left" style="line-height: 100%; mso-line-height-rule: exactly; background-repeat: repeat; background-attachment: scroll; margin-left: 78.0pt; margin-right: 0mm; margin-top: 0mm; background-position: transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Smrt 
fašizmu — sloboda narodu!</span></p>
<p class="MsoNormal" align="right" style="text-align:right"><span style="mso-fareast-language:
SR-CYR">Politkom brigade PLAVI</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-right:1.0pt;text-indent:21.0pt;background:
transparent"><a style="mso-footnote-id:ftn1" href="#_ftnref1" name="_ftn1" title><span style="mso-special-character: footnote; mso-fareast-language: SR-CYR" lang="SR-CYR">[1]</span></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
    Izveštaj političkog komesara 1. brigade Mijalka Todorovića Plavog 
    (Zbornik </span><span style="font-family:&quot;Times New Roman&quot;;mso-ansi-language:EN-US;mso-fareast-language:
SR-CYR">NOR-a </span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">IV/8, str. 200—203). — Prim. red.</span></p>
  </div>
</div>
<p>
<br>
<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_1.htm"><b>Prethodni dokument</b></a></TD>
<TD><a href="27_3.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
