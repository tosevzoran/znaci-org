<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 2</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 2</b><br> 

<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_3_46.htm"><b>Prethodni dokument</b></a></TD>
<TD><a href="4_12_3_48.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZABELEŠKA SA SASTANKA KOMANDANTA JUGOISTOKA I NEMAČKOG 
OPUNOMOĆENOG GENERALA U NDH OD 4. APRILA 1943. O VOJNO-POLITlČKOJ SITUACIJI I 
USAVRŠAVANJU OKUPACIONE UPRAVE U NDH[1]</strong></p>
<p align="center">RAZGOVOR</p>
<p align="center">sa gospodinom komandantom[2] od 4. aprila 1943.</p>
<p>1)&nbsp; &nbsp;Neophodnost jednog razgraničenja između nemačke i 
ita-lijanske interesne sfere.</p>
<p>Eventualno da granica između III zone i II zone bude nova demarkaciona 
linija.[3] Rejon Mostara?</p>
<p>2)&nbsp; Izvršna vlast na ćelom nemačkom okupacionom području.</p>
<p>Hrvatske.</p>
<p>S obzirom na neophodnost da se javna uprava na celom nemačkom okupacionom 
području stavi pod strožiji nadzor i da se na nju u velikoj meri utiče, 
preporučuje se proširenje „izvršne vlasti&quot; i na teritoriju severno od 
Save. Momenat stupanja na snagu ovog proširenja: uspostavljanje jedinstvene 
komandne jurisdikcije južno i severno od Save.</p>
<p>Sa prigovorima od strane hrvatske vlade treba računati u svakom slučaju. 
Zbog toga, pre donošenja ove odluke pribaviti saglasnost W. F. St. i AA.[4]</p>
<p>3)&nbsp; &nbsp;Organizacija komandovanja posle spajanja komandnih područja 
severno i južno od Save.</p>
<p>Jedinstvena komanda i pri njoj „pridodati general&quot;, koji će da 
rastereti komandujućeg generala po pitanjima obilazaka trupa i slično.</p>
<p>4)&nbsp; &nbsp;Stavljanje celokupnih hrvatskih oružanih snaga na ne-mačkoj 
okupacionoj teritoriji pod nemačku komandu. Oružane snage pod komandu 
komandujućeg generala; žandarmerija, policija i ES[5] pod komandu komandanta 
policije. Najtešnja saradnja između ova dva rukovodeća organa Široko korišćenje 
hrvatskog vojnog komandnog i upravnog; aparata, ali pod punom nemačkom 
odgovornošću.</p>
<p>5)&nbsp; &nbsp;Vraćanje II bat. 741. puka[6] od strane komandanta nemačkih 
trupa.</p>
<p>Neophodno je radi obezbeđenja Okučana nezamenljivim objektima WNO i Nove 
Gradiške velikim skladištima za snabdevanje, jer samo hrvatska posada nije 
dovoljna.</p>
<p>6)&nbsp; &nbsp;Iskorišćenje situacije severno od Save stvorene 
operacijom-„Braun&quot;.[7]</p>
<p>a.&nbsp; Zadržavanje regruta u 187. rez. diviziji moguće je do popune, da 
bi se moglo sprečiti okupljanje i organizovanje bandi.</p>
<p>b.&nbsp; Upućivanje jednog nemačkog bataljona u Srem da bi se sprečilo da 
se Fruška gora pretvori u jak oslonac neprijatelja. Obezbeđenje skladišta 
benzina u Vrdniku.</p>
<p>c.&nbsp; Preseljavanje folksdojčera u opustela srpska mesta duž: železničke 
pruge.</p>
<p>7)&nbsp; &nbsp;Poziv komunistima za predaju oružja nemačkim vojnim 
vlastima.</p>
<p>U naknadu za to garantovanje života i prebacivanje u logor za upućivanje u 
Rajh u svojstvu radnika. (U vezi s. ovim: predlog general-lajtnanta 
Braunera[8]).</p>
<p>8)&nbsp; &nbsp;Štab za obezbeđenje železnica reorganizovati u diviziju.. 
Uključiti 20 hrvatskih bataljona (14 ranijih i 6 novih) i 4 ustaške saobraćajne 
brigade. Pod komandom general-majora Rajherta.</p>
<p>9)&nbsp; &nbsp;Upotreba aviona</p>
<p>a.&nbsp; Neophodnost upotrebe za bacanje letaka u Slavoniji.. X vazduhoplovni 
korpus je zabranio ovu vrstu upotrebe; u slučaju da ta zabrana ostane na snazi, 
opunomoćenom generalu za tu svrhu pridati jedan stari avion, za vezu.</p>
<p>b.&nbsp; Pridavanje jedne „rode&quot; opunomoćenom generalu, ili uputstvo 
komandantu avijacije da na zahtev opunomoćenog generala dodeljuje jednu 
„rodu&quot;. Odgovornost za. tu upotrebu snosi opunomoćeni general.</p>
<p>10) Cenzura štampe u Hrvatskoj.</p>
<p>a.&nbsp; Komandant Jugoistoka je naredio da se „ustaša&quot; u javnim 
glasilima svih vrsta ne pominje.</p>
<p>Pitanje: način obezbeđenja uticaja na hrvatske dnevne listove ?</p>
<p>b.&nbsp; OKW želi da se uspostavi prethodna cenzura. Do sada je kontrolu štampe 
vršilo Nemačko poslanstvo putem naknadne cenzure. U hrvatskom Ministarstvu oružanih 
snaga, za sada ne postoji organ za cenzuru. Zahtev za uspostavljanje takvog 
organa postavljen je hrvatskom Generalštabu.</p>
<p>Politička cenzura ostavlja se i dalje u nadležnosti hrvatskog Ministarstva 
propagande. Postavlja se pitanje celis-hodnosti, jer politička obaveštenja 
imaju veliki značaj. Ispitati mogućnost proširenja prethodne cenzure i na 
politički sektor. Da je vrši Poslanstvo?[9]</p>
<p>11)&nbsp; &nbsp;Namera poglavnika da u cilju smirivanja zemlje na položaje 
podžupana postavlja i pravoslavne.</p>
<p>12)&nbsp; &nbsp;Dodeljivanje nemačkih ordena.</p>
<p>U osnovi, prema uputstvu AA, to treba da se vrši na predlog šefa misije 
(poslanika). U vezi s tim videti naređenje komandanta Jugoistoka od 24. 2. 
43.[10] Osetljivost Kašea!</p>
<p>13)&nbsp; &nbsp;Dodeljivanje [odlikovanja]EK[11] — Hrvatima.</p>
<p>14)&nbsp; &nbsp;Službene karakteristike pukovnika fon Funka.[12] Predlog da 
mu se dodeli [odlikovanje] KVK[13] I reda.</p>
<p>1Snimak dokumenta (pisanog na mašini) u AVII, NAV—T-501, r. 267, s. 
415—7. Na margini dokumenta rukom je dopisano nekoliko nečitljivih napomena.</p>
<p>2Odnosi se na komandanta Jugoistoka.</p>
<p>3O tome vidi knj. 1, dok. br. 1, 11, 15, 20, 27, 32, 44, 53, 54, 73 i 74, 
knj. 2, dok. br. 185.</p>
<p>4Auswartiges Amt (Ministarstvo spoljnih poslova Rajha).</p>
<p>5Einsatzstaffel (odredi za angažovanje ili neka vrsta operativnih jedinica 
koje su pripadale folksdojčerima na teritoriji NDH).</p>
<p>6Ovaj 741. pp je u sastavu 714. pd.</p>
<p>7Vidi dok. br. 52.</p>
<p>8Jozef (Josef Brauner fon Haydringen)</p>
<p>9Misli se na Nemačko poslanstvo u Zagrebu na čelu sa Zigfridom Kašeom.</p>
<p>10Tim dokumentom redakcija ne raspolaže.</p>
<p>11Eisernes Kreuz (gvozdeni krst)</p>
<p>12Valter (Walther Funck)</p>
<p>13Kriegsverdienstkreuz (krst za vojne zasluge)</p>
<p>
<br>
<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_3_46.htm"><b>Prethodni dokument</b></a></TD>
<TD><a href="4_12_3_48.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
