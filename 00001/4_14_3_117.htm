<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_116.htm"><b>Prethodni dokument</b></a></TD>
<TD><a href="4_14_3_118.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA 3. BRIGADE KORPUSA GORSKE GARDE 
OD 13. APRILA 1944. O BORBAMA PROTIV DELOVA KOSMAJSKOG NOP ODREDA KOD DRUGOVCA1</strong></p>
<p>ŠTAB 3 BRIGADE Grupe Korpusa Gorske Garde Nj. V. Kralja Petra II</p>
<p>Br. Službeno</p>
<p>13 aprila 1944 god.</p>
<p>Slobodne Srpske planine</p>
<p>Danas 13 ov. mes. u 12.30 časova dobiven je sledeći iz-veštaj kao dopuna 
današnjeg izveštaja:2</p>
<p>»Juče 12 ov.meseca vodila je borbu Grupa Podunavskih brigada sa komunistima 
i sa svim meštanima sela Drugovca.3 Meštani sela Drugovca primili su 300 pušaka 
od komunista i na svaku pušku 250—300 metaka. Poseli su selo tako da posle duže 
borbe grupa Podunavskih brigada ostupila je u pravcu s. Selevca. Poginulih i 
ranjenih sa nijedne strane nije bilo. — Jačina komunističke grupe oko 700 a 
među njima i 6 Rusa sa automatskim oruđima i pevaju Ruske pesme na Ruskom 
jeziku. U selo Malo Orašje stigli su Bugari u većoj masi a koliko brojno nezna 
se. — Oni su pošli radi čišćenja sreza Podunavskog od komunista.«</p>
<p>Na osnovu prednjeg potpisati je preduzeo sledeće:</p>
<p>Sa svojom brigadom posešće položaj sela Sepšin, Gornja Dubona, V. Krsna 
— zaseok Beluće. Uputio je kurira da uhvati vezu sa komandantom grupa 
Podunavskih brigada sa molbom da isti krene sa svojim grupama brigada u pravcu 
sela Drugovca u nameri da napadne komuniste a potpisati sa svojom brigadom krenuće 
preko Badljevice za Drugovac i izvršiti napad na iste.</p>
<p>Ovaj plan predviđen je za 14. ov. mes. u jutru oko 6</p>
<p>Moli komandanta za naređenje da se sa jednom brigadom iz sastava Grupe 
Korpusa Gorske Garde Nj. V. Kralja Petra II pođe za srez Podunavski u pravcu 
preko Kusadka — Se-levac — Drugovac kao i ostala sela Podunavskog sreza u 
cilju da se što pre spreči komunistička namera. U slučaju da se ne krene u 
navedeni srez ova je brigada ugrožena od istog i veruje se da će biti što pre 
napadnuta. Potpisati sa svojim ljudima u stanju je da drži svoj srez ali da pođe 
u Podunavski srez da čisti sela od komunista i da čuva svoj srez neće biti u 
mogućnosti. — U slučaju da moram poći u srez Podunavski verujem da će 
komunisti ubaciti svoje trojke u ovaj srez i vršiti nasilje odnosno teror nad 
našim ljudima.</p>
<p>Dostavljeno:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>K-tu Grupe Korpusa Gog. Garde&nbsp;K-tu Kosmajskog korpusa Prvom pomoćniku 
K-ta Garde.5&nbsp; &nbsp;</p>
<p>Komandant potporučnik, A. J.4</p>
<p>&nbsp;</p>
<p>1&nbsp; Kopija originala (pisanog na mašini, ćirilicom) u Arhivu VII, Ča, 
k. 29, reg. br. 48/1 (S-V-1509).</p>
<p>2&nbsp; Takav izveštaj Redakcija nije pronašla.</p>
<p>3&nbsp; Borba je vođena, verovatno, protiv delova Kosmajskog NOP odreda, jer 
je jedna četa odreda 10. aprila u s. Drugovcu napala četnike i nanela im 
gubitke od 2 mrtva i 14 ranjenih (tom I, knj. 20, dok. br. 147).</p>
<p>4&nbsp; Arsenije Jovanović.</p>
<p>5&nbsp; Odnosi se na Milana Medica.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_116.htm"><b>Prethodni dokument</b></a></TD>
<TD><a href="4_14_3_118.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
