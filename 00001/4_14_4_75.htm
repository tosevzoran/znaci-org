<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_74.htm"><b>Prethodni dokument</b></a></TD>
<TD><a href="4_14_4_76.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>DIREKTIVA ŠTABA 4. GRUPE JURIŠNIH KORPUSA OD 23. 
SEPTEMBRA 1944. KOMANDANTIMA KOLONA ZA NAPAD NA 12. UDARNI KORPUS NOVJ NA 
PROSTORIJI VALJEVO — KRUPANJ1</strong></p>
<p align="center">VALJEVSKI KORPUS2</p>
<p align="center">NAPOMENA.3</p>
<p>U toku noći puna opreza. Ima podataka da partizani spremaju napad. Sutra 
(24.) do 8 časova stićićeš sa korpusom u Draginac</p>
<p>Neško</p>
<p align="center">DIREKTIVA</p>
<p align="center">Br. 8 za 23 septembar 1944. godine.</p>
<p>Prvi proleterski korpus sastavljen od najboljih i najnaoru-žanijih Titovih 
udarnih jedinica sa ukupnom jačinom do 6000 boraca formiranih u prvu, šestu i 
verovatno 37 diviziju, pošto je zauzeo Valjevo skrenuo je prema istoku sa težnjom 
da se naslonom na planinu Maljen i Suvobor dočepa centralne Sumadije i odatle 
napadne Beograd. Glavnina ovoga korpusa nalazi se na desnoj obali Kolubare u 
prostoru Valjevo — Mionica — Orlo-vac — Ljig, dok su prednji delovi već 
prodrli u oblast Buku-lje, kuda sa juga u pomoć ovom korpusu nadire peta crvena 
divizija. Zbog prisustva nemačkih snaga pred njima komunisti su izabrali duži 
put za Beograd — preko planinskog venca Rudnik — Bukulja — Kosmaj, te je 
ravničasti prostor na levoj obali reke Kolubare potpuno čist od neprijatelja.4</p>
<p>Dvanaesti partizanski korpus sastavljen od jedanaeste Krajiške, i 16 i 36 
Vojvođanske divizije ima zadatak da na otseku oko Sapca pređe Savu i dočepa 
se Srema. U izvršenju ovoga zadatka radi potpune bezbednosti marša kroz ravne 
krajeve partizani su koncentrisali svoje snage sa glavninom oko Krup-nja i Gučeva, 
sa verovatnom namerom da zauzimanjem Loznice i Koviljače, obezbede svoj levi 
bok u slučaju da im uspe da pođu prema Sapcu — odnosno da uzimanjem ova dva 
mesta stvore mostobran, preko koga bi mogli izvlačiti svoje jedinice u Bosnu za 
slučaj da na to budu primorani.5</p>
<p>Čitav Titov pohod na Srbiju došao je preuranjeno i u naj-skorijim danima 
njegove trupe će biti prinuđene da se krenu nazad u kom slučaju treba na 
planinskom grebenu Maljen — Povlen — Medvednik očekivati ogorčen otpor, 
jer Tito zna da je izgubio poslednju bitku ako ovoga puta bude primoran da 
napusti Srbiju. Zato se nameće kao prvi preduslov potpune po-bede da se mi dočepamo 
planinskog grebena Gučeva, Boranje i Jagodnje, a preko njih dalje Medvednika.6</p>
<p>Protivu crvenih koji su prodrli u Srbiju preduzete su sle-deće mere: oklopne 
nemačke snage zatvaraju otsek Ub — La-zarevac i sprečavaju prodor komunista 
na sever i severoistok. Napadna grupa nemačkih snaga sastavljena od oko 7 
bataljona sa pravca Mladenovac — Aranđelovac — Topola — Rudnik. Ovaj 
napad već je otpočeo i sa ovoga otseka Nemci nadiru opštim pravcem Lazarevac 
- Valjevo. Pored ovih snaga jedna ne-mačka divizija koja je 22. u mrak izbila 
čelom u Čačak, prikuplja se oko Gornjeg Milanovca, i otpočinje napad u 
pravcu Ljiga i Valjeva.7</p>
<p>Prema dvanaestom korpusu angažovane su snage četvrte grupe jurišnih 
korpusa i to: treći jurišni korpus sa jačinom oko 3000, drugi jurišni korpus 
sa jačinom oko 1500 i Valjevski korpus sa jačinom oko 1000. Ove snage su ojačane 
trećim dobrovoljačkim pukom i teškim oružjem nemačkih jedinica i to: dva 
poljska topa, tri protivoklopna topa i osam bacača 81 mm. Pored ovih trupa 
levom obalom Drine su trupe majora Leke,8 čiji je zadatak da prema našem 
nadiranju blokira Drinu.</p>
<p>Obzirom na sve preduzete mere partizani iz sastava dvanaestog korpusa prema 
kome smo mi angažovani mogu uraditi sledeće:</p>
<p>1.&nbsp; — pod pritiskom naših snaga mogu pokušati da daju ogorčen otpor 
angažujući sve snage da zadrže Gučevo. U ovom slučaju desna napadna kolona 
koja napada preko Gučeva vatrom teškog oružja postaraće se da na svaki način 
slomi otpor partizana i ovlada ovom gredom, a leva napadna kolona će 
in-tervenisati bočnim udarom sa svoga pravca dejstva da bi olakšala nadiranje 
desnoj koloni čiji uspeh je presudan.</p>
<p>2.&nbsp; — partizani osećajući naš pritisak sa Gučeva mogu do-neti 
odluku da sa jačim snagama napadnu na levu kolonu i probiju se prema Geru. U 
ovom slučaju leva kolona mora po sva-ku cenu zadržati neprijatelja dotle dok 
se ne oseti bočno dej-stvo desne kolone, koja treba da brzim nadiranjem sa Gučeva 
ka Boranji onemogući ovaj manevar crvenih.</p>
<p>3.&nbsp; — partizani mogu da se odluče na povlačenje u pravcu Medvednika 
a da pred nama ostave jak zaštitnički otpor koristeći pogodnost terena zato. 
U ovom slučaju obe kolone produ-žavaju najenergičnije nadiranje određenim 
pravcem starajući se da vatrom teškog oružja lome otpor neprijateljskih zaštitnica, 
kako bi brzo doprli do glavnine, kojoj ne treba dozvoliti da se u redu povlači 
i stavlja neprekidnu odbranu po dubini.</p>
<p>4.&nbsp; — Partizani se mogu odlučiti da delom snaga prime borbu sa nama, 
a da se sa ostatkom snaga prebacuju preko Drine. U ovom slučaju nadiranje desne 
kolone je presudno, koja se mora stalno starati da jakim desnim krilom odbacuje 
neprijatelja više prema severu. A u slučaju primećenog neprijateljskog povlačenja 
prema Drini energičnim napadom u vezi sa Lekinim trupama desna kolona će se 
svakako postarati da se neprijatelj na Drini uništi.</p>
<p>Od svih ovih rešenja najverovatnije da će neprijatelj pokušati da se izvlači 
prema Medvedniku na šta će ga naterati i situacija kod prvog proleterskog 
korpusa koga već napadaju jake snage. Zato naše trupe i moraju uložiti 
krajnje naprezanje da se maksimalnom brzinom prodire u pravcu Medvednika, čije 
posedanje bi nam dalo ogromno preimućstvo ne samo u tu-čenju XII korpusa, već 
i u sačekivanju delova prvoga korpusa, čiji jedini mogući pravac izvlačenja 
je preko Debelog Brda, Mravinca i Bukova.</p>
<p>Za postignuće postavljenoga cilja naše trupe preći će u napad 24 
septembra u 9 časova po sledećem:</p>
<p>1.&nbsp; — Desna kolona sastavljena od trećeg jurišnog korpusa i Lekine 
brigade, pod komandom kapetana Voje Tufegdžića, i trećeg dobrovoljačkog puka 
(bez jednog bataljona) koji je ojačan sa dva poljska topa polazi u napad 24 
septembra u 9 časova po novom vremenu sa polaznog položaja Koviljača — 
Loznica</p>
<p>—&nbsp;selo Klupci pravcem: Koviljača — Crni Vrh, Loznica — Crni Vrh i 
pravcem Klupci — mala Bobija — Crnim Vrhom, a potom produži najbrže 
nadiranje preko Kruščika (728) — Ku-lište (700) — Mamutovac (501) — 
Cerje (612) — Beleg (692). Ova kolona će se postarati da na svaki način do 
mraka 24 septembra ovlada položajem: Beleg (692) — Kostajnik (747).9</p>
<p>2.&nbsp; — Leva kolona sastavljena od drugog jurišnog korpusa pod komandom 
kapetana Kalabića10 i ojačana nemačkim teškim oružjem (tri protivoklopna 
topa i osam bacača 81 mm.) polazi u napad 24 septembra u 9 časova od Draginca 
pravcem Mali Gralac — Kamenik — selo Krivaj ci — k. 318 — Miškovac 
(480)</p>
<p>—&nbsp;Logor (443) — Razbojište (409) — zaseok Grbici — vis 
Mija-kovac (610) sa zadatkom da do mraka 24 septembra ovlada položajem 
Mijakovac (610) — k. 498 — Golovo (464).</p>
<p>Dalje nadiranje u koliko ne bi bilo bitne promene u situaciji treba produžiti 
po sledećem:</p>
<p>— 25 septembra desna kolona prodire pravcem Turski Grob — Crni Vrh (881) 
— Duga njiva (842) — Košutnja stopa(940) — Mačkov Kamen (928) sa 
zadatkom da ovoga dana do mraka ovlada položajem Mačkov kamen.</p>
<p>— leva kolona 25 septembra ostaje na položaju severno od Krupnja, kao bočna 
zaštita desne kolone napadajući po potrebi u pravcu levoga krila ove kolone.</p>
<p>Sa dostignućem linije Mačkov kamen — Krupanj završena je prva faza naše 
akcije odakle će se preduzeti dalji napad prema situaciji, koja bude bila.</p>
<p>Napad po ovoj direktivi ima bezuslovno početi 24 u devet časova naređenim 
pravcima.11</p>
<p>Za levom kolonom kao opšta rezerva grupe kreće Valjev-ski korpus, na čijem 
čelu će biti ovaj štab.</p>
<p>Radio veza u toku akcije ima se održavati bezuslovno svaki sat (prvih 
petnaest minuta) počev od 6 do 20 časova po novom vremenu. Komandant 
Dobrovoljačkog puka se umoljava da svoje izveštaje dostavlja uvek i preko 
radio stanice kapetana Tu-fegdžića.</p>
<p>Kurirska veza održavaće se sa štabom preko komande me-sta u varošici 
Draginac.</p>
<p>Evakuacione stanice za ranjenike ustrojiće se za desnu kolonu u Loznici, a 
za levu u Dragincu. Na evakuacionoj stanici u Dragincu radiće lekar ovoga štaba.</p>
<p>Ishrana trupa na terenu.</p>
<p>NAPOMENA: Komandant Dobrovoljačkog puka se umoljava da sa dve bele rakete 
obeleži zauzimanje svih markantnih tačaka na pravcu desne kolone. Leva kolona 
će to raditi isto, a u nedostatku signalne municije obeležavati zauzimanje 
položaja sa dve vatre u pravcu sever jug na rastojanju sto metara.</p>
<p>Prijem zapovesti potvrditi. Radiogramom 24. do 7 časova.</p>
<p align="center"><strong>Kap. Neš. Nedić</strong></p>
<p align="center"><strong>Drag. S. Račić</strong></p>
<p>1 Original (pisan na mašini, ćirilicom) u Arhivu VII, Ča, k, 128, reg. br. 
22/4 (S-X-306).</p>
<p>2 Dopisano zelenim mastilom.</p>
<p>3 Napomenu je plavim mastilom dopisao Neško Nedić, načelnik Štaba 4. 
grupe jurišnih korpusa.</p>
<p>4 i 5 Po izbijanju na liniju Rudnik — Suvobor — Povlen, 1. proleterski i 
12. udarni korpus NOVJ su dejstvovali pod komandom Štaba 1. armijske grupe NOVJ 
koja je formirana po odluci Vrhovnog štaba NOVJ (Arhiv VII, ANOR, k. 28, reg. 
br. 1/4-1: depeša Vrhovnog štaba od 15. septembra 1944). Prvi korpus (1. i 6. 
proleterska i 5, 17. i 21. NOU divizije) imao je zadatak da dejstvo glavnice 
usmeri ka Beogradu, a delom snaga da sadejstvuje 12. korpusu (11, 16. i 36. NOU 
divizija) čiji je; zadatak bio da prodire u Mačvu, Posavinu i Pocerinu i poveže 
se sa jedinicama NOVJ u Sremu, dok je 37. NOU divizija i dalje zatvarala pravac 
Nova Varoš — Užice (Oslobodilački rat, knj. 2, str. 293—296).</p>
<p>6 Štab 4. grupe jurišnih korpusa dolazi do takvih zaključaka i na osnovu 
njih planira upotrebu i dejstva potčinjenih jedinica, računajući da će nemačko-četnički 
protivnapad na 1. proleterski korpus, koji je otpočeo 21. septembra 1944. na 
teritoriji čačka, Kragujevca, Topole i Aranđelovca, postići željene 
rezultate. Međutim, pre nemačkog pro-tivnapada Štab 4. grupe jurišnih 
korpusa je, ocenivši da bez nemačkih trupa ne može sprečiti prodor jedinica 
NOVJ u Srbiju,. doneo odluku o povlačenju u istočnu Bosnu. O tome je načelnik 
Štaba 4. grupe jurišnih korpusa 20. septembra obavestio komandanta 7. jurišnog 
korpusa ističući, pored ostalog, sledeće:</p>
<p>»SITUACIJA: partizani nadiru. Nemci izgleda koncentrišu snage prema 
Beogradu da ih tamo sačekaju. Mi sami ne možemo se više sa uspehom 
suprotstaviti. Radi toga doneta je odluka da se privremeno prebacimo u Bosnu. 
Marš za Bosnu mora da se izvede brzo, jer u protivnom moglo bi se desiti da nam 
to onemoguće komunisti od Pecke i Krupnja (12. korpus NOVJ — prim. red.). 
Zato sa celim korpusom i sa naoružanim ljudstvom Komandi srezova krenućeš 
pravcem: Mihčinca [treba: Miličinica] — Šabačko Crniljevo — selo Bukor, 
gde moraš stići danas do mraka ili najkasnije do 5 časova 21. ovog meseca. 
Kod škole u Bukoru čekaće te dalje naređenje.</p>
<p>Ceo ovaj marš i krajnji cilj moraju ostati tajna, te je nećeš saopštavati 
nikome, već ćeš samo naređivati pravac pokreta.</p>
<p>Dakle brzina, brzina i brzina — jer u toku 21. ovog meseca moramo preći 
Cer« (Arhiv VII, Ča, k. 69, reg. br. 21/2).</p>
<p>7 Radi se o probijanju delova nemačke 7. SS divizije »Princ Eugen«.</p>
<p>8 Reč je o Majevičkoj letećoj brigadi Majevičkog korpusa (komandant 
korpusa Stevo Damjanović Leko).</p>
<p>9 Dejstva desne kolone regulisao je komandant 3. jurišnog korpusa svojom 
zapovešću od 24. septembra 1944. Zapovest precizira zadatke i način dejstva 
jedinica tog korpusa (1. i 2. juriSna brigada), Majevičke leteće brigade, 3. 
puka belogardejskog Ruskog zaštitnog korpusa i jedinica SDK i naređuje njihovo 
sadejstvo u pojedinim fazama (Arhiv VII, Ca, k. 78, reg. br. 29/5).</p>
<p>10 Nikola.</p>
<p>11 Napad je osujećen dejstvima jedinica 12. korpusa NOVJ čiji je štab, 
ocenivši da su četničke snage demoralisane i rastrojene, 22. septembra 1944. 
naredio prodor u Mačvu. U daljim dejstvima njegove jedinice su zauzele rudnik 
Zajaču (22. septembra), oslobodile Loznicu i Banju Koviljaču (24. septembra) i 
po ovlađivanju Iverkom, Cerom i Vlašićem (26. septembra) prodrle u Mačvu 
(Zbornik NOR-a, tom I, knj. 12, dok. br. 100, 117, 120, 125—127, 133, 139, 
143, 153, 157, 158 i 162).</p>
<p>U raspoloživim četničkim dokumentima nema potpunijih podataka o pomenutim 
borbama. U zapovesti komandanta 3. jurišnog korpusa od 23. septembra 1944. 
stoji samo da je 12. korpus NOVJ 21 i 22. septembra napao 3. jurišni korpus »i 
odbacio ga sa Gučeva« (Arhiv VII, Ča, k. 69, reg. br. 28/2). U izveštaju 
istog komandanta od 24. septembra 1944. piše da je, postupajući po Direktivi 
br. 8, toga dana stigao sa korpusom u selo Dragince u kome su se već nalazile 
jedinice NOVJ, da je preko komandanta 2. jurišnog korpusa primio »-naređenje 
o izmeni Direktive tj. da se rad po ovoj odlaže do daljeg i da sa korpusom imam 
ostati na starom mestu« (naređenje je pisano 23. septembra u 24.00 sati, a on 
ga je primio 24. septembra u 9 sati), da je korpus nepotrebno maršovao pet sati 
zbog zakašnjenja naređenja o izmeni Direktive i da je 24. septembra u 12.15 
sati primio naređenje komandanta 4. grupe jurišnih korpusa da posedne položaje 
na Iverku (Arhiv VII, reg. br. 33/2, k. 69). Iz pomenutog naređenja komandanta 
4. grupe jurišnih korpusa se vidi da su delovi 12. korpusa toga dana već 
prodrli u dolinu Jadra, od sela Draginca do sela Kozjaka, da pripremaju napad na 
Iverak i Cer i da je u rejonu sela Draginca borbe vodio 2. jurišni korpus. »-Položaj 
Iverak ima se braniti po cenu najvećih žrtava i streljaću svakog starešinu, 
koji u slučaju napada neprijatelja otstupi a ne izvrši najmanje tri 
protivnapada, i ne obavesti susede o momentu povlačenja« — piše u tom naređenju 
(Arhiv VII, Ca, k. 77, reg. br. 23/5). U ovoj knjizi vidi dok. br. 79.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_74.htm"><b>Prethodni dokument</b></a></TD>
<TD><a href="4_14_4_76.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
