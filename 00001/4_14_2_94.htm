<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</b><br>


<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_93.htm"><b>Prethodni dokument</b></a></TD>
<TD><a href="4_14_2_95.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<div class="Section1">
  <p class="MsoNormal" style="text-indent: 10mm;"><span lang="HR">BR. 94</span></p>
  <p class="MsoNormal" style="text-indent: 10mm;"><span style="letter-spacing: -0.25pt;" lang="HR">IZVEŠTAJ 
  MAJORA BORIVOJA RADULOVIĆA OD 18. MAR</span><span lang="HR">TA 1943. 
  KOMANDANTU ISTAKNUTOG DELA VRHOVNE KOMANDE O RASULU, BEŽANJU I PLJAČKI ČETNIČKIH 
  <span style="letter-spacing: -0.2pt;">JEDINICA NA PODRUČJU NEVESINJA<sup>1</sup></span></span></p>
  <p class="MsoNormal" style="text-indent: 10mm;"><span style="letter-spacing: -0.15pt;" lang="HR">18 
  - III - 1943</span></p>
  <p class="MsoNormal" style="text-indent: 10mm;"><span lang="HR">Čika 
  Branku.—<sup>2</sup> Dezerteri crnogorskih jedinica pri povratku u Crnu Goru 
  strahovito pljačkaju usputna srpska sela. Odvode konje, goveda i ovce, nose 
  devojačko ruho i sve što nađu da valja. Juče je jedna grupa ispregla 
  volove ljudima, klali ih i na očigled domaćina pekli, što nisu ni partizani 
  radili prošle godine. Molim naredite crnogorskim graničnim vlastima da se 
  stvari [opljačkane]<sup>3</sup> i stoka vrati ovdašnjoj sirotinji.</span></p>
  <p class="MsoNormal" style="text-indent: 10mm;"><span style="letter-spacing: -0.25pt;" lang="HR">12,15 
  h</span><span style="font-family: Arial;" lang="HR"> </span><span style="letter-spacing: -0.15pt;" lang="HR">Guzina<sup>4</sup></span></p>
  <p class="MsoNormal" style="text-indent: 10mm;"><!--[if !supportEmptyParas]-->
  &nbsp;<!--[endif]-->
  <o:p>
  </o:p>
  </p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">1</span></sup><span style="font-size: 9pt;" lang="HR"> 
  Original primljene depeše (pisan mastilom, ćirilicom) u Arhivu</span><span style="font-size: 9pt;">VII, 
  </span><span style="font-size: 9pt;" lang="HR">Ca, k. 162, reg. br. 34/1 
  (BH-V-121). Tekst u originalu je, u celini,podvučen ljubičastom olovkom.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">2</span></sup><span style="font-size: 9pt;" lang="HR"> 
  Zaharije Ostojić.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">3</span></sup><span style="font-size: 9pt;" lang="HR"> 
  Na tome mestu original je oštećen.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">4</span></sup><span style="font-size: 9pt;" lang="HR"> 
  Tomo.</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Čika 
  Branku.—</span></p>
  <p class="MsoNormal" style="text-indent: 10mm;"><span style="font-size: 1pt; font-family: Arial;"><!--[if !supportEmptyParas]-->
  &nbsp;<!--[endif]-->
  <o:p>
  </o:p>
  </span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">U 
  toku noći 17/18 obišao sam naše trupe na pravcu Luka — Nevesinje,<sup>5</sup> 
  sa ciljem:</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">da 
  izvidim način posedanja položaja, obezbeđenje i bojnu gotovost;<span style="letter-spacing: -1pt;"><o:p>
  </o:p>
  </span></span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">da 
  utvrdim zbog čega je došlo juče do neuspeha;<sup>6</sup><span style="letter-spacing: -0.85pt;"><o:p>
  </o:p>
  </span></span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">koje 
  se jedinice nalaze na pomenutom pravcu i u kakvom rasporedu.<span style="letter-spacing: -0.8pt;"><o:p>
  </o:p>
  </span></span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Javljeni 
  položaj juče nije uopšte posednut. Đukić,<sup>7</sup> kada je bio u 
  visini s. Kljuni naišao je na mitraljesku vatru pa kako je usput sretao 
  veliki broj odstupajućih, pa se je moral i kod njegovih ljudi pokolebao te je 
  poseo severnu ivicu s. Pri-dvorci. Položaj nikakav, obezbeđenje nikakvo a 
  bojna gotovost skoro nije ni postojala. Usled ovoga major Keković<sup>8</sup> 
  sa Bajo-vom<sup>9</sup> štabnom četom izvršio je nekakvo obezbeđenje oko 
  se-vernog dela pomenutog sela koje je išlo u jednom luku do polovine sela sa 
  istoka i zapada.</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Naši 
  su bili u vrlo teškoj situaciji i trebalo je samo da partizani napadnu pa da 
  dođe opet do nereda. Tako je bilo psihičko stanje. Tu na položaju nalazi se 
  veliki broj oficira, za koje velim da su prema svemu ovom bili nemoćni. 
  Linija naših položaja označavala se velikim vatrama. Usled iznetog stanja 
  sada tek uviđam zašto partizani pri napadu noću na nas imaju uspeha. 
  Njihove trojke ulete u naše grupe i naprave nered. Ovakva je ista situacija 
  bila i u toku noći 16/17. o.m.,<sup>r&gt; </sup>disciplina slaba, uticaj 
  starešina nikakav i fiziološki neizgrađeni ljudi. Sve grupe predstavljale 
  su inertnu masu koja je samo čekala udarce partizana. Sada je jasno zašto se 
  je odstupilo više od 20 km. Od Pridvoraca do Nevesinja jedinice kraj vatri u 
  dubokom snu bile su ovako raspoređene: na severnoj ivici Đukić. U s. 
  Pridvorici Gojnić<sup>11</sup> sa Đukićem<sup>12</sup> i štabnom četom. 
  Kraj druma istočno od s. Sopilji jedan četnički bata-</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">5</span></sup><span style="font-size: 9pt;" lang="HR"> 
  O borbenom rasporedu četničkih jedinica na tome pravcu vididok. br. 82, 93, 
  113 i 140.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">6</span></sup><span style="font-size: 9pt;" lang="HR"> 
  i '&quot; Reč je o razbijanju četnika u rano jutro 17. marta na liniji: Rat 
  Kamen — Bahtijevica. Napad je vršila 10. hercegovačka NOUbrigada ojačana 
  jednim bataljonom 1. proleterske brigade. Opširnije otim borbama vidi tom </span><span style="font-size: 9pt;">IV</span><span style="font-size: 9pt;" lang="HR">, 
  knj. 11, dok. br. 87.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">7</span></sup><span style="font-size: 9pt;" lang="HR"> 
  Dobrica (Rogatička brigada).</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">8</span></sup><span style="font-size: 9pt;" lang="HR"> 
  Mihajlo.</span></p>
  <p class="MsoNormal" style="text-indent: 10mm;"><span style="font-size: 9pt;" lang="HR">' 
  Bajo Stanišić.</span></p>
  <p class="MsoNormal" style="text-indent: 10mm;"><sup><span style="font-size: 9pt; letter-spacing: -2.75pt;" lang="HR">11</span></sup><span style="font-size: 9pt;" lang="HR"> 
  Blažo.</span></p>
  <p class="MsoNormal" style="text-indent: 10mm;"><sup><span style="font-size: 9pt; letter-spacing: -0.6pt;" lang="HR">12</span></sup><span style="font-size: 9pt;" lang="HR"> 
  Vladimir.</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Stanje 
  jedinica:</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Četnički 
  bataljoni vrlo umireni i ideološki izgrađeni. Kod Veskovića samo oko 400 
  boraca, ostalo nesigurno ili se raz-beglo. Na Nikšićku ne treba više računati 
  jer oni nikoga ne priznaju i svi su pobegli u Crnu Goru, pljačkajući usput 
  sve od meštana: hranu, veš, devojačku spremu, novac, konje pa čak i 
  prstenje sa ruku. Oni su se otrgnuli od starešina i pljačkaju pojedinačno i 
  Srbe i muslimane i to baš one domove odakle su muškarci u četničkim 
  jedinicama. Preduzeo sam mere kod komandanata da se pljačke spreče po svaku 
  cenu a da se dezerteri hvataju i dovode u logor gde će im se suditi. U 
  razgovoru sa komandantima stekao sam utisak da ih nije napadala jaka grupa 
  komunista ali da kod njih nije bila zastupljena bojna gotovost. Komandanti kažu 
  da su nesposobni ma šta danas da urade jer su im ljudi jako zamoreni. Ovde 
  stižu danas Vidačić<sup>15</sup> sa 1.000 ljudi i puk Talijana sa 
  artiljerijom.'<sup>6 </sup>Molim te blagovremeno mi dostavi direktivu za rad 
  od Uloga do Veleža pošto će sutra moći da se napada.</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Ove 
  moje konstatacije potpuno su tačne i nemaju panično obeležje a dostavljam 
  zbog toga da znaš s kime radiš.</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Baćović 
  izveštava da Nemci ulaze u Široki Breg&quot; po za-htevu Lukačevića i da 
  Nemci imaju originalnu depešu Luka-čevića. Upućen je protest, o rezultatu 
  izvestiću.</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Moji 
  su izveštaji uvek verodostojni a zašto se ne slažu sa iz vesta j ima 
  [ostalih] to ne znam. Mislim da bi preko mene trebali izveštaji da idu, pa 
  onda ne bi bilo kontradikcije.</span></p>
  <p class="MsoNormal" style="text-indent: 10mm;"><span style="font-size: 11pt; letter-spacing: -0.45pt;" lang="HR">Radulović<sup>18</sup></span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Primljena 
  u 13,30 h 18/III—43<sup>19</sup></span></p>
  <p class="MsoNormal" style="text-indent: 10mm;"><sup><span style="font-size: 9pt; letter-spacing: -0.7pt;" lang="HR">13</span></sup><span style="font-size: 9pt;" lang="HR"> 
  Odnosi se na 1, 2. i 3. četnički bataljon Zetskog četničkog odreda.</span></p>
  <p class="MsoNormal" style="text-indent: 10mm;"><sup><span style="font-size: 9pt; letter-spacing: -0.6pt;" lang="HR">14</span></sup><span style="font-size: 9pt;" lang="HR"> 
  Andrija. Delovi Limsko-sandžačkih četničkih odreda.</span></p>
  <p class="MsoNormal" style="text-indent: 10mm;"><sup><span style="font-size: 9pt; letter-spacing: -0.7pt;" lang="HR">15</span></sup><span style="font-size: 9pt;" lang="HR"> 
  Milorad.</span></p>
  <p class="MsoNormal" style="text-indent: 10mm;"><sup><span style="font-size: 9pt; letter-spacing: -0.5pt;" lang="HR">16</span></sup><span style="font-size: 9pt;" lang="HR"> 
  Verovatno italijanski 55. pešadijski puk.</span></p>
  <p class="MsoNormal" style="text-indent: 10mm;"><sup><span style="font-size: 9pt; letter-spacing: -0.65pt;" lang="HR">17</span></sup><span style="font-size: 9pt;" lang="HR"> 
  Na pravcu Imotski—Široki Brijeg—Mostar nastupala je SS divizija »Princ 
  Eugen«.</span></p>
  <p class="MsoNormal" style="text-indent: 10mm;"><sup><span style="font-size: 9pt; letter-spacing: -0.7pt;" lang="HR">18</span></sup><span style="font-size: 9pt;" lang="HR"> 
  Borivoje.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">19</span></sup><span style="font-size: 9pt;" lang="HR"> 
  Datum je dopisan ljubičastom olovkom.</span></p>
</div>
<p>
<br>
<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_93.htm"><b>Prethodni dokument</b></a></TD>
<TD><a href="4_14_2_95.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

