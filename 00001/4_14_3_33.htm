<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_32.htm"><b>Prethodni dokument</b></a></TD>
<TD><a href="4_14_3_34.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA RASINSKOG KORPUSA OD 16. 
NOVEMBRA 1943. KOMANDANTU JURIŠNOG ODREDA ZA NAPAD NA JEDINICE NOVJ NA PROSTORU 
PL. JASTREPCA1</strong></p>
<p>KOMANDA</p>
<p>JUGOSLOVENSKE VOJSKE U OTADŽBINI</p>
<p>GORSKI ŠTAB 23</p>
<p>Pov. Br. 1138</p>
<p>16-XI-1943 g.</p>
<p>Slobodne Srpske planine&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p align="center">STROGO POVERLJIVO — NA LIČNOST VRLO HITNO</p>
<p align="center">KOMANDANTU JURIŠNOG ODREDA</p>
<p>Prema naređenju Gospodina Ministra vojske, mornarice i vazduhoplovstva Toplički 
korpus, Niški korpus, Jablanički korpus i pojedine jedinice iz Kosovskog 
korpusa imaju napasti i likvidirati komuniste u Jablanici i na Gajtanu. Za vreme 
te akcije ovaj korpus ima izvršiti pritisak i likvidirati sa komunstičkim 
grupama u Toplici — južno od Jastrepca i na samom Jastrebcu.2</p>
<p>U cilju izvršenja prednjeg naređenja, —</p>
<p>NAREĐUJEM:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Sve jedinice ovoga korpusa koncentrisane na prostoriji sela Batota imaju izvršiti 
pokret 17 ovog meseca u 6 časova. Zborna i polazna tačka zaseok sela Batota 
— »Kragujevčići«.</p>
<p>Pravac kretanja: — Kragujevčići—Razbojna—Ravni—Karaula—Senokos—Crna 
Čuka—Pridvorica.</p>
<p>Red marševanja: Prethodnica: 1. Rasinska brigada sa ba-taljonom iz 1. 
Trsteničke brigade.</p>
<p>Glavnina: 2. Kruševačka, Jurišni odred, Štab sa štabnim jedinicama, Leteća 
brigada i bataljon Kopaoničke brigade.</p>
<p>Za vreme kretanja da bude primeran red, obezbeđenje potpuno tako da se 
izbegne svako iznenađenje.</p>
<p>Vojnike za put snabdeti najmanje za dva dana hlebom.</p>
<p>Ishrana na terenu preko intendanta ovoga korpusa.</p>
<p>Naređenje čuvati u najvećoj tajnosti i nikome ga ne saopštavati.</p>
<p>Komandant pukovnik,</p>
<p>Drag. Keserović</p>
<p>Dostavljeno:</p>
<p>Komandantima: Kopaoničke, 1. Rasinske, 2. Kruševačke, 2. Trsteničke, Župske. 
Leteće brigade i Jurišnog odreda ovoga korpusa.</p>
<p>&nbsp;</p>
<p>1 Original (pisan na mašini, ćirilicom) u Arhivu VII, Ča, k. 80, reg. br. 
18/5 (S-V-11979).</p>
<p>2 Na tom području su tada dejstvovali 1. južnomoravska NOU brigada, 
Rasinski i 1. južnomoravski NOP odred.</p>
<p>U toku 16. novembra 1. južnomoravska brigada, Rasinski NOP odred i 3. 
bataljon 1. južnomoravskog NOP odreda napali su kod V. Šiljegovca četnike 
Rasinskog korpusa i 17. novembra potpuno razbili oko 450 četnika.</p>
<p>Međutim, četnici su 18. novembra u s. Zdravinju napali 1. južno-moravsku 
brigadu, ali su, posle višečasovne borbe, u protivnapadu odbijeni (tom I, knj. 
5, dok. br. 140, 141 i 146).</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_32.htm"><b>Prethodni dokument</b></a></TD>
<TD><a href="4_14_3_34.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
