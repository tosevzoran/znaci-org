<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_82.htm"><b>Prethodni dokument</b></a></TD>
<TD><a href="27_84.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading221" style="margin-top:0mm;margin-right:0mm;margin-bottom:0mm;
margin-left:69.0pt;margin-bottom:.0001pt;line-height:normal;mso-pagination:
widow-orphan lines-together;page-break-after:avoid;background:transparent"><a name="bookmark79"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Heading22Spacing3pt5">HAMID 
BEŠIREVI</span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Heading22Spacing3pt5">Ć</span></p>
<p class="Bodytext21" align="left" style="margin-top:0mm;margin-right:0mm;
margin-bottom:0mm;margin-left:91.0pt;margin-bottom:.0001pt;text-align:left;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext26">— 
HRABROST DOBROTE —</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span style="font-family:&quot;Times New Roman&quot;;mso-ansi-language:
EN-US;mso-fareast-language:SR-CYR">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Reč hrabroet ne kazuje mnogo dok se ne odredi, dok 
ne siđe u stvarnost. I već dok nam se bliži postavljamo joj pitanje izvora. I 
tek kad joj damo ime, počinje da stiče crte i svoj lik, da se ostvaruje u događaju 
(ponekad u bronzi, mermeru i pesmi), da se uzajamno reše — čovek njom, i ona 
čoveka.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ni truna namere ovde da 
mu ime spasim iz tame tolikih &quot;stotina hiljada&quot;, gde blesak pojedinačne 
hrabrosti tone u nemilosrdnu ravnodušnost anonimnih cifara. Otadžbina je to učinila 
suvišnim u septembru 1953. godine, kada je, mesto njemu, njegovoj porodici uručen 
najviši znak naše hrabrosti — Orden narodnog heroja.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Time je na najsažetiji 
način već mnogo rečeno. Pa ipak ne toliko da se ne bi moglo još dodati o 
njemu i o tim, našim i njegovim, već dalekim gorkim i gordim godinama.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Te zime, kada je Hamid 
sa svojim školskim drugom Jusufom Dorićem stupio u partizansku kolonu, ulicama 
Rudog praznički su žamorili naoružani bataljoni srbijanskih i crnogorskih 
boraca pod petokrakom. Baš tih dana na snežnoj poljani kraj Rudog svrstali su 
se bataljoni 1. proleterske, u prvu brigadu jugoslovenske revolucije. Posle nemačko-četničkih 
kaznenih ekspedicija na &quot;Užičku republiku&quot;, posle Kadinjače i 
Zlatibora, posle neuspelog napada crnogorskih partizana na Pljevlja, Rudo je 
postalo predah naše borbe, i njen nov datum po svemu onome što je donelo budućim 
akcijama ne više partizana, već stalno rastuće i neumorno ofanzivne 
Narodnooslobodilačke vojske.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Priča o tome kako je 
kolona 1. bataljona izašla iz Rudog sa dva nova borca počinje jednim susretom 
do kog bi moralo, siguran sam, doći i da nije bilo ovog povoda.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Tog decembarskog jutra 
u prizemljušu pokrivenu slamom banu mlad musliman, bled kao pepeo. Neka patrola 
</span><span lang="SR-CYR" style="font-size:9.0pt;font-family:&quot;Times New Roman&quot;;
mso-fareast-language:SR-CYR" class="Bodytext9pt18">srela</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
ga u okolini i uputila u našu četu, jer je taj čudni čovek želeo 
&quot;hitno da govori s nekim iz glavnog parti</span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:SR-CYR" class="Bodytext9pt18">zanskog</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
štaba&quot;. Zadihan, iskidan, nije znao odakle da počne našem komandiru 
svoju muku. A ubio je maločas, kune se, morao je. Zato je i žurio da što pre 
to nekome ispriča. </span><span lang="SR-CYR" style="font-size:9.0pt;font-family:&quot;Times New Roman&quot;;
mso-fareast-language:SR-CYR" class="Bodytext9pt18">Da</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
se rastereti. Nije njegovo da sudi o svome postupku: možda i nije ubio čoveka 
(jer taj liči na jednog od onih bradonja koji se vrzmaju po muslimanskim selima 
i, držeći nož ispod grla, traže niske dukata, a kad ga ne &quot;nađu&quot;, 
odnose kokoške, vunu, vreće kukuruza, suvo voće, devojačku spremu, bakarno 
suđe, sve, pa i verige s ognjišta). Zato je došao . . . veli.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Priča je obična za 
one dane četničko-ustaške krvavozlatne groznice po našim krajevima i pod 
raznim izgovorima, &quot;jer je komunističko, jevrejsko, srpsko, muslimansko, 
hrvatsko ...&quot; Kad je spazio četnika kroz šljivik, otac Jusufov tutnuo je 
svom jedincu staru kremenjaču, izgurao ga kroz sporedna vrata.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Pošto je izbo baštu 
gvozdenom šipkom, pogledao slamarice i trapove, četnik je spazio trag u snegu 
preko bašte i krenuo — za svojim metkom. Šta je Jusufu preostalo, sem da se 
pouzda u jedini izlaz, u obaraču svoje &quot;čađe&quot;. Četnik je prilazio 
sa puškom na gotovs, polako gazeći u njegove stope. Iza stabla mladić je 
cepteo kao prut — od hladnoće. I dileme. Srećom, oroz je prihvatio. Nije 
imao s kim da prečisti to, najmanje sa samim sobom.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Razmišljanje nije 
moglo pomoći — pred četničkim krvološtvom. Ko zna? To večito &quot;ko 
zna&quot; počelo je da ga grize. Borci ga prekidoše: čemu ta glupa samooptuživanja? 
Bolje što je on ubio pljačkaša nego da je dopustio da ga ovaj mrcvari. Nije 
tu bilo ni vremena, ni mesta za razmišljanje. Nije taj pošao da teferiči već 
— zna se.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Bio je to Jusuf Dorić, 
kasnije borac 2. čete. Na kraju je zamolio komandira Sekulu Vukićevića da ga 
primi u četu skupa sa njegovim školskim drugom Hamidom Beširevićem, koji se 
iz Višegrada sklonio od četničkog terora tu, kod rodbine. Uoči odlaska iz 
Rudog roditelji su pozvali na večeru čitav naš vod. Vrlo usrdno su nas počastili. 
Mada je strah od četnikove osvete bio duboko urezan na licima domaće čeljadi, 
ipak su se radovali što im mladići odlaze u tada najveću sigurnost — da 
budu borci.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U pokretu, iste noći, 
nazdravljali smo često flašama kruškovog pekmeza na počivkama i pričali s 
prvim novim borcem 3. čete — Hamidom Beširevićem. Dobio je mesto ispod mene 
u koloni, i u razgovoru o domaćoj izdaji i razbijačkom šovenstvu, upitao je:</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Kada ćemo jednom 
prestati da osećamo muslimanski, pravoslavno, katolički? Kada ćemo se 
otarasiti mračnih poriva krda? I poći za idejom neke više ljudske 
solidarnosti . . . ?</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Šireći svoje ruke 
pitao je snežne daljine koje eu ćutale kao pretnja neizvesnosti.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Do zore smo se penjali 
i spuštali, klizali i padali po strmim seoskim putevima, po kozjim stazama 
preko osneženih bregova i šuma. Vedar, uprkos naglom višesatnom marševanju, 
Hamid je u razgovoru s borcima pokazivao neku njegovu dobrotu, hlebnu, rekao 
bih, i razboljenu od blagosti. Bio je radostan što je najzad tu, među svojima, 
partizan. Govorio je kao da je dugo ćutao (kao da mnoge nepodeljene misli hoće 
iz samoće i teskobe rado same da se kažu), najviše o svom Sarajevu, gimnaziji 
i nevoljama koje su pratile školovanje sina siromašnog hodže. Reče da je 
imao tamo dosta drugova komunista i da se i sam osećao tako.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Iz glupog straha (prvi 
put govorim sa tim mladićem) da ni slučajno ne pozledim nešto muslimaneko u 
njemu, klonio sam se te noći teme o religiji; u toj školi spremao se, reče, 
za šerijatekog sudiju, čiju ulogu ni do danas nisam dospeo da saznam. I sad mi 
je krivo na samoga sebe zbog opreznosti tadašnje. Bila je to samo moja 
predrasuda, što se ubrzo i pokazalo. Hamid je već tada bio daleko od svake 
verske bajke, zreo um. Uz to, iz najlepše skromnosti prećutao je činjenicu da 
je već kao učenik bio član skojevske organizacije u Sarajevu; nije hteo da mu 
se išta na reč uzme.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Izjutra, na počinku 
kraj nekog potoka, četa poče da prebira po torbicama, da jede šta je ko imao. 
Hamid je ušao u kolonu bez puške, bez torbice i bez zalogaja hleba. Dok su 
borci jeli, čupkao je travke, bacao kamičke u potok, zabavljao se. Praznu flašu 
od sinoćnjeg kruškovog pekmeza zavitlah niz strminu. Hamid je otprati tužnim 
pogledom i priznade da se odavno ne seća da je ovako bio gladan:</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Valjda od noći na 
čistom vazduhu.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Maših se za svoj komad 
kukuruze i parče slanine u torbici. Pri pomisli da treba ponuditi time i 
Hamida, setih se ustaške propagande među muslimanima: &quot;komunisti nožem 
nateraju muslimane na slaninu pre nego što ih prime u svoje redove&quot;. I da 
bih se oslobodio tih</span><span lang="SR-CYR" style="font-size:9.0pt;font-family:&quot;Times New Roman&quot;;
mso-fareast-language:SR-CYR" class="Bodytext9pt18"> prepreka </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR">u 
sebi, počeh da se izvinjavam u vezi sa hlebom. Otprilike: da bih vrlo rado s 
njim podelio to parče promrzle kukuruze, ako njemu ne smeta što je bilo 
umotano skupa sa slaninom.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Samo ti meni ponudi 
— nasmeši se Hamid. — Jeste da sam iz hodžinske familije, ali ću tebi 
morati da priznam da sam ja već pre nekoliko godina iz čisto pubertetske 
radoznalosti probao slaninu. I vidiš sviđala mi se, valjda sam bio gladan kao 
ovo danas. Što se tiče mog dina, daj, deli i hleb i slaninu samo ako tebi nije 
žao.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Na cestama, dolinom 
Lima do Drine, kolona je ostavljala svoju duboku prtinu i vatre u smetovima na 
kojima su dogorevali isečeni telefonski stubovi. Nije se gasila partizanska 
pesma. I ona je grejala ozeble i gladne proletere, od kojih su se mnogi tada 
prvi put udaljavali od svog rodnog mesta, od svoje porodice i školske klupe. 
Pesma partizanke Mile Ćetković, kraj vatara blizu ušća Lima u Drinu, bila je 
Hamidu jedan od prvih romantičnih trenutaka partizanstva; taj čisti devojački 
glas u pustom pejzažu porobljene domovine delovao je i na nas ostale okrepljujući.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Uskoro, u zasedi kod Međeđe, 
Hamid je došao do svoje omiljene puške, dugačke talijanke. I sada vidim 
Hamida kako se &quot;popartizanio&quot; jednom talijanskom pelerinom, a od 
talijanske vojničke kape odmah napravio partizansku tako što je mesto 
upaljenih granata prišio od nekog starog fesa izrezanu petokraku.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Preko Rogatice (tada još 
sa mešovitom partizansko-četničkom vlašću) i Han-Pijeska stigli smo na 
slobodnu, Čičinu Romaniju, gdje su o proleterima već i pesme pevali kao o 
radosno iščekivanoj pomoći i ohrabrenju tamošnjih ustanika. Hamidove lične 
osobine, a i odnos drugova u četi prema njemu učinili su da se on uskoro ni po 
čemu nije razlikovao od svojih drugova iz Crne Gore, po borbi nekoliko meseci 
starijih od njega. Možda se tako brzo stopio s jedinicom zato što je stupio u 
nju baš u dane kada se ona iznutra još dovršavala na novim svakodnevnim 
naporima. Možda su ti spontani prilivi boraca već u početku pripremili naš 
bataljon za kasnije besprekoran odnos prema popunama iz Dalmacije i Crne Gore i 
drugih krajeva.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Treća četa je Hamidu, 
brzo kao i nama ostalima, zamenila porodicu. Mirnodopske misli potisnuli su 
umor, borbeni napori i san o slobodi. Postao je brzo proleter ne samo po ratničkim 
navikama i spremnosti na najteže zadatke i lične žrtve već i po onom, što 
kažu, aktivnom idejnom stavu. Ponoseći se svojom jedinicom, njenom političkom 
misijom, i sam je, kao i većina njegovih drugova, U svim prilikama širio evoja 
ubeđenja. A njih je sve češće sam borbeni put brigade prosto nudio. I umeo 
je Hamid da zapodene razgovor. Stanovali smo po romanijskim selima, i duge 
zimske noći često su se pretvarale u posela i najprisnije razgovore sa 
selvacima. Po tim nevidbozima ljudi su se naročito tih meseci raspitivali da im 
neko kaže šta ima novo u svetu i šta će biti od svega ovoga, šta se 
&quot;zakuvalo&quot;.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U borbama s četnicima 
po Romaniji, u borbama s domobranima i ustašama na Dabravinama, u dugim marševima, 
Hamid se dvostruko pokazao: i kao izvrstan drug u četi, i na pušci kao smion 
borac. Dalji događaji, druga ofanziva, igmanski marš, borbe, straže, izviđanja, 
još više su učvrstili dobar utisak o njemu.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Video sam ga kako skupa 
s Vujom Zogovićem kraj vrela Bosne, uz jednu nemogućnu strminu pokušava da 
spase bar koji sanduk municije. Tamo gde je sve padalo pod teretom sopstvene 
iscrpljenosti, njih dvojica prtili su i posrtali pod sanducima mina kraj 
popadalih konja, koji su tu i ostali skupa sa jednim delom opreme, trag natčovečanskog 
napora u igmanskom maršu.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kao retko ko, Hamid je, 
čini mi se, bio zaštićen osećanjem odvratnosti prema svemu što ne priliči. 
Hoću da kažem — imao je sopstvena krila, a uzori koje je našao u 3. četi 
samo su ga poneli, ulili strogost prema sebi, spremnost da se žrtvuje bez 
vajkanja. Sećam se jednog vrlo neprijatnog saetanka na Sinjajevini. Kritikovan 
je neki seljak, mladić odskora partizan, zato što nije mogao da trpi glad. Jer 
zbilja, avetinjska glad mučila je borce koliko i prenapregnuti pokreti. Pojava 
dečjeg egoizma na hrani bila je samo znak da čovek nije pobedio svoju životinju, 
zver gladi. Taj drug se branio na isto toliko nespretan koliko i nekorektan način.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— A zašto ne 
kritikuju drugove iz te i te čete što su onomad u izvidnici skuvali kačamak 
krišom u nekoj kući pod šumom? A kad su se vratili iz patrole (na Hamidu je 
titrao smešak revolta), opet su &quot;zbrisali&quot; pune porcije mesa i kačamaka. 
O tome niko u njihovoj četi ne zna. I niko ih, naravno, nije ni kritikovao. A 
vi, mene, zaokupili . ..</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Videlo se da se i Hamid 
sprema da govori. Nešto se u njemu uskomešalo. I zaista, digao je đački — 
dva prsta. I počeo od zveri. Jest, rekao je, da se na nju oslanjamo, na žalost; 
i uništavajući je čovek je saznao da ništi i vulgarno motorni deo samog 
sebe. Na žalost. Ali naše dostojanstvo još nikad nije uzvisila naša zver. I 
put ka višem, potpunijem, vodio je preko savlađivanja nekih otpora koji pruža 
u nama životinja, zver niskih nagona. Kritikujući tog druga, i one koji su 
&quot;zatrpali&quot; svoj nedrugarski postupak kao mače svoj brabonjak, Hamid 
nas je odveo negde u široki sunčani predeo više ljudskosti, pomogao borcima 
da sebe shvate, da lakše sobom ovladaju, da je hrabrost, u stvari, savladani 
otpor životinje koja bi, možda, i pri</span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:
SR-CYR" class="Bodytext9pt18">stala</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> da privremeno živi da vegetira bilo kako. Samo da 
živi . . . kukavički.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ono gorkovsko — da 
smo čitavog života izloženi </span><span lang="SR-CYR" style="font-size:
9.0pt;font-family:&quot;Times New Roman&quot;;mso-fareast-language:SR-CYR" class="Bodytext9pt18">podjednako</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
silama loših i dobrih primera kao dvema suprotnim težnjama (reptili — 
zemljinom težom da puze, i ptice — zvezdama da se otkinu, polete) odlično je 
uklopio u ovu priliku &quot;Između rugobe i lepote, između dobra i zla, čovek 
se opredeljuje svakog trenutka, kao između inercije i akcije. Tako se večito 
smenjuju u nama Oblomovi i revolucionari&quot;.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Među partizanima 
— vratio se Hamid na povod — ne mogu se dugo trpeti niske prirode kojima se 
razum gasi pred čankom tople supe. Lepo je imati ružičnjak pod prozorom, 
korisno pomusti kozu. Da koza ruže ne obrsti, moramo ih rastaviti ogradom. 
Korisno je nekome i drumsko razbojništvo, ali je — nemoralno . . . Zato i 
nehotice sledimo za onim što je nesumnjivo najbolje oko nas. Savladati u sebi 
neke otpore, znači ponekad sačuvati svoju ružu od sopstvene koze.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Zapamtio sam taj 
sastanak samo po Hamidovoj diskusiji, koja je ublažila neprijatnost teme i 
odvela nas u neke širine, u blagost knjiga i razmišljanja. I boravak sa 
Hamidom kod nekog dobrog čoveka u Vlaholju početkom 1942. ostao mi je svež u 
sećanju. Udovac, stočar neki, kome je žena na samrti ostavila dva sina, sada 
već dva odrasla čobanina, dočekao nas je bez mnogo reči. U toj grupi bio sam 
i ja. Hamida smo ovlastili da u ime svih sa starcem vodi pregovore o našem položaju 
u kući. Njegovo izvinjavajuće držanje (&quot;nas je odbor poslao tebi pod 
krov da nas hraniš kao sebe, onim što najmanje žališ&quot;) imalo je za 
rezultat da nas je starac hranio kao najdraže goste. Vrzo smo prestali biti u 
njegovim očima &quot;n'aka vojska&quot;, postali smo prijatelji, drugovi sa 
kojima se često uveče sit ispriča. Tih nedelja posle igmanskog marša držali 
smo talijanski garnizon u Kalinoviku pod mušicom i rafalima Miladinovićevog i 
Kojičićevog teškog švarcloza. Počinak u Vlaholju bio je iskorišćen za živo 
proučavanje političkog materijala u četi.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:
SR-CYR" class="Bodytext9pt18">U</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> Oblju sam opet sa Hamidom raspoređen kod Đura 
Gajovića i seoske straže. Pred zoru smo stigli. Nismo ni opazili u mraku kup 
pušaka u predsoblju, niti smo od Umora ugrabili da se pitamo otkuda toliko čeljadi 
na slami u grupama leži po čitavoj kući. Zaspali smo kao klade, probudili su 
nas kasno pozivi za doručak.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kada smo otvorili oči, 
imali smo šta da vidimo: nadnesene bradonje u šubarama sa ukrštenim 
cevanicama ispod mrtvačkih glava. nespretno livenim u olovu. Bilo je to previše 
za jedno buđenje posle sinoćnjeg marša kroz vejavicu preko planine. Jedino je 
bilo utešno što su nas ta usta, zarasla u guste bradurine, zvala na doručak 
glasom vrlo prijatnim i oslovljavajući sa &quot;drugovi&quot;. Zgledali smo se 
zabezeknuto: naše puške prislonjene iza vrata bile su daleko i neupotrebljive: 
prvo što sam pomislio bilo je: &quot;Pa, čitav bataljon sinoć je raspoređen 
po selu. Moralo bi sve da bude u redu!&quot; Brzo smo se snašli: razgovornost 
nam je pomogla da izgedamo sasvim mirni, pritajeni, odmereni u odnosima s 
mnogobrojnim, veoma prijatnim domaćinima.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ustali smo i pošli na 
umivanje. Polivala nas je pred kućom Hercegovka rumena kao sa Čermakovih 
slika. Kad joj je ponestalo tople vode, vratila se unutra da napuni lonac, a 
Hamid je diskretno objasnio bradonjama da je njihova spoljašnja oznaka. 
kompromitovana izdajom sadašnjeg četništva. Izveo je to diskretno, izokola, 
bez ičeg što bi moglo da vređa njihovo ljudsko dostojanstvo ili njihove 
patriotske težnje.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ostali su tu, u kući, 
da čuvaju selo uporedo s našim stražama i patrolama, ali toga dana jedan po 
jedan, nakon Hamidove besede, izlazili su iz kuće pod raznim izgovorima i nakon 
nekoliko minuta vraćali se, nastavljali razgovor, ali — bez brada i oznaka za 
visoki napon i otrove. Bili su to odlični momci, većina ih je izginula u jurišu 
na njihove stare omraze, na utvrđene ustaše u Župi, kada su kasnije napadali 
sa nama, proleterima.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ti domaćini su učinili 
da vreme u Oblju i Hamidu i meni ostane jedna od najdražih ratnih uspomena. 
Naročito Mitra, žena Đurina, brinula se neumorno da dobro hrani svoje 
partizane. Kao da su joj rođeni sinovi.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U susednoj kući, 
drugog jutra. Hamid je sreo Kolašinca Bećira kako u naručju ljulja bebu od 
oko godinu dana; domaćica s rukama do lakata u testu, a muž sprema drva za 
kuvanje.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Evo, vidite — 
rekla je domaćica Hamidu — nemam devojke kao Gajovići. Ja sam mog partizana 
zaposlila kao i muža. Ako hoće dobar ručak, neka ga prvo zasluži. To je, 
mislim, po partizanski.<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Tako je, drugarice 
— kaže Hamid, a zasuzile mu oči od radosti što vidi dete u rukama Bećirovim 
kako se zagrcuje od smeha.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Zd njega je ostao taj 
prizor — simbol. Bećir sa detetom u naručju — to smo mi, partizani, u 
onima koji dolaze.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Eto, gledaj, kako 
smo se srodili s narodom — ubeđivao me kao da sam ja neko kome to treba 
uterivati čekićem u glavu.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Posle Romanije, Igmana, 
Uloga i Župe, Hamid se u proleće 1942. nalazio blizu svog rodnog Višegrada.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Odmarao se s bataljonom 
u Goraždu, odlazio sa grupama proletera na politički rad po okolini. Nakon 
pokolja koji su pred naš dolazak četnici izvršili u Foči k Goraždama, Hamid 
je i vredio i radio za trojicu propagandista. (Samo na goraždanskom mostu 
zaklali su oko tri stotine muslimana).</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Jedne večeri vratio se 
iz posete svojim rođacima koji su stanovali valjda tu negde, na periferiji Goražda. 
Dočekali ga grljenjem, suzama radosti, vestima da je porodica u životu. I 
snebivajući se rekli mu da su za ovu vojsku &quot;zapostili&quot; (najusrdniji 
način molitve: da Alah spase proletere koji nas štite od četnika i svakog 
zla). Eto, kakve su naše prilike? Ražalostio se Hamid.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Ali, dirljivo je 
to, Hamide — kaže neko. — To je sa dna srca. Narodski iskreno. To ti 
zahvaljuju oni koji su jedva izbegli četničku kamu. I bez obzira na to što je 
religiozno, ne smeš to potcenjivati. To je kao veličanstvena muzika.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Primljen je u Partiju u 
proleće 1942. godine, negde u vreme ogorčenih borbi s crnogorskim četnicima 
na Sinjajevini i Durmitoru, kada je poginuo njegov školski drug Jusuf Dorić.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Nakon oslobođenja 
Jajca novembra 1942. godine, na Carevom Polju Hamid se s grupom dobrovoljaca 
privlači utvrđenju i uništava ga skupa sa posadom.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U četvrtoj ofanzivi već 
je zamenik komesara u svojoj, 3. četi (partijski rukovodilac). Tada je i 
pokazao koliko je, i sam bogat, naučio od svojih prethodnika — crnogorskih 
drugova na toj dužnosti.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kod Glavatičeva 
predvodi grupu bombaša dobrovoljaca, neopaženo prilazi četničkom logoru, 
iznenađuje ih i razjuri tako da ostavljaju svu opremu i oružje.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sledi poslednji i najjači 
blesak Hamidove hrabrosti.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U aprilu 1943. godine, 
za vreme poznatog prebacivanja preko Drine, iako nepredviđen, Hamid uskače na 
splav sa udarnom grupom dobrovoljaca skupljenih iz 1. i 2. bataljona.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Bio je to jedan od 
prvih splavova koji se razbio poŠto je otisnut od obale. Tada se Hamid umalo 
nije udavio, jer nije znao da pliva. Spasao se time što se grčevito Držao za 
jednu gredu i tako, nešto nizvodno od položaja svog bataljona, ponovo izašao 
na obalu. Ali nije odustao od novih pokušaja da se ukrca.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Onako mokar, ubacio se 
na jedan od sledećih splavova, pošto je ubedio borce da zna dobro da vesla. 
Tek je s tog splava zakoračio na drugu obalu i time ispunio obećanje dato na 
sastanku svoje četne partijske organizacije, čiji je bio sekretar: da će među 
prvima stupiti na drugu obalu Drine, na utvrđenu obalu koju su branile ogromne 
neprijateljeve snage.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Pošto su isterali četnike 
iz njihovih utvrđenja na drugoj obali, uspostavljen je mostobran. U ogorčenoj 
osmočasovnoj borbi prsa u prsa, prilikom likvidacije ostalih četničko-talijanskih 
uporišta na Krčinom brdu, neprijatelj prelazi u grčevit protivnapad.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U tek otetim rovovima 
Hamid se našao s nekoliko drugova skoro opkoljen. Iza njega Drina — 
neprelazna, snežna i mutna, a ispred njega — sve bliži krici četnika. 
Pobacao je ručne granate na njih do poslednje. Pogledao — svega četiri metka 
u magacinu talijanke. Nov talas četnika sručio se na već proređene borce 
partizanskog mostobrana. Čuo se divljački poklič četnika:</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Hvataj žive!</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Na Hamida je naleteo 
jedan, ali ga on obara prvim metkom. Sa preostala tri računao je na hladkokrvno 
nišanjenje; na Krčinom brdu klonula su još tri četnika. Sad kuda? Ali 
&quot;bezmetković<sup>i</sup> tako mre: grupa četnika bila je tu, vrlo blizu, 
hteli su da ga uhvate živa. Jedan od njih bacio je na Hamida talijansku bombu. 
Padajući sav u krvi, na ruke svoga druga, rekao je</span><span lang="SR-CYR" style="mso-fareast-language:SR-CYR">:</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Ne žalim što 
ginem... četiri gada sam ubio.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Nakon protivjuriša 
borci iznose ranjenog Hamida na drugu obalu, u bataljon, gde je s posebnom pažnjom 
lečen i negovan. Međutim, zbog naglih i dugih pokreta i uzastopnih borbi 
bataljona, Hamid se kasnije morao pridružiti divizijskoj bolnici.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Napori u toku pete 
ofanzive, užasan položaj bolnica, naročito onih sa nepokretnim ranjenicima, učinili 
su da se na Hamidove rane pridoda pegavac. U toku borbi i probijanja na Sutjesci 
iščezao je, ali ne i u sećanju svojih drugova ... Želeo sam ovde samo da 
dodam toj velikoj reči <span class="BodytextSpacing2pt4">hrabrost —</span> 
crte lica i njegovu dobrotu. I evo, pod tim krovom od naslova i imena i 
prezimena završavam priču o rođenju još jedne proleterske hrabrosti koja 
nosi lik Hamida Beširevića i moralni odblesak naše 1. brigade.</span></p>
<p class="MsoNormal" align="right" style="text-align:right"><span style="mso-fareast-language:
SR-CYR">Radonja VEŠOVIĆ</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_82.htm"><b>Prethodni dokument</b></a></TD>
<TD><a href="27_84.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
