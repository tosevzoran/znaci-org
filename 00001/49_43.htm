<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_42.htm"><b>Prethodni dokument</b></a></TD>
<TD><a href="49_44.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b>ODBRANA OSLOBOĐENE 
TERITORIJE<o:p>
</o:p>
</b></p>
<p class="MsoNormal" align="center" style="text-align:center"><b>&nbsp;<o:p>
</o:p>
</b></p>
<p class="MsoNormal" align="center" style="text-align:center"><b>Opšta 
situacija na teritoriji 9. korpusa krajem 1944. godine</b></p>
<p class="MsoNormal">&nbsp;<o:p>
</o:p>
</p>
<p class="MsoNormal">Neprijatelj je čestim ispadima, pre svega, iz Gorice, 
Idrije i Škofje Loke sve više stezao obruč oko Trnovske šume, Čepovanske 
doline, Banjške i Sentviškogorske visoravni, Vojska, Sebrelja, Cerkljanska i 
Idrijska (sem Idrije gde se nalazio jak neprijateljski garnizon), Žirovska, 
teritorije između Poljanske i Selške Sore sve do Škofje Loke, Jelovice i 
Vipavske doline. To je bila oslobođena teritorija 9. korpusa na sektoru Slovenačkog 
primorja i Gorenj-skog. Ova teritorija bila je duga oko 60, a široka oko 25 
kilometara. U njoj su se nalazile mnoge pozadinske ustanove i jedinice 9. 
korpusa i divizije<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a>.</p>
<p class="MsoNormal">Pored ove oslobođene teritorije, na Slovenačkom primorju 
i u Gorenjskom bilo je i poluoslobođenih teritorija koje je neprijatelj 
kontrolisao samo povremeno. To su Vipavska dolina, Kras, Pivka, Brda i Bohinjska 
doima. Neprijatelj je krajem 1944. godine imao čvrstu kontrolu samo u 
neposrednoj blizini Trsta, u Dolomitima, u dolini Save i duž nekih glavnih 
komunikacija. Najžešće borbe vodene su na širem području Trnovske šume, 
jer je ona bila jednako važna za naše snage i neprijatelja. Za 9. korpus bila 
je idealan polazni položaj za prodor prema Trstu, Gorici i čak Videmu u 
Furlaniji. Sa Otlice i Predmeje, na južnoj ivici Trnovske šume, moguće je u 
jednom noćnom maršu stići pred Trst. Još bliža je Gorica od Trnova, gde su 
se neprekidno zadržavale jedinice 9. korpusa (do Gorice nema više od tri 
sata). To je bio i glavni razlog što štab 9. korpusa nije pomišljao na 
dugotrajnije povlačenje iz Trnovske šume, već je, naprotiv, uvek težio da 
pod svojom kontrolom sačuva i Vipavsku dolinu, pa i Kras.</p>
<p class="MsoNormal">Nemci isto tako nisu mogli dozvoliti da se glavnina 
partizanskih snaga nalazi tako blizu njihovih ključnih objekata za odbranu, i 
to pred eventualnim savezničkim pomorskim desantom na jadransku obalu i u 
neposrednoj pozadini njihovih najnovijih odbrambenih linija. Zato su svim 
snagama pokušavali da 9. korpus što dalje potisnu prema staroj 
jugoslovensko-italijanskoj granici.</p>
<p class="MsoNormal">Neprijateljski obruč oko oslobođene teritorije na kojoj 
se nalazila glavnina 9. korpusa sastojao se iz niza manjih i većih, ali veoma 
solidno utvrđenih uporišta. Na istočnoj granici oslobođene teritorije, u 
dolini Save, na nešto preko sto kilometara dugoj liniji, nalazilo se oko 70 
uporišta, sa oko 10.000 nemačkih vojnika i slovenačkih domobrana. Najjači 
garnizoni bili su Jesenice (1.140 vojnika), Kranj (1.080 vojnika) i Škofja Loka 
(1.980 vojnika).</p>
<p class="MsoNormal">Sa severne i severozapadine strane, naša oslobođena 
teritorija graničila sa železničkom prugom Jesenice — Bled — — 
Bohinjska Bistrica — Podbrdo — Sv. Lucija — Gorica. Na liniji Jesenice — 
Bohinjska Bistrica u to vreme se nalazilo osam neprijateljskih uporišta i više 
pojedinačnih bunkera sa ukupno 2.167 vojnika, a na liniji Podbrdo — Sv. 
Lucija — Gorica 27 uporišta sa 3. 541 vojnikom. Neprijateljski najjači 
garnizoni bili su u Avčama (843 vojnika), Sv. Lucija (590 vojnika) i Solkanu 
kod Gorice (450 vojnika). Železnič-ku prugu na odseku Jesenice — Bohinjska 
Bistrica obezbeđivali su isključivo nemački vojnici, a na odseku Podbrdo — 
Gorica italijanske kvislinške jedinice.</p>
<p class="MsoNormal">Najviše pukotina u neprijateljskom obruču oko oslobođene 
teritorije 9. korpusa bilo je na jugozapadnom i južnom delu — između Gorice 
i Postojne. To naročito važi za Vi-pavsku dolinu nad kojom neprijatelj, zbog 
vanredne odanosti naroda narodnooslobodilačkom pokretu, nije mogao ostvariti 
punu kontrolu ni kasnije kad je gotovo u svakom selu imao svoje uporište, a 
pogotovu krajem 1944. godine, kada se u 25 kilometara dugoj i do 10 kilometara 
širokoj Vipavskoj dolini nalazilo svega sedam neprijateljskih uporišta sa 
ukupno 1.585 vojnika, ne računajući garnizon u Gorici (5.200 vojnika).</p>
<p class="MsoNormal">Ali, zato je neprijatelj čvrsto držao situaciju u svojim 
rukama duž železničke pruge Gorica — Tržič — Trst, na kojoj je imao 36 
uporišta sa ukupno 26.133 vojnika (u Trstu — 10.000, Tržiču — 1.220 i u 
Gorici — 5.200 vojnika, a na pruzi Trst — Postojna — Ljubljana bilo je 
preko 50 uporišta sa 16.298 nemačkih i kvislinških vojnika).</p>
<p class="MsoNormal">Sa jugoistočne strane, oslobođenu teritoriju 9. korpusa 
blokirala su veoma gusto raspoređena uporišta u Dolomitima. Na ovoj teritoriji 
se nalazilo dvadesetak uporišta sa preko 2.500 vojnika, pre svega, domobranskih 
jedinica. <span lang="DE" style="mso-ansi-language:DE">Najjači garnizon bio je 
u Idriji (455 vojnika). Krajem 1944. godine Nemci su imali oko oslobođene 
teritorije 9. korpusa preko 200 jako utvrđenih uporišta sa više od 60.000 
svojih i raznih kvislinških vojnika.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Međutim, 
operativno područje 9. korpusa protezalo se i na desnu obalu Soče — na 
severnu Furlaniju, Brdia i Benešku Sloveniju. Tamo su dejstvovale jedinice 
Operativnog štaba za zapadnu Sloveniju sa svoja četiri bataljona. </span>Isto 
tako i neprijatelj je imao jake snage. Iz naknadnih podataka obaveštajne službe 
9. korpusa<a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a> 
Poznato je da se krajem 1944. godine na njegovom operativnom području nalazilo 
281 uporište sa ukupno oko 75.899 vojnika, što je tri puta više u odnosu na 
prethodnu godinu. Ovaj podatak ukazuje od kolike je važnosti bilo to područje 
i u kakvoj se delikatnoj situaciji nalazio naš 9. korpus. Nemci su i pored 
nedostatka žive sile napregli sve snage da ojačaju svoje garnizone na Slovenačkom 
primorju. Najozbiljnije se računalo na mogućnost savezničkog iskrcavanja u 
Istru i na obale Slovenačkog primorja, duž kojih je raspoređen 97. armijski 
korpus: 237. pešadijska divizija u Istri, 188. rezervna divizija na obalama Tršćanskog 
zaliva i 710. pešadijska divizija dalje prema zapadu do ušća reke Tilment 
(Taljamento).</p>
<p class="MsoNormal">Drugi i najverovatniji razlog bio je što je nemačko 
rukovodstvo, zbog približavanja savezničkih fronto va, računalo na prodor naših 
snaga. Ta ga je činjenica više zabrinjavala nego saveznički front. Zato se 
&quot;viši SS i policijski vođa&quot; u takozvanoj &quot;Operativnoj zoni 
Jadranskog primorja&quot; Odilo Globočnik, našao pred veoma odgovornim 
zadatkom da uništi partizanske snage na tom području ili da ih bar odbaci na 
sever ili istok.</p>
<p class="MsoNormal">Od nemačkih snaga koje je Globočnik imao na raspolaganju 
treba pomenuti 10. SS policijski puk koji je sa tri bataljona bio dislociran u 
južnom i centralnom delu Slovenačkog primorja, 3/15. SS policijskog puka na 
sektoru Trsta i 28. SS policijski puk na sektoru Gorenjskog. Od kvislinških 
jedinica bile su najmnogobrojnije italijanske (10. MAS grupa i šest 
italijanskih dobrovoljačkih bataljona) i domobranske jedinice (četiri 
bataljona). Za borbu protiv jedinica 9. korpusa, Odilo Globočnik je upotrebio i 
ne-mačke operativne jedinice (delove 188. rezervne divizije, 710. pešadijske, 
71. pešadiijske, 24. SS brigade kraških lovaca, 438. divizije za naročitu 
primenu itd.), a od februara</p>
<p class="MsoNormal">1945. pa dalje i četničke i nedićevske jedinice koje su 
se pri povlačenju iz Srbije, Bosne, Dalmacije i Like zadržavale na Slovenačkom 
primorju<a style="mso-footnote-id:ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a>.<o:p>
</o:p>
</p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a><span lang="DE" style="mso-ansi-language:DE"> 
    Od 11.840 boraca koliko je bilo brojno stanje 9. korpusa krajem januara 
    1945. (podaci su uzeti iz arhive IIRP u Ljubljani), u pozadinskim jedinicama 
    i ustanovama nalazilo se 3.665 boraca. Takozvana &quot;vojna oblast 9. 
    korpusa&quot; obuhvatala je tri vojna područja (Gorenjsko, Goriško i 
    Kobaridsko) sa sedamnaest komandi mesta, četiri radna bataljona i više 
    samostalnih radnih četa. </span>Uz to pod komandom &quot;Vojne 
    oblasti&quot; 9. korpusa nalazile su se i bolnice, radionice i razne 
    specijalne jedinice. Vojna oblast 9. korpusa brinula se, pored ostalog, i za 
    održavanje postojećih i uspostavljanje novih puteva, zatim telefonskih 
    linija i centrala (samo u periodu od 15. oktobra do 31. decemlbra 1944. 
    uspostavljeno je 116 kilometara novih telefonskih linija i 84 kilometra su 
    obnovljena). Redovno je održavan saobraćaj na relaciji Cerkno-Dolenja 
    Trebuša. Radne grupe gradile su mostove, izgrađivale radionice, u 
    stolarskim radionicama izrađivana je oprema za bolnice, škole itd., u 
    pilanama se od balvana rezala daska za inžinjerce, pontonire i zanatlije, u 
    radionicama su izrađivane smučke. Ovom radionicom rukovodio ie nekadašnji 
    državni rekorder u skokovima Rudi Finžgar. U radionicama za opravku oružja 
    i mehaničkim radionicama bilo je zaposleno 60 kvalifikovanih radnika, dok 
    su u radio-električarskoj radionici opravljani akumulatori, transformatori, 
    generatori, pisaće mašine, telefonski aparati i kinoaparature. Vojna 
    oblast je organizovala i smeštaj bolnica, ambulanti, apoteka i raznih 
    drugih sanitetskih ustanova.</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> Izveštaj obaveštajnog 
    centra 9. korpusa od 31. decembra 1944. Glavnom štabu NOV i POS (Arhiv 
    IIRP, P. 232/11).</p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Na sektor Postojne i 
    Ilirske Bistrice u decembru 1944. i januaru 1945. stigao je takozvani 
    &quot;1. srpski dobrovoljački korpus&quot; koga je glavna uprava SS u 
    Berlinu 23. januara 1945. proglasila za SS jedinicu. Korpus je imao pet 
    pukova sa oko 8.000 vojnika (po nekim drugim izvorima imao je 5.200 
    vojnika).</p>
    <p class="MsoFootnoteText"><span lang="DE" style="mso-ansi-language:DE">Krajem 
    decembra 1944. na sektor Rijeke dolaze ostaci 501. dalmatinskog, 502. ličkog 
    i 503. bosanskog četničkog korpusa koji su razbijeni u borbama kod Knina i 
    na drugim miestima. </span>Dva me-seca kasnije oni se reorganizuju i prelaze 
    na Kras i u Vipavsku dolinu. U poslednjim mesecima rata, na Slovenačkom 
    primorju nalazilo se oko 10.000 četnika.</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_42.htm"><b>Prethodni dokument</b></a></TD>
<TD><a href="49_44.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

