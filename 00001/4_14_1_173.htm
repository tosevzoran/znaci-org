<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_172.htm"><b>Prethodni dokument</b></a></TD>
<TD><a href="4_14_1_174.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 173</strong></p>
<p align="center"><strong>IZVEŠTAJ ČETNIČKOG PREDSTAVNIKA PRI ITALIJANSKOJ VIŠOJ 
KOMANDI ORUŽANIH SNAGA »SLOVENIJA—DALMACIJA« S KRAJA SEPTEMBRA 1942. DRAŽI 
MIHAILOVIĆU O RAZLOZIMA SARADNJE SA ITALIJANSKIM OKUPATORIMA1</strong></p>
<p>Gospodine ministre,2</p>
<p>Pre svega blagodarim Vam na toplim rečima koje ste mi uputili povodom mog 
slučaja.3 Ja činim svojim, skromnim snagama sve da opravdam poverenje koje je, 
laskavo za mene, sadržano u Vašem, meni toliko dragom, pismu.4</p>
<p>Brat vojvoda Trifunović naći će mogućnost da Vas iz-vrsti o mojoj sadašnjoj 
aktivnosti na ovom mestu,5 koje je vrlo važno i značajno za našu vojničku i 
nacionalno političku akciju i čije prednosti nastojim koristiti u punoj meri i 
koliko je god to moguće pod ovakvim prilikama. Odavde imam mogućnosti uvida u 
prilike i događaje u Hrvatskoj, Sloveniji i Dalmaciji, držeći stalne veze sa 
celim našim nacionalnim i vojničkim pokretom na području N.D.H. Ovde je 
komanda svih italijanskih vojnih snaga na području bivše Jugoslavije,6 ali 
isto tako ovde i N.D.H. održava svoj komesarijat za vezu sa italijanskim 
vlastima vojnim i političkim. Ima posla i zadataka važnih po naše nacionalne 
interese za koje bi bile potrebne sile i sredstva daleko viša nego su ona 
kojima ja raspolažem. Ja, međutim, činim sve da iskoristim ovo što ja mogu 
da dad-nem nasuprot takvoj situaciji. O svemu što sam učinio, izve-stio sam 
brata vojvodu Trifunovića, koga ću otsad redovno izveštavati tako da biste i 
Vi mogli koristiti ona moja obaveš-tenja koja Vas budu interesovala.</p>
<p>Zasad, međutim, smatram za vrlo krupnu i vrlo hitnu nacionalnu dužnost da 
Vam izložim moje mišljenje po jednom pitanju od čijeg pravilnog posmatranja 
zavisi, bez imalo pre-terivanja, i sudbina celokupne naše nacionalne akcije i, 
još više, sudbina srpskog naroda na području Nezavisne Države Hrvatske. To 
je pitanje našeg odnosa prema Italijanima, pitanje koje je postalo do najveće 
mere akutno povodom vesti koje su ovamo stigle poslednjih dana, a prema kojima 
bi iz-vesni četnički komandanti u Hercegovini imali da napadnu italijansku 
vojsku u tim krajevima.7 Slobodan sam da Vam jasno i otvoreno izjavim da bi 
takav čin u ovom času pret-stavljao početak katastrofe srpskog naroda na 
području N.D.H. i potpunog sloma naše četničke organizacije i celokupne naše 
nacionalne akcije na ovom području. Dopustite, G. ministre, da Vam iznesem malo 
istorijata ove naše taktike:</p>
<p>Ja sam jedan od onih koji su svesno zagovarali kolaboraciju sa Italijanima, 
iz krupnih nacionalnih razloga. Prvi, odlučan razlog jeste taj što je srpski 
narod u N.D.H. masak-riran, ekonomski ruiniran, lišen vodstva i obezglavljen, 
ste-ran u ogromnim masama u zbegove po planinama i gudurama, iskrvario toliko da 
je već dospeo do onog biološkog minimuma bez koga nema mogućnosti sutrašnje 
uspešne regeneracije. Stajao je sam, neorganizovan, dovoljno nenaoružan, 
ekonomski iscrpljen prema nizu protivnika: ustašama, muslimanima, Nemcima i 
Italijanima. U tom času pojavljivao se iza leđa nov, najopasniji, protivnik 
— partizani. Nikakvih izgleda na uspeh u borbi protiv toliko brojnih i moćnih 
neprijatelja nije bilo, a sva su razmišljanja jasno pokazivala da bi takva 
borba dovela do nesumnjivog i potpunog uništenja srpskog naroda u ovim 
krajevima. Kad je poč. Boško Todorović izbio u decembru 1941. god. u naše 
krajeve,8 ja sam mu uputio potpuno određeno pitanje: ima li on snage da borbom 
i oružjem dovede do oslobođenja srpski narod u ovim krajevima. On je odgovorio 
jasno i nedvosmisleno da on te mogućnosti nema. Ja sam to znao, uostalom, i bez 
njega. Baš u tom času, partizani su počeli sa lomljenjem naše organizacije; 
u redovima »četnika« (u stvari seljaka koje je krajnja nevolja oterala u 
planinu, a čije grupe nisu imale gotovo nijednog rekvizita stare četničke 
organizacije) počela je da izbija borba za gla-varstvo (odmetanje Brstine9 u 
Nevesinju prvi je početak ne sreće); kad je popustila opasnost ustaška, ti 
seljaci četnici izgubili su volju za borbu, a instinkti pljačke sve su više 
za-menjivali nacionalnu borbenu volju. Napadaj na Borac10 otkrio je svu unutrašnju 
slabost četničkog pokreta. Zbegovi su počeli da ostaju bez hrane a narod bez 
krova, hleba i sapuna, bio je izložen bolestima koje su počele da haraju. Moj 
šura g. Šantić, koji je u tom času obišao kraj od Nevesinja do Foče gde su 
imale biti naše glavne snage, potvrdio je, u nesumnjivoj formi, takva naša 
obaveštenja. Ostao je samo jedan put za spašavanje naroda — put kolaboracije 
sa Italijanima. Zahvaljujući činjenici da Italijani nisu bili obavešteni o očajničkom 
stanju naših odreda, a s druge strane i veštom političkom aranžmanu od nas 
udešenom, mi smo mogli da pregovore sa Italijanima vodimo u punoj časti i za 
naš narod i za četničke odrede, pregovarajući kao država sa državom, iako 
u stvari tako jadni. (Vidimo preliminare pregovora sa poč. To-dorovićem!)11 
Sve je to bilo jasno i poč. Todoroviću koji je i pao kao žrtva takvog stanja.</p>
<p>Međutim, bio je još jedan razlog koji nam je diktovao saradnju sa 
Italijanima. U okupiranoj zoni od strane Italija-na, ostao je velik broj Srba, a 
veliki broj se već povratio iz Srbije i izbeglištva. Nikad ustaše i muslimani 
nisu bili kivni na Srbe kao u ovom času kad su ti Srbi došli da im budu stalan 
potsetnik na zločine koje su izvršili i na kaznu kojoj neće izbeći. 
Italijani su uzeli Srbe u zaštitu, što je mržnju ustaša još više pojačalo. 
Nekoliko desetaka hiljada Srba bili su naprosto taoci koji su živeli samo zato, 
što su imali zaštitu Italijana. Trebalo je samo 24 časa otsutnosti te 
italijanske protekcije, pa da zverska mržnja ustaša pridruži i taj ostatak 
Srba onom velikom broju bezdušno masakriranih.</p>
<p>Najzad, imali smo mi i jedan pozitivan plan u vezi sa ovom kolaboracijom. Od 
kapitulacije, najteže smo osećali težinu okolnosti što je srpski narod 
rasparčan i time stvorena nemogućnost povezivanja svih snaga u jedan pokret i 
pod jednu komandu, i jedan plan. To povezivanje svih delova srpskog naroda bio 
je prvi uslov za akciju oslobođenja i spašavanja. Taj pokušaj integracije 
otpočeli ste Vi i njegov jedan krak dosegao je do nas u misiji poč. Todorovića. 
Nažalost, okolnosti koje sam gore izložio i akcija partizana slomili su taj 
pokušaj reintegracije. Ostalo je da se to povezivanje ostvari drugim putem. 
Predlozi Italijana, kojim su nam stavljali u izgled ostavljanje čitavih 
teritorija u istočnoj Hercegovini pod našom kontrolom, otvorili su nam mogućnosti 
takve integracije i povezivanja srpskih snaga i krajeva. I to je bio razlog da 
se izabere taj put koji, u ostalom, nije bilo teško izabrati, jer je, s obzirom 
na sve izloženo, ostao kao jedan i jedini.</p>
<p>Došla je partizanska akcija da potvrdi sve naše bojazni i sva naša predviđanja. 
Takozvani četnički pokret skrhao se preko noći. Doteralo se dotle da je od 
svih tih »deset hiljada četnika« sa kojima je prećeno Italijanima od strane 
Sergija Mihajlovića i Mutimira Petkovića ostalo desetak četnika u 
italijanskoj kasarni u Nevesinju, dok su se oficiri raspršali na sve strane. 
(Da nije bilo g. Jevđevića, ja ne znam n.pr. ko bi sahranio poč. Todorovića). 
Toliki je to bio moralni slom. Pred tako očiglednim dokazima naše slabosti, naša 
nastojanja kod Italijana da im dadnem objašnjenja koja bi prikrila ovaj poraz, 
bila su vrlo teška i mučna. Međutim, ne ulazeći u račune koje su Italijani 
pri tome imali, ja moram da zabeležim da (osim malih izuzetaka) Italijani nas 
nisu upuštali. Pristali su, i posle Samardžićevog poraza kod Bratača,12 da 
pomognu organizovanje četničke organizacije na novoj, više vojničkoj, 
akciji.</p>
<p>Vama, gospodine ministre, moram da saopštim i tu činjenicu: da nije bilo te 
dobre volje i pomoći italijanske, ja ne znam kad bi se — i da li bi se uopšte 
— obnovila četnička organizacija, i kad bi se ovi krajevi oslobodili od 
partizana. Razume se, da su oni imali tu svoje interesa pred očima, ali je 
istina da je to bio jedini put da dođemo ponovo do svoje nacionalne oružane 
organizacije i do oslobođenja naših krajeva od partizana. Ostaće istorijska 
činjenica: da je italijanska politika učinila strašan zločin prema srpskom 
narodu osnivajući, zajedno sa Nemcima, Pavelićevu Hrvatsku, — ali da je i 
italijanska vojska zaustavila klanje Srba od strane ustaša, a posle toga Srbima 
dala odlučnu pomoć da se oslobode partizana.</p>
<p>Posle godinu dana ove kolaboracije mi imamo</p>
<p>obnovljenu četničku organizaciju, bolje oružanu nego ikad;</p>
<p>uspostavljeno jedinstvo [srpskih zemalja i slobodan drum Beograd — Cetinje 
za sve srpske akcije i potrebe;</p>
<p>neobično povoljan položaj srpskog naroda na itali-janskoj zoni, upravo 
idealan u poređenju sa onim u N.D.H.;</p>
<p>mogućnost veze sa našim saveznicima; italijanski politički pritisak u 
Zagrebu u cilju zaštite Srba u N.D.H. kojima mi ne možemo ni na koji način 
priteći u pomoć.</p>
<p>Međutim, iako je pređen dobar deo puta, naš plan u vezi sa ovom 
kolaboracijom nije još ostvaren.</p>
<p>Pre svega, četnička organizacija nije još konsolidovana, ni proširena na 
sve krajeve italijanske okupacije. Treba da se učvrsti: snaženjem discipline, 
stabilizovanjem komandnog sistema, uklanjanjem anarhičnog elementa i utvrđivanjem 
autoriteta starešina. Ona se nije ni politički pripremila za zadatak koji je 
čeka u novoj državi. Nisu pripremljeni ni ljudi, ni program, ni mere. Sve to 
može da svršimo pod povoljnim uslo-vima, koje nam daje ova kolaboracija.</p>
<p>Ostaje da se oslobode ostali srpski krajevi od partizanske strahovlade.13 Tim 
više, što su tu skoncentrisani najbor-beniji elementi i vodstvo koje bi moglo 
da povrati i u pročišćena područja stanje od marta o.g., ako se ne unište 
radikalno i definitivno.</p>
<p>Jedan težak problem je zima koja je na pragu. Srpski narod je čeka u žalosnim 
okolnostima: srpska sela opustošena, 'kuće porušene, sermija uništena, hrana 
dokrajčena! Ako se ne preduzme sve na vreme, narod vrati iz zbegova, osigura mu 
se kakav bilo krov i hrana — ova zima će nam biti teža od ustaša i 
partizana!</p>
<p>Još uvek preko milion Srba u N.D.H. živi od milosti ustaške i nemilo 
stradava. Mi im za sada ne možemo pomoći i samo, forsiranjem italijanskog 
pritiska u Zagrebu, možemo da olakšamo njihovu tešku sudbinu. Mi u tom pravcu 
radimo neprestano i neumorno i mislimo da imamo izvrsne us-pehe.</p>
<p>I sad, hteti otpočeti u ovom času neprijateljstva, znači hteti sledeće:</p>
<p>slom naše četničke organizacije, zato što ona nije u stanju da se iznese 
sa italijanskom armijom i što velik deo te organizacije ne bi mogao biti 
privoljen da uđe u tu borbu;</p>
<p>baciti srpski narod u treću nevolju, — posle one ustaške i one 
partizanske — i to: pred najstrašniju zimu naterati ga ponovo u planinske 
zbegove i raskućiti ostatke srpskih sela i naselja;</p>
<p>dizanjem, italijanske zaštite, osuditi milion Srba u N.D.H. na gotovu smrt. 
Ustaše i muslimani čekaju kao krvožedni vukovi na takav momenat da dokrajče 
ostatke srpstva;</p>
<p>uneti razdor u srpsko voćstvo, jer mi politički vođi Srba iz ovih krajeva 
ne bi mogli nikako poneti odgovornost za takav jedan korak;</p>
<p>osujetiti sve napore za organizovanje svega što je potrebno za obnovu našeg 
novog nacionalnog i državnog života.</p>
<p>Dok su, dakle, katastrofalne posledice tako očigledne — koristi nisu 
nikakve. Srpski narod ne bi u toj borbi mogao da učini i da nikakav koristan 
doprinos savezničkoj strategiji, osim ako se ne traži od njega da učini 
bezumlje one majke koja je skočila u vulkanski krater da spase svoje dete!</p>
<p>Možda su vesti, koje su me potakle da Vam ovo pišem, i preterane, ali mogućne 
posledice takvog jednog koraka tako su katastrofalne da sam morao da Vas 
uznemirim ovim mojim obrazloženjem, i da Vas zamolim da ovom poklonite najveću 
pažnju i da u tom pravcu izdate potrebna jasna uput-stva komandantima.14</p>
<p>Srpski narod u N.D.H. iskrvavljen je i slomljen. On je, ipak, sposoban za još 
jedan napor i žrtvu, ali ona mora biti poslednja i mora dovesti do njegovog 
konačnog oslobođenja. Vi ćete znati odrediti taj čas, ali, svakako, on niti 
je nastupio, niti je sve spremno za njega.</p>
<p align="center">Ja Vas molim, gospodine ministre, da primite uveravanja o mom 
najdubljem poštovanju.</p>
<p align="center"><strong>Radmilo Grđić</strong></p>
<p align="center">Pismo Radmila Grđića da se dostavi Baćović</p>
<p>1&nbsp; Original (pisan na mašini, ćirilicom) u Arhivu VII, Ča, k 159, 
reg. br. 51/2 (H-X-61). S obzirom na podatke koje sadržaj pruža, redakcija 
pretpostavlja da je pisan krajem septembra 1942.</p>
<p>2&nbsp; Odnosi se na Dražu Mihailovića.</p>
<p>3&nbsp; Verovatno se radi o neuspelom atentatu koji je nad njim izvršen 3. 
aprila 1942. u Maštam. Atentat je jedna od niza akcija mostarske skojevske 
organizacije u okupiranom Mostaru Opširnije o tome, vidi Arhiv Saveza komunista 
Basne i Hercegovine, tom III, knj, 2, Istorijsko odeljenje CK SK BiH, Sarajevo 
1953, str. 157.</p>
<p>4&nbsp; Tim pismom Redakcija ne raspolaže.</p>
<p>5&nbsp; i 6 Radmilo Grđić je tada bio predstavnik Komande bosanskih, ličko-dalmatinskih 
i hercegovačkih vojnočetničkih odreda pri italijan-skoj Višoj komandi oružanih 
snaga »Slovenija — Dalmacija« (Comando Superiore FFAA. Slovenia e Dalmazia 
— Supersloda).</p>
<p>7 Vidi odgovor Draže Mihailovića na te vesti u dok. br. 176 i 178.</p>
<p>8&nbsp; O dolasku majora Boška Todorovića u Hercegovinu, vidi dok. br. 37 i 
49, nap. 4.</p>
<p>9&nbsp; Dušan Brstina od kraja februara do početka juna 1942. bio komandant 
partizanskog bataljona »Bišina«. Sada general-major JNA.</p>
<p>10&nbsp; O četničkim akcijama na Borač, vidi dok. br. 37 i Arhiv VII, Ča, 
k. 201, reg. br. 8/2: izveštaj kapetana Danila Salatića o razvoju četnika u 
Hercegovini i napadu na Borač.</p>
<p>11 O pregovorima majora Boška Todorovića sa predstavnicima ita-lijanskog 
okupatora početkom 1942. godine, vidi dok. to. 39, 43 i 44.</p>
<p>12 U rejonu Bratača i Kifinog Sela partizanski bataljon »Bišina« i 1. 
udarni hercegovački partizanski bataljon napali su (26. marta 1942) i zarobili 
tada najjaču četničku jedinicu u nevesinjskom srezu (oko 250 ljudi) kojom je 
komandovao Petar Samardžić. Opširnije, vidi Zbornik NOR-a, tom IV, knj. 4, 
dok. br. 45 i 119; Dušan Brstina, Partizanski bataljon »Bišina«, VIG, br. 
6/1960.</p>
<p>13 Odnosi se na zapadnu Bosnu gde se tada nalazio VS NOP i DVJ sa 
proleterskim brigadama i tamošnjim partizanskim snagama.</p>
<p>14 Vidi dok. br. 176.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_172.htm"><b>Prethodni dokument</b></a></TD>
<TD><a href="4_14_1_174.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
