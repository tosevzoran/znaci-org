<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_106.htm"><b>Prethodni dokument</b></a></TD>
<TD><a href="4_14_3_108.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA VUČEDOLSKE BRIGADE OD 5. APRILA 
1944. POTČINJENIM KOMANDANTIMA ZA NAPAD NA DELOVE 29. DIVIZIJE NOVJ KOD 
GRAHOVA1</strong></p>
<p>&nbsp;</p>
<p>KOMANDA VUČEDOLSKE VOJNO-ČETNIČKE BRIGADE</p>
<p>Br. Služ.</p>
<p>5 aprila 1944 godine POLOŽAJ</p>
<p align="center">ZAPOVEST</p>
<p align="center">(Sekcija 1 : 100.000)</p>
<p>Neprijatelj se nalazi na položajima: Prisoja — Zakurjaj —</p>
<p>—&nbsp; Orao — Grahovac — Omutić.2</p>
<p>Sutra 6 aprila t.g, naše trupe izvršiće pokret prema neprijateljskim položajima 
u tri kolone i to:</p>
<p>. a). — <strong>Desna kolona:</strong> komandant g. Nikola Vujačić, 
Spi-oska četa zagorska i Riječanski vod jačina 100 boraca, nastupa pravcem: 
Bokšin do, — Kopilov-do — Neradova Pećina, —</p>
<p>—&nbsp; Golo brdo — Elezov do — Okolišta — Maočići. Polazni položaj 
Bokšin do.</p>
<p>b). — <strong>Srednja kolona</strong>: komandant Ilija Lučić, sastav: 
Vi-luška četa, i Crkvička četa, jačine 100 boraca, nastupa pravcem: Čelina 
Petkovići — Osječenica — Vilusi. Polazni položaj Čelina.</p>
<p>v). — <strong>Leva kolona:</strong> Komandant poručnik Vujičić Mihailo 
sastav: Gornjepoljska i Dolovsko-Nudolska četa, jačine 100 boraca. Nastupa 
pravcem: Omutić — Grahovac — Dolovi — Škuljevac. Polazni položaj 
Podkurjaj.</p>
<p>Polazak sa polaznih položaja tačno u 5.30 časova.</p>
<p><strong>Drugi borbeni red: </strong>Komandant Simo Eraković, sastav Banjski 
bataljon jačine 300 boraca. Pravac kretanja drum Grahovo — Osječenica, za 
srednjom kolonom.</p>
<p>Rezerva: Komandant: kapetan Đorđije Draganić, sastav Rudinsko-Trepački 
bataljon, delovi Vučedolskog bataljona i Barska četa, jačine oko 400 boraca. 
Mesto rezerve Grahovo.</p>
<p>Održavanje veze putem kurira i ugovorenim znacima kako je na zboru pokazato 
starešinama. Centar Veze na pravcu srednje kolone, gde će se potpisati 
nalaziti.</p>
<p><strong>Postupak pri nastupanju: </strong>Nastupati vojnički i po planu u 
saglasnosti sa br. 113. Blagovremeno izvesti jedinice na polazne položaje.</p>
<p>Komandant leve kolone, postaraće se da uhvati vezu sa jedinicama kapetana 
Vidačića4 koje nastupaju sa pravca Lastve.</p>
<p>Ishrana, kako je usmeno na zboru regulisano, stim što je baza za snabdevanje 
Grahovo, osim mesa kojim se snab-devati od komunističkih i njima naklonjenih 
porodica.</p>
<p>Ranjenička prihvatnica u Zakurjaju.</p>
<p>Ugovoreni znaci i znaci raspoznavanja dati su komandantima i komandirima.</p>
<p>Kada se ovlada linijom: Podbožur — Maočići — Keše-ljeva Gradina — 
Broćanac — Skorča Gora, sačekati naređenje u koliko se ne bi ranije 
naredilo.</p>
<p>Komandant kapetan, Ivan M. Janičić</p>
<p>M. P.5</p>
<p>Dostavljeno:</p>
<p>K-tima kolona, II borbenog reda, Rezerve i Rud.-Trepač. Bataljona. —</p>
<p>&nbsp;</p>
<p>1 Original (pisan na mašini, ćirilicom) u Arhivu VII, k. 140, reg. br. 16/6 
(CG-V-1453).</p>
<p>2 i 3 Na navedenim položajima nalazili su se delovi 12. hercegovačke NOU 
brigade 29. divizije NOVJ. Napad četnika i delova 369. puka nemačke 369. 
legionarske divizije otpočeo je 6. aprila. Vidi dok. br. 111 i tom IV, knj. 24, 
dok. br. 44 i 194.</p>
<p>4 Milorad.</p>
<p>5 Okrugli pečat: »Komanda Vučedolske brigade«.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_106.htm"><b>Prethodni dokument</b></a></TD>
<TD><a href="4_14_3_108.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
