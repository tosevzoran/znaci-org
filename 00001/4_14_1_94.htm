<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_93.htm"><b>Prethodni dokument</b></a></TD><TD><a href="4_14_1_95.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 94</strong></p>
<p align="center"><strong>IZVEŠTAJ KAPETANA RUDOLFA PERHINEKA OD 4. JUNA-1942. MAJORU ZAHARIJU OSTOJlĆU O SITUACIJI U SANDŽAKU<sup>1</sup></strong></p>
<p>4-VI-42 g s. Kosanica u 14h</p>
<p>Dragi č. Branko,<sup>2</sup></p>
<p>Izvestio sam već da je major Glišić otišao za Novu Varoš i da je
  Novovaroške trupe povukao sa položaja.<sup>3</sup> Najgore je što trupe koje su
  ostale na položaju nisu obaveštene o tom povlačenju Srbijanaca i što
  nije izvršeno objedinjenje komandovanja. Pošao je ceo Štab. Pošto sam
  se baš u to vreme našao ovde, a trupe su počele da se osipaju sa
  položaja pa sam inicijativno primio na sebe ulogu vođenja operacija na
  desnoj obali Tare do povratka Glišićevog.<sup>4</sup></p>
<p>Naredio sam: 1. majoru Baćeviću da primi pod k-du sve trupe koje su
  još ostale na položaju a to su: aktivni bjelopoljski bataljon
  (Kasalović<sup>5</sup>) Odred Bojovića, odred majora Baćevića, rezervni
  Bjelopoljski, novoformirani Šahovićski i da sa svim ovim trupama
  produži aktivno dejstva u pravcu Huma.</p>
<p>2) Da vojvoda Irić<sup>6</sup> (za koga sam saznao da se sa Plevaljskim
  odredom nalazi u oblasti s. Bukovice) izvrši napad pravcem s. Čelebić &#8212;
  Hum, čime bi se pojavio u pozadini kom.[unističkih] snaga na desnoj
  obali Tare<sup>7</sup> i produženjem ka Humu ot-secao i one koje bi htele da se
  izvuku preko Šćepan Polja.</p>
<p>Od majora Baćevića dobio sam izveštaj da je primećeno nagomilavanje
  nekih kom. snaga kod G. i D. Meštrovca a ovo verovatno da bi obrazovali
  zaštitnicu za svoje delove koje (sa magacinima) pokušavaju (zbog
  Pavlovog pritiska) da izvuku preko Sćepan Polja.<sup>8</sup></p>
<p>3)&nbsp; Top sa poruč. Lahovićem naredio sam da se vrati na položaj
  i uđe u sastav batalj. majora Kasalovića mada mu je Glišić naredio da
  stalno bude u sastavu odreda Kalajitovog koji se vraća za N. Varoš
  (svakako zato da i ovo pođe put Srbije).</p>
<p>4)&nbsp; Odredu Kalajita i Lukačevića naredio sam da se zadrže u s.
  Kosanici sa napomenom da će zato dobiti od tebe naređenje. Trupe
  Lukačevića su se razvukle napr.: kap. Obradović koji je sa batalj onom
  bio pod njegovom komandom, napustio je bez naređenja položaj i povukao
  sobom još jedan Lukačevićev batalj on koji je privremeno (dok je
  Lukačević bio u Viš-njici) stavljen bio pod njegovu k-du. Prilažem
  prepis Baće-vićevog izveštaj a<sup>9</sup> o tome a original upućujem Pavlu za
  preki sud. Kapetan Ćira<sup>10</sup> Dimitrijević pošao je sa Sjeničkim bataljonom
  ka Kovrenu (po prvobit. Glišićevom naređenju). Kuriri su pošli da ga
  vrate.</p>
<p>Sam Lukačević sa 30 ljudi došao je u Kosanici posle pretresanja terena i čini sve da svoje trupe prikupi.</p>
<p>Potrebno je da se zato izda naređenje da se sve te trupe (iz sastava Lukačevićevog odreda) vrate otuda u Kosanicu.</p>
<p>5)&nbsp; Naredio sam poruč. Vojinoviću (iz Prenćana) hitno
  formiranje novog odreda od ljudstva iz Prenćanske i kosaničke opštine.
  Smatram da bi najpovoljnije rešenje za ovaj kraj bilo da Lukačević
  ostane kao k-t trupa Plevaljskog sreza, jer ga je ljudstvo za ovo
  kratko vreme zavoljelo, o čemu će Pavle biti obavešten.</p>
<p>6)&nbsp; Od Italijana sam tražio da upute na položaj jednu svoju
  kolonu sa dosta artilerije (do majora Baćevića) i da iz vazduha tuku
  Mešterovac i Šćepan Polje, našta je odgovoreno da u načelu pristaju.</p>
<p>Hitno naredite slanje potrebnih namirnica i municije za sve trupe na
  d. obali Tare za br. stanje oko 1800 ljudi. Mogućnost ovako hitnog
  dotura jedino je stvorena ako kamion proguraju preko Plevalja, a ovo
  samo u slučaju da je razrušeni put iza Vrulje opravljen (a mora se
  opraviti) ili do Vrulje pa odavde tovarnom stokom na Kosanicu i dalje. Pokušaćemo snab-devanje tih trupa iz Plevalja, zašto se upućuje Lukačević u Plevlje.</p>
<p>Najbolnije pitanje je besprimerna pljačka koja je izvršena među ovim
  narodom. Ne može se ničim opisati, a što je najžalosnije to je želja i
  pojedinih k-danata da od ovdašnjeg naroda izvuku oružje, stoku, konje,
  vunu, hranu, pokrivače, krevete i sve što se može. Pojedini odredi
  imaju uza se čitave marvene depo-e. Primeri: jednom četniku meštaninu
  (Vukomanu Vukoviću iz Glibaća) oduzeto je 450 kg. vune, Kalajitov odred
  (svega 350 ljudi) zaklao je samo jedne večeri 90 brava.</p>
<p>Molim te, učini sve da se spreči odnošenje cele ove pljačke za
  Srbiju, da se narodu sve to vrati i povrati mu vera u našu organizaciju.</p>
<p>O situaciji kod Pavla nikakvih novih vesti.</p>
<p>Glišića očekujem večeras u N. Varoši.</p>
<p>Prilazem Baćevićevo pismo i šifr. [ovani] izveštaj, kao i Jelovčev izveštaj.11</p>
<p align="center">pozdr. kap. <strong>Rade</strong>12</p>
<b class=medtxt><p><sup>1</sup>&nbsp; Original  (pisan  olovkom,  ćirilicom)  u  Arhivu VII,   Ča,  k.  141. reg. br. 3/6 (CG-V-1585/1).</p>
<p><sup>2</sup>&nbsp; Čika Branko (Zaharije Ostojić). On je, početkom juna, od
  Ru-dolfa Perhineka preuzeo rukovođenje četničkim jedinicama u borbi
  protiv partizanskih snaga u Sandžaku.</p>
<p><sup>3</sup>&nbsp; Reč je o povlačenju Samostalnog požeškog četničkog odreda u
  Novu Varoš. Opširnije o tome, vidi u Arhivu VII, Ča, k 127, reg. br
  16/10.</p>
<p><sup>4</sup>&nbsp; U pismu od 5. juna 1942. majoru Baćoviću, major Glišić piše,
  između ostalog, da je u Novu Varoš morao otići po naređenju Italijana
  (Arhiv VII, Ca, k. 127, reg. br. 15/10).</p>
<p><sup>5</sup>&nbsp; Zdravko.</p>
<p><sup>6</sup>&nbsp; Bogoljub, žandarm, četnički vojvoda.</p>
<p><sup>7</sup>&nbsp; To su bile jedinice pod komandom Glavnog štaba NOPO za
  Sandžak koje su, pod pritiskom jačih neprijateljskih snaga, bile
  prisiljene da se povuku. Opširnije, vidi Zbornik NOR-a, tom II, knj. 4,
  dok. br 92, 94, 101 i 132; tom III, knj. 3, dok. br. 150; Oslobodilački
  rat, knj. 1 str. 212&#8212;218.</p>
<p><sup>8</sup>&nbsp; Reč je o povlačenju dela Intendanture VŠ NOPO i DVJ pod
  zaštitom delova jedinica Štaba Durmitorskih trupa (Zbornik NOR-a, tom
  II, knj. 4, dok br. 118 i 131; tom III, knj. 3, dok. br. 164).</p>
<p><sup>9</sup>&nbsp; Ne nalazi se u prilogu dokumenta.</p>
<p><sup>10</sup>&nbsp; Ćirilo.</p>
<p><sup>11</sup>&nbsp; Baćovićevo pismo, šifrovan izveštaj i izveštaj poručnika Jovana Jelovca nisu pronađeni.</p>
<p><sup>12</sup>&nbsp; Rudolf Perhinek (takođe i Rade Perišin) do dolaska majora
  Ostojića rukovodio je borbama četničkih jedinica protiv partizana u
  Sandžaku.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_93.htm"><b>Prethodni dokument</b></a></TD><TD><a href="4_14_1_95.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>
