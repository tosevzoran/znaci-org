<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_1.htm"><b>Prethodni dokument</b></a></TD>
<TD><a href="4_14_4_3.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 2</strong></p>
<p align="center"><strong>NAREĐENJE ŠTABA ROMANIJSKOG KORPUSA OD 2. AVGUSTA 
1944. KOMANDANTU 1. SARAJEVSKE BRIGADE ZA SADEJSTVO S NEMACKIM TRUPAMA U BORBI 
PROTIV JEDINICA NOV I POJ NA PODRUČJU ROMANIJE1</strong></p>
<p>Ko piše Komandant 2202&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Odakle</p>
<p>Kome Komandantu 2213&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Gde bude</p>
<p>O. Br. sl. datum 2-VIII&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
god. [1944] čas 14_______</p>
<p>Karta razmere 1 :______</p>
<p>Jutros su jače nemačke snage otišle preko Romanije.4 Budite oprezni da 
crvene ne bace na nas.</p>
<p>O ovome hitno obavestite Tuševljakovića5 i Žugića.6 Hvatajte vezu sa Br. 
11 radi hrane i municije.7 Hvatajte vezu sa ostalim našim jedinicama radi 
sadejstva.</p>
<p>Sad je pravi momenat da se crveni razbiju i tuku samo od naših delova.8</p>
<p>Vaša rešenost da idete za njima u stopu, vrlo dobra. S Verom u Boga za 
kralja i Otadžbinu.9</p>
<p align="center">Komandant pukovnik</p>
<p align="center"><strong>Goj.</strong>10<strong> A. Borota</strong></p>
<p>1&nbsp; Original (pisan olovkom, ćirilicom) u Arhivu VII, Ča, k. 187, reg. 
br. 25/4 (BH-V-5552). Naređenje je pisano na obrascu ratnog bloka vojske 
Kraljevine Jugoslavije.</p>
<p>2&nbsp; Sifrovana brojčana oznaka Štaba Romanijskog korpusa.</p>
<p>Sifrovani nazivi četničkih štabova i komandi, kao i ustanova i pojedinih 
»lica biće, dalje, objašnjeni samo kada se prvi put pojave; u svim ostalim 
slučajevima potrebna objašnjenja treba potražiti u prilogu ove knjige »Registar 
imena i šifrovanih naziva«.</p>
<p>3 Štab 1. sarajevske brigade Romanijskog korpusa.</p>
<p>4 Radi se o pregrupisavanju 7. SS divizije »-Princ Eugen« (Prinz Eugen) 
radi nastavljanja operacije protiv 3. i 12. korpusa NOVJ u istočnoj Bosni, koja 
je počela 17. jula 1944. sa ciljem da se spreči prodor glavnih snaga NOVJ u 
Srbiju. Na strani neprijatelja, pored pomenute divizije, učestvovali su još: 
13. SS divizija (»Handžar«), 12, ustaška i 8. domobranska brigada, te Majevički, 
Zenički i Romanijski korpus. Do 2. avgusta neprijatelju je uspelo da na širem 
prostoru planina Zvijezde i Konjuha obuhvati snage 3. i 12. korpusa i onemogući 
njihov prelaz preko Drine na njenom srednjem toku. Zbog toga je 12. korpus, po 
odobrenju Vrhovnog štaba NOV i POJ, svoja dejstva usme-rio ka Foči da bi tamo 
prešao na desnu obalu Drine. Vodeći teške borbe protiv nemačkih i četničkih 
snaga (često u okruženju i probijanju) korpus je 5/6. septembra 1944. u rejonu 
Starog Broda (kod Višegrada) prešao reku Drinu. Opširnije o tome vidi Zbornik 
NOR-a), tom. IV, knj. 28, dok. br. 126 i 127, knj. 29, dok. br. 91; tom XII, 
knj. 4, dok. br. 92, 96, 100 i 105.</p>
<p>5 Radomir, poručnik, komandant Vlaseničke brigade Romanijskog korpusa. Ta 
brigada i 2. rogatička brigada su učestvovale u pomenutoj neprijateljskoj 
operaciji protiv 3. i 12. korousa NOVJ. S tim u vezi, u obavešteniu komandanta 
1. rogatičke brigade od 21. jula 1944! komandantu Olovskog bataljona Kladanjske 
brigade Zeničkog korpusa, između ostalog, piše:</p>
<p>»Komunisti su istina ponovo došli u Malo Polje 19. o. m. ali su juče oko 3 
sata po podne najureni od Nemaca i naših preko Milan Planine.</p>
<p>Nemci se sada nalaze u Malom Poliu a i Radivoie Kosorić (komandant 2. rogatičke 
brigade — nap. red.) je sa njima i izgleda u Han Pijesku.</p>
<p>Juče sam naredio mom Planinskom bataljonu mobilizaciju i akciju protiv 
komunista. I 1. Knežinski bataljon sam mobilisao pošto mislim i rneea riovesti 
u akciju.</p>
<p>I ti bi trebao da kreneš u akciju sa svojim bataljonima, ako dobiješ hranu 
i municiju...« (Arhiv VII, Ca, k. 187, reg. br. 37/2).</p>
<p>6 Ilija, potporučnik, komandant Kladanjske brigade Zeničkog korpusa.</p>
<p>7 U naređenju Komande Romanijskog korpusa od 18. jula 1944. komandantu 1. 
sarajevske brigade za povezivanje sa nemačkim jedinicama, pored ostalog, piše:</p>
<p>»Danas, t.j. 18 o.m. u 6,30 časova prošla je kroz Srednje jedna četa 
Nemaca pod komandom kap. (hauptman) Vibera. Ova četa za-noćiće u IvanČićima 
i ima sa sobom hranu za Vaših 300 boraca za 5 dana. Težina ove hrane iznosi 
-otprilike oko 1.000 kilograma.</p>
<p>Najkasnije sutra 19 o.m. do 7 časova stavite se u vezu sa gore imenovanim 
kapetanom Viberom radi prijema uputstva za provođenje predviđene akcije. Trupi 
kapetana g. Vibera uputite putovođe i održa-če veze u potrebnom broju.</p>
<p>Kap. g. Viber zamolio nas je da mu se stave na raspoloženje 10 tovarnih grla 
jer u istima oskudeva, koja će po svršenom poslu biti vraćena. U tom pogledu 
izađite u susret kako bi se stvorili što bolji odnosi od čega će te imati 
svakako koristi.</p>
<p>Prema vođenom razgovoru sa Nemcima, sav plen koji učine Vaši borci u oružju, 
municiji, odeći i hrani u toku ove akcije svojina su brigade...-k (Arhiv VII, 
Ca, k. 187, reg. br. 19/2).</p>
<p>Sutradan je komandant 1. sarajevske brigade primio naređenje od Komande 
Romanijskog korpusa u kome piše i sledeće:</p>
<p>»Četa Nemaca koja se nalazi u Ivančicu primila je naređenje da se odmah 
krene preko Olova u pravcu Ribnice.</p>
<p>Kako je brigada 221 angažovana za ovu akciju sa Nemcima i kako je u Ivančićima 
pripremljena hrana za 300 ljudi za 5 dana to krenite sa brigadom najkraćim 
putem za Olovo i stavile se u vezu sa k-irom (komandirom — prim. red.) čete 
kap. Viberom...« (Arhiv VII, Ča, k. 187, reg. br. 27/2).</p>
<p>8 O tome kakve su bile mogućnosti četničkih jedinica da samostalno vode 
akcije protiv NOVJ, u obaveštenju komandanta Zeničkog korpusa od 8. avgusta 
1944. komandantu 1. sarajevske brigade piše:</p>
<p>»Mene je najviše interesovala situacija kao i to da li nameravaš ići sa 
partizanima. Pošto znam da tvoje učešće u progonu partizana najviše zavisi 
od Švaba a ovo radi hrane i municije, pa me interesuje da li si sa njima i kako 
nagodio za ovo, jednom rečju imaš li uslova da produžiš i sa koliko boraca 
put. Naravno od tvoje pogodbe zavisi i učešće svih ostalih mogućih u poteri 
za crvenim pošto si ti najbrojniji« (Arhiv VII, Ca, k. 232, reg. br. 3/8).</p>
<p>9 Na poleđini originala otisnut je pečat 1. sarajevske brigade, datum 
prijema i potpis komandanta brigade Save Derikonje.</p>
<p>10 Gojko.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_1.htm"><b>Prethodni dokument</b></a></TD>
<TD><a href="4_14_4_3.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
