<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_48.htm"><b>Prethodni dokument</b></a></TD>
<TD><a href="4_12_4_50.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p style="text-align: center;" align="center"><strong>PISMO MINISTRA RAJHA I ŠEFA 
KANCELARIJE TREĆEG RAJHA LAMERSA OD 29. APRILA 1944. RAJHSFIRERU SS HAJNRIHU 
HIMLERU U VEZI PISMA CENTRALNOG KOMITETA DRUGE ALBANSKE LIGE IZ PRIZRENA OD 29. 
MARTA 1944. VOĐI TREĆEG RAJHA ADOLFU HITLERU O SPREMNOSTI ZA SARADNJU S 
NACISTIČKOM NEMAČKOM1</strong></p>
<p style="text-align: center;" align="center">Berlin W8, 29. april 1944.</p>
<p style="text-align: center;" align="center">RAJHSMINISTAR I ŠEF&nbsp; 
RAJHSKANCELARIJE</p>
<p>Rk. 2924 D</p>
<p>Rajhsfirer SS</p>
<p>Kancelarija</p>
<p>1. maj 1944.</p>
<p>...2</p>
<p>Gospodinu rajhsministru unutrašnjih poslova i rajhsfireru SS Himleru</p>
<p>Veoma poštovani partijski druže Himleru!</p>
<p>U prilogu vam pokorno dostavljam prepis jednog pisma upućenog vođi Rajha od 
strane predsednika Centralnog komiteta II albanske lige iz Prizrena od 29. prošlog 
meseca, s molbom da me obavestite da li bi se i u ovom slučaju možda nešto 
moglo preduzeti.3</p>
<p><span lang="DE">Hajl Hitler! <o:p>
</o:p>
</span></p>
<p><span lang="DE">Vaš veoma odani!<o:p>
</o:p>
</span></p>
<p>Lamers4</p>
<p>Prepis uz Rk. 2924 D</p>
<p>...5</p>
<p>Lični štab rajhsfirera SS</p>
<p>Uprava arhiva</p>
<p><span lang="DE">Akt. br. Pov. 61/1<o:p>
</o:p>
</span></p>
<p><span lang="DE">Predsednik Centralnog komiteta Prizren, 29. mart 1944. II 
albanske lige iz Prizrena za odbranu Kosova<o:p>
</o:p>
</span></p>
<p style="text-align: center;" align="center"><span lang="DE">VAŠA EKSELENCIJO!<o:p>
</o:p>
</span></p>
<p><span lang="DE">Centralni komitet II albanske lige iz Prizrena naložio mi je 
da visokoj i prijateljski naklonjenoj pažnji Vaše ekse-lencije izložim sledeće:<o:p>
</o:p>
</span></p>
<p style="text-align: center;" align="center"><span lang="DE">I.<o:p>
</o:p>
</span></p>
<p><span lang="DE">Militarizacija Kosova i oslobođenih albanskih područja pod 
nemačkim vođstvom.<o:p>
</o:p>
</span></p>
<p><span lang="DE">Centralni komitet II albanske lige, vodeći računa o ovoj 
fazi, punoj napetosti, u kojoj se našao albanski problem usled zahteva koje 
nameće sadašnje stanje rata, a u punoj saglasno-sti sa vladom i narodom, odlučio 
je da sprovede militarizaciju Kosova i svih albanskih područja koja su, 
blagodareći junaštvu nemačke vojske, bila 1941. godine priključena Albaniji.<o:p>
</o:p>
</span></p>
<p><span lang="DE">Time bi se u predstojećim borbama obezbedilo konačno oslobođenje 
albanskog naroda na strani Nemačkog Rajha. <o:p>
</o:p>
</span></p>
<p><span lang="DE">Ova militarizacija ima za cilj podizanje jedne armije jačine 
120 000 — 150 000 boraca voljnih da ratuju, a koja bi bila sposobna da s 
uspehom primi na sebe borbu protiv srpsko--crnogorskih partizana za celo vreme 
trajanja sadašnjeg rata. Ona bi bila sposobna da brani stvar Albanaca pod svim 
okolnostima koje bi se posle rata mogle pojaviti usled teškog i opasnog stanja.<o:p>
</o:p>
</span></p>
<p style="text-align: center;" align="center"><span lang="DE">II.<o:p>
</o:p>
</span></p>
<p><span lang="DE">Tri su osnovna uslova koje treba ispuniti da bi se spro-vela 
ova militarizacija:<o:p>
</o:p>
</span></p>
<p>1.Savremeno vojno naoružanje i pristojna savremena druga oprema.</p>
<p>2.Pridodati izvestan broj oficira i podoficira u svojstvu organizatora, 
instruktora i komandnog osoblja pojedinim delovima ove armije.</p>
<p>3.Ispravka, na strategijskim osnovama, dosadašnje albanske granice prema 
Crnoj Gori i Srbiji.</p>
<p>Ni albanska država ni albanski narod nisu u stanju, uključujući i sredstva 
koja je prikupila albanska liga, da ispune ova tri osnovna uslova. Albanija uopšte 
nema industriju naoružanja, a albanska država je suviše siromašna da bi iz 
sopstvenih sredstava mogla podneti troškove naoružanja i odevanja.</p>
<p>II albanska liga iz Prizrena odobrava to što je u izgledu da u aprilu tekuće 
godine počne formiranje jedne SS-divizije od albanskog ljudstva.6 Ipak, time će 
biti obuhvaćen samo jedan neznatan deo od 120 000 — 150 000 za borbu 
sposobnih ljudi sa Kosova.</p>
<p>Sto se tiče privremene granice prema Crnoj Gori i Srbiji, koja je 1941. 
ugovorena između Nemačkog Rajha i Italije, ona je stavila Kosovo u nepovoljan 
položaj ne samo sa čisto strategijske tačke gledišta, već i u nacionalnom i 
istorijskom pogledu.7</p>
<p>Sa sadašnjim granicama veoma je teško odbraniti Kosovo i Albaniju od jednog 
srpsko-crnogorskog napada, kako za vreme ovog rata, tako i posle njega.</p>
<p style="text-align: center;" align="center">EKSELENCIJO!</p>
<p>Centralni komitet II albanske lige iz Prizrena naložio mi je da vam se 
obratim i da vam ukažem da je samo Vaša ekselencija u stanju, zajedo sa II 
albanskom ligom, da izdejstvuje formiranje ove armije, koja će biti sposobna da 
u svakom pogledu obezbedi granice Kosova i oslobođenih područja.</p>
<p>U nadi da ćemo od Vaše ekselencije dobiti jedno, kako za Nemački Rajh, 
tako i za Albaniju, povoljno rešenje, molim vas, Ekselencijo, da primite izraze 
mog dubokog poštovanja.</p>
<p style="text-align: center;" align="center"><span lang="DE">Predsednik II 
albanske lige iz Prizrena za odbranu Kosova: <o:p>
</o:p>
</span></p>
<p style="text-align: center;" align="center">potp. Bedri Pejani</p>
<p style="text-align: center;" align="center">(M. P.)&nbsp;</p>
<p style="text-align: center;" align="center"><em>Prepis uz Rk. 2924 D</em></p>
<p style="text-align: center;" align="center">Lični štab Rajhsfirera SS</p>
<p style="text-align: center;" align="center">Akt Br. Pov. 61/1</p>
<p style="text-align: center;" align="center">Prizren, 19. marta 1944.</p>
<p style="text-align: center;" align="center">Predsednik Centralnog komiteta II 
albanske lige iz Prizrena za odbranu Kosova</p>
<p style="text-align: center;" align="center"><em>Dodatak</em></p>
<p>1. I albanska liga iz Prizrena delovala je od 1878. do 1881. godine. <span lang="DE">Njen 
cilj je bila borba protiv odluka Sanstefanskog sporazuma i Berlinskog kongresa. 
Ona je uništila crnogorsku armiju kod Plava, dok se ni srpske ni grčke armije 
nisu usu-dile da pokušaju da izvojuju vojničko rešenje. Albanija se nije 
mogla rasparčati. Velike sile su konačno rešile da sruše I albansku ligu, što 
se i dogodilo posle trodnevne bitke kod Uroševca.9<o:p>
</o:p>
</span></p>
<p><span lang="DE">2. II albanska liga iz Prizrena osnovana je 16. </span>IX 
1943. i ostaje, pod svim okolnostima, verna tradiciji svoje prethodnice.</p>
<p style="text-align: center;" align="center"><span lang="DE">Predsednik II 
albanske lige iz Prizrena za odbranu Kosova:<o:p>
</o:p>
</span></p>
<p style="text-align: center;" align="center">(M. P.)&nbsp;</p>
<p style="text-align: center;" align="center">pot. Bedri Pejani</p>
<p style="text-align: center;" align="center">RF/M. 36/70/44. off.</p>
<p style="text-align: center;" align="center">Lični štab rajhsfirera SS</p>
<p style="text-align: center;" align="center">Uprava arhiva</p>
<p style="text-align: center;" align="center"><span lang="DE">Akt. Br. Pov. 61/1<o:p>
</o:p>
</span></p>
<p><span lang="DE">4. maj 1944 <o:p>
</o:p>
</span></p>
<p><span lang="DE">Ratno komandno mesto10<o:p>
</o:p>
</span></p>
<p><em><span lang="DE">Veza:</span></em><span lang="DE"> Vaš dopis od 29. 4. 
44, Rk. 2924 D.<o:p>
</o:p>
</span></p>
<p style="text-align: center;" align="center"><em><span lang="DE">Veoma poštovani 
partijski druže Lamersu!</span></em><span lang="DE"><o:p>
</o:p>
</span></p>
<p>Dobio sam vaše pismo od 29. 4. zajedno sa prepisom dopisa predsednika 
Centralnog komiteta II albanske lige iz Prizrena.</p>
<p>U ovom trenutku 1. albanska divizija nalazi se u formiranju.11 Kako ona 
stoji, idem na formiranje 2. divizije,12 a zatim na formiranje jednog albanskog 
korpusa.13</p>
<p>Bio bih vam zahvalan kada biste predsedniku Lige nago-vestili da će 
rajhsfirer SS posle formiranja 1. divizije odmah misliti na formiranje sledećih 
jedinica.</p>
<p style="text-align: center;" align="center"><span lang="DE">Hajl Hitler!<o:p>
</o:p>
</span></p>
<p style="text-align: center;" align="center"><span lang="DE">Vaš veoma odani 
potp. <o:p>
</o:p>
</span></p>
<p style="text-align: center;" align="center"><span lang="DE">H. Himler<o:p>
</o:p>
</span></p>
<p style="text-align: center;" align="center"><span lang="DE">2.SS-obergrupenfirer 
B e r g e r14 <o:p>
</o:p>
</span></p>
<p style="text-align: center;" align="center"><span lang="DE">3.SS-obergrupenfirer 
Fleps15<o:p>
</o:p>
</span></p>
<p style="text-align: center;" align="center"><span lang="DE">4.SS-brigadefirer 
F i c t u m16<o:p>
</o:p>
</span></p>
<p style="text-align: center;" align="center"><span lang="DE">5.SS-šturmbanfirer 
Grotman17<o:p>
</o:p>
</span></p>
<p style="text-align: center;" align="center"><span lang="DE">Umnoženo sa 
prepisom pisma predsednika II albanske lige i sa molbom za upoznavanje, dalje 
dostavljeno.<o:p>
</o:p>
</span></p>
<p style="text-align: center;" align="center"><span lang="DE">...18<o:p>
</o:p>
</span></p>
<p style="text-align: center;" align="center"><span lang="DE">SS-štandartenfirer<o:p>
</o:p>
</span></p>
<p><span lang="DE">1Snimak prepisa dokumenta (pisanog na mašini) u AVII, 
NAV--T-175, r. 81, s. 2601485—90.<o:p>
</o:p>
</span></p>
<p><span lang="DE">2Pečat primaoca.<o:p>
</o:p>
</span></p>
<p><span lang="DE">3Redakcija u prilogu ovoga dokumenta objavljuje Himlerov 
odgovor od 4. maja 1944.<o:p>
</o:p>
</span></p>
<p><span lang="DE">4Dr Hans Hajnrih (dr Hans Heinrich Lammers), ministar Rajha i 
šef Kancelarije Trećeg Rajha (Reichsminister und Chef der Reichs-kanzlei).<o:p>
</o:p>
</span></p>
<p><span lang="DE">5i 8 Zaglavlje u prepisu dokumenta dva puta je napisano 
(jedno ispod drugog): prvo na albanskom, a zatim na nemačkom jeziku. Redakcija 
je izostavila zaglavlje napisano na albanskom jeziku i to je označila s tri tačke.<o:p>
</o:p>
</span></p>
<p><span lang="DE">6 i 11 Reč je o formiranju 21. Vafen SS brdske divizije »Skender-beg«. 
Opširnije o tome vidi Wolf Keilig, Das deutsche Heer 1939— 1945, Podzun 
Verlag, Bad Nauheim, 1956, registar 141, str. 120 (dalje Volf Kajlig, n. d); 
AVII, NAV-T-354, r. 160 s. 5939—50: izveštaj k-ta divizije od 2. oktobra o 
formiranju divizije; Order of Battle of the German Army, str. 346.<o:p>
</o:p>
</span></p>
<p><span lang="DE">7 Bliže o komadanju i podeli Kraljevine Jugoslavije između 
fašističkih saveznika: Nemačke, Italije, Bugarske i Mađarske, vidi tom XII, 
knj. 1, dok. br. 1.<o:p>
</o:p>
</span></p>
<p><span lang="DE">9 Prva albanska liga, odnosno Prizrenska liga, osnovana je 
10. juna 1878. u Prizrenu. Cilj joj je bio ujedinjenje svih oblasti nastanjenih 
pripadnicima albanske nacionalnosti. Ša svojim programom je predstavljala 
najsnažniji oslobodilački i revolucionarni pokret albanskog naroda u 
devetnaestom stoleću, u borbi za jedinstvo interesa albanskih progresivnih 
snaga. Međutim, odlukama Sanstefanskog ugovora od 3. marta 1S78. i revizijom 
toga ugovora donetom na Berlinskom kongresu 13. juna 1878 (dakle, praktično, 
pre formiranja ove lige), velike sile donele su odluke, koje su, pre svega, 
odgovarale njihovim interesima. Opširnije o tome vidi Grupa autora, Historia e 
Shgiperise,Universiteti Shteteror i Tirane dhe Instituti i Historise dhe 
Gjuhesise,Tirana, 1965, str. 112—38, 155—7, 305—11; dr Vaso Čubrilović, 
Istorija političke misli u Srbiji XIX veka. Prosveta, Beograd, 1958, str. 
347—9; Pajazit Nuši, Povodom stogodišnjice Prizrenske lige, Komunist, 
br.1007 i 1008, Beograd, 1978<o:p>
</o:p>
</span></p>
<p><span lang="DE">S druge, pak, strane, II albanska liga imala je čisto profašističM 
karakter i njeni osnivači stavili su se otvoreno u službu okupatora.<o:p>
</o:p>
</span></p>
<p><span lang="DE">10 Feldkommandostelle (feldkomandoštele).<o:p>
</o:p>
</span></p>
<p><span lang="DE">12Druga albanska divizija nije formirana.<o:p>
</o:p>
</span></p>
<p><span lang="DE">13Nije formiran.<o:p>
</o:p>
</span></p>
<p><span lang="DE">14Gotlob<o:p>
</o:p>
</span></p>
<p><span lang="DE">15Artur (Phleps). Komandant 5. SS-brdskog armijskog korpusa.<o:p>
</o:p>
</span></p>
<p>16Jozef (Josef Fitzthum). Imao je zvanje SS-brigadefirera i general-majora 
Vafen-SS i policije. Bio je tada na dužnosti k-ta SS i policije u Albaniji. 
Poginuo je početkom 1945. pri jednom avio-napa-du (vidi fon Zigler, n. d., str. 
118).</p>
<p>17Grottmann. Redakcija nije mogla da ustanovi njegovo ime, tkao ni položaj.</p>
<p><span lang="DE">18Nečitak paraf.</span></p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_48.htm"><b>Prethodni dokument</b></a></TD>
<TD><a href="4_12_4_50.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
