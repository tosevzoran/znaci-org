<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_63.htm"><b>Prethodni dokument</b></a></TD><TD><a href="4_14_1_65.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 64</strong></p>
<p align="center"><strong>SPORAZUM IZMEĐU ČETNIČKE ORGANIZACIJE NA PODRUČJU PODGORICE (SADA:
  TITOGRAD) I DOLINE ZETE I GLAVNE KOMANDE ITALIJANSKIH TRUPA U CRNOJ
  GORI OD 6. MARTA 1942. O SARADNJI U BORBI PROTIV NOP-a<sup>1</sup></strong></p>
<p align="center">ODBOR CRNOGORSKIH NACIONALISTA IZ PODGORICE I DOLINE ZETE<sup>2</sup></p>
<p>sa svoje strane obavezuje se:</p>
<p>1)&nbsp; &#8212; Da će voditi beskompromisnu borbu protiv komunizma</p>
<p>i komunista u Crnoj Gori &#8212; tog najvećeg međunarodnog neprijatelja;</p>
<p>2)&nbsp; &#8212; Da će vođa Odreda Crnogorskih Nacionalista iz Podgorice i</p>
<p>Doline Zete, Pukovnik Bajo J. Stanišić, bilo lično ili preko osoba
  koje on delegira, biti u stalnom kontaktu sa Glavnom Komandom
  Italijanskih Trupa u Crnoj Gori za sve sporazume o izvođenju zajedničke
  akcije u borbi protiv komunizma u Crnoj Gori;<sup>3</sup></p>
<p>3)&nbsp; &#8212; Da će iz pokreta potpuno dsključiti svaku politiku a jedino ostaje borba protivu komunizma u Crnoj Gori;</p>
<p>4)&nbsp; &#8212; Italijanske Trupe održavat će red i poredak u varošima, a po selima ovaj zadatak ostavlja se crnogorskim nacionalistima. Što
  se tiče sigurnosti komunikacionih arterija, sporazumno će se podjeliti
  zadatke;</p>
<p>5)&nbsp; &#8212; Crnogorski nacionalisti bez obzira na konačni ishod rata, neće upotrebiti nikad oružje protiv italijanskih trupa.</p>
<p>Uz uzajamno poštovanje, povjerenje i lojalnost striktno ćemo se pridržavati primljenih obaveza,</p>
<p>PODGORICA, 6. ožujka 1942. </p>
<p align="center">pukovnik</p>
<p align="center"><strong>Bajo J. Stanišić</strong></p>
<p align="center">IL COLONNELLO . CAPO Dl STATO MAGGIORE</p>
<p align="center">(G. Boglione)    . <strong>Gabrielo Boglione</strong><sup>4</sup></p>
<br>
<b class=medtxt><p><sup>1</sup>&nbsp; Original (pisan na mašini, latinicom) u Arhivu VII, Ča, k.
  148, reg br. 7/1 (CG-X-275). Postoji i primerak sporazuma na
  italijanskom jeziku (Arhiv VII, Ča, k. 148, reg br. 8/1). Sporazum se,
  u stvari, sastoji iz dva dokumenta: u jednom su precizirane obaveze
  četničke strane (to je dokumenat koji se objavljuje u ovoj knjizi) a u
  drugom su obaveze Glavne komande italijanskih trupa u Crnoj Gori, i on
  je objavljen u Zborniku NOR-a, tom III, knj. 4, dok. br. 201.</p>
<p><sup>2</sup>&nbsp; Četnički nacionalni odbor u Danilovgradu obrazovan je 21.
  februara, a u Podgorici 3. marta 1942. obrazovana je Crnogorska
  nacionalna organizacija. Opširnije o tome, vidi Zbornik NOR-a, tom III,
  knj. 4, dok. br. 232. i R. Pajovdć, n.d., str. 209&#8212;213.</p>
<p><sup>3</sup>&nbsp; Zainteresovan da u borbi protiv NOP-a u Crnoj Gori obezbedi
  trajno učešće četničkih snaga pod komandom Baja Stanišića, komandant
  italijanskih trupa u Crnoj Gori general Luiđi Mentasti (Luigi Mentasti)
  lično se angažovao da sporazum o saradnji sklopi neposredno sa Bajom
  Stanišićem. S tim ciljem je komandant italijanske divizije &#187;Taro&#171; 22.
  februara 1942. iz Danilovgrada uputio sledeće pismo: &#187;Molim gospodina
  pukovnika Baja Stanišića, komandanta nacionalnog pokreta, da dođe kod
  moje komande da pregovaramo o vojničkim stvarima. Mnogo pozdrava od
  generala&#171; (Dokumenti o izdajstvu Draže Mihailovića, knj. I, Beograd
  1945, dok. br. 34). S tim u vezi je četnička delegacija iz Podgorice
  26. februara posetila Baja Stanišića u njegovom štabu u s. Kujavi
  (Danilovgrad) i prenela mu zahteve italijanskog komandanta u Crnoj
  Gori (Zbornik NOR-a, tom III, knj. 4, dok. br. 195).</p>
<p><sup>4</sup> Gabrielo Boljone.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_63.htm"><b>Prethodni dokument</b></a></TD><TD><a href="4_14_1_65.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>