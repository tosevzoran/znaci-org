<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 2</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 2</b><br> 

<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_54.htm"><b>Prethodni dokument</b></a></TD>
<TD><a href="4_12_2_56.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDUJUCEG GENERALA I KOMANDANTA U SRBIJI 
OD 25. APRILA 1943. POTČINJENIM JEDINICAMA ZA POSEDANJE SANDŽAKA S ANALIZOM 
VOJNO--POLITIČKE SITUACIJE NA TOM PODRUČJU[1]</strong></p>
<p align="left">Prilog SS KTB[2]</p>
<p><strong>Poverljivo!</strong></p>
<p>Komandujući general i komandant u Srbiji</p>
<p>Ia, br. 1449/43. pov.</p>
<p>H. Qu, 25. 4. 1943.</p>
<p>Poverljivo!</p>
<p>1.) Komandujući general i komandant u Srbiji posešće nema-čkim trupama 
delove područja u Sandžaku koji su dosad bili posednuti od strane Italijana.</p>
<p>2.) U pogledu situacije kod neprijatelja, kao i italijanskih garnizona, 
drugih prijateljski naklonjenih snaga i opšteg stanja kod stanovništva, vidi 
prilog.</p>
<p>3.) 724. lov. puk, ojačan jednom biciklističkom četom, jednom brdskom i 
jednom baterijom poljskih haubica, jednom in-žinjerijskom četom, delovima 
bataljona veze 104. lov. div. i jednom transportnom kolonom sa konjskom vučom, 
po-seda najpre mesta Nova Varoš, Bistrica, Prijepolje i Sjenica. U tome cilju 
prelazi demarkacionu liniju 29 [4. 43.] pre podne, sa gro snaga kod Kokinog 
Broda, a sa jednim bataljonom kod Vasiljev v. (karta 1 : 100.000). Ciljevi za 
29.: desna kolona Nova Varoš i Bistrica, leva kolona Sjenica.</p>
<p>Italijansku posadu u Bistrici treba smeniti. Prijepolje treba posesti 30 [4. 
43.] isto tako uz smenjivanje tamošnje italijanske posade. Komandujući general 
je obavestio Ita-lijane o navedenim terminima smenjivanja. Ojačani 724. lov. 
puk taktički je neposredno podređen ko-mandujućem generalu i komandantu u 
Srbiji počev od 26. 4. [43.] a delovi upućeni za Sjenicu, po dolasku u 
Sjenicu, [stupaju] pod komandu 1. brd. div.</p>
<p>U pogledu trupne potčinjenosti 104. lov. div. ništa se ne menja.</p>
<p>4.) H/4. puka „Brandenburg&quot; biće nakon istovara u Baškoj upućen 
preko Novog Pazara — Duge Poljane za Sjenicu i i smenjuje tamo III. bat. 724. 
puka za čiju dalju upotrebu sledi naređenje.[3]</p>
<p>Četa „Lau&quot; U/4. puka, nakon izvršenja svog sadašnjeg zadatka, biće 
hitno pomerena ka Sjenici (dolazak se predviđa za 29. 4.).</p>
<p>5.) Izviđanje niže Prijepolja treba vršiti na grebenu zapadno od Lima, uz 
Lim do Brodareva, kao i na visovima zapadno i južno od Sjenice i do Buđeva. 
Treba najpre ustanoviti: a.) Da li se niže od Prijepolja nalaze četnički 
bataljoni s obe strane Lima? b.) Potvrđuje li se prisustvo četničkih sastava 
u Lopižama, 5 km severozapadno od Sjenice, kao i u Štaviju?</p>
<p>Ispostava Abvera stupice u vezu sa ojačanim 724. lov. pukom.</p>
<p>6.) Nove garnizone treba urediti kao polazna uporišta za umirenje zemlje, a 
dominirajuće visove treba držati.</p>
<p>7.) Bande koje se pojave treba uništiti, sve četničke jedinice (legalne i 
ilegalne) treba razoružati bez obzira na njihovo dotadašnje držanje prema 
italijanskim trupama. Samo muslimanski sastavi samozaštite zadržavaju svoje 
oružje.</p>
<p>8.) Bugarska 24. divizija ostavlja na dosadašnjim mestima osiguranja 
isturena prema demarkacionoj liniji. 1. bug. okup. korpus, shodno naređenju 
pov. br. 368/43. k-ta okupacionog korpusa[4], privlači javljenu operativnu 
rezervu u prostor Užica.</p>
<p>9.) Italijanski administrativni oficiri, vojna policija i carinski stražari 
koji se nalaze u mestima koja treba posesti, ostaju na mestu i dalje rukovode 
administracijom. 10.)</p>
<p>I. Žičane veze</p>
<p>a). Komanda veze 32 uspostavlja neposrednu telefonsku liniju Beograd — Užice.</p>
<p>b). Tehnička četa veze ,,S&quot; uspostavlja u Uzicu stanicu za dalekopisač 
(poljski dalekopisač).</p>
<p>c). Telefonske polazne tačke:</p>
<p>aa.) Kokin Brod</p>
<p>bb.) Javor na putu Ivanjica — Sjenica, nedaleko od crnogorske granice.</p>
<p>cc.) Duga Poljana, približno na sredini puta od Novog Pazara ka Sjenici.</p>
<p>II. Radio-veze</p>
<p>724. lov. puk, posredstvom Radio-odeljenja f (mot.) i radio-čete 672, 
uspostavlja vezu sa komandujućim generalom i komandantom u Srbiji, kao i sa 
104. lov. div.</p>
<p>11.) Pukovska komandna rnesta za marševski pokret i poseda-nje treba javiti; 
slede posebne odredbe za snabdevanje.</p>
<p align="center"><strong>Bader</strong></p>
<p>Dostavljeno:[5]</p>
<p>Zabeleška o Sandžaku I. Opšte</p>
<p>Sandžakom se naziva područje koje se proteže od Prištine — Kosovske 
Mitrovice ka severozapadu, duž nove srpske granice,[6] do područja Pljevlja 
— Čajniče, u širini od 40 do 50 km. Nastanjeno je pretežno Muslimanima. 
Vekovima je ovo područje predmet razmirica između pravoslavnih Srba i 
Muslimana Albanije i Crne Gore. Srbi polažu pravo na Sandžak, jer on deli 
staru Srbiju od srpskih Crnogoraca nastanjenih u srednjoj Crnoj Gori, dok 
Crnogorci ovo područje, zbog njegovog muslimanskog stanovništva, smatraju 
svojim.</p>
<p>II.&nbsp; Neprijatelj</p>
<p>Kao neprijatelj, u Sandžaku se mogu očekivati:</p>
<p>1. komunisti i</p>
<p>2. DM-četnici. (DM = Draža Mihailović, general, vojni ministar emigrantske 
vlade u Londonu).</p>
<p>1.&nbsp; komunisti. Oni nisu vezani za određeno zemljište, već su nemačkim 
akcijama proterani iz Hrvatske u Crnu Goru i Sandžak.</p>
<p>2.&nbsp; DM-četnici</p>
<p>a)&nbsp; &nbsp;Četnički bataljoni, nazvani „nacionalna milicija&quot;, 
koje su Italijani legalizovali. Radi se o pristalicama DM, koje Itali-jani, za 
borbu protiv komunista, naoružavaju, hrane, pa čak i plaćaju. Oni su po svom 
unutrašnjem raspoloženju neprijatelji „okupatora&quot; i čekaju samo 
pogodan trenutak da započnu borbu protiv sadašnjih naredbodavaca i protiv 
Nemaca.</p>
<p>b)&nbsp; &nbsp;Ilegalni četnički bataljoni. Italijani ih ne priznaju ali 
trpe. Oni su neprijatelj, kao i legalizovani bataljoni.</p>
<p>III.&nbsp; Sastav</p>
<p>1.&nbsp; Komunisti. Komunisti su potisnuti iz Hrvatske i u jačini od 
10—12.000 ljudi upali u Crnu Goru. Protiv Sandžaka operiše, pre svega, 1. 
proleterska divizija u jačini 2—3.000 ljudi.</p>
<p>Namera je verovatno sledeća: popuna hranom u Sandžaku, onda svijanje ka 
jugu i izbijanje na albansku ili dalmatinsku sredozemnu obalu.</p>
<p>2.&nbsp; DM-četnici</p>
<p>a)&nbsp; &nbsp;Glavni sastav u Sandžaku je grupa Vuka Kalaitovića, jačine, 
navodno, 2.000 ljudi. Nalazi se na planini Zlatar (6 km južno od Nove Varoši) 
sa slabijim snagama isturenim na planini Jadovnik (15 km jugo-jugoistočno od 
Prijepolja).</p>
<p>b)&nbsp; &nbsp;Sastav Selimira Popovića, jačine, navodno, 1.000 ljudi. 
Se-dište štaba Lopiže (18 km jugoistočno od Nove Varoši).</p>
<p>c)&nbsp; &nbsp;Sastav Kajanovića, jačine, navodno, 1.700 ljudi, sedište štaba 
Seljane polje, srez Prijepolje.</p>
<p>Inače, skreće se pažnja na izveštaj o situaciji komanđujućeg generala i 
komandanta u Srbiji, Ic, od 18. 4. 43. god.[7]</p>
<p>IV.&nbsp; Borbena vrednost</p>
<p>1.&nbsp; Komunisti. Komunisti su, bez izuzetka, odeveni u uniforme, najčešće 
italijanskog i hrvatskog, a u neznatnoj meri i nemačkog porekla. Znak 
raspoznavanja — sovjetska zvezda na kapi. Oprema je usled višemesečnih borbi 
loša, naoružanje i municija u dovoljnoj količini. Usled najstrože 
discipline, koju nadziru politički komesari, trupa je čvrsto u rukama svojih 
vođa. Uprkos premorenosti borbom, pre svega prisilno regrutovanih, komunisti se 
bore do poslednjeg čoveka, jer računaju da će biti streljani ako prebegnu ili 
padnu u ropstvo.</p>
<p>2.&nbsp; DM-četnici. Opremu i hranu isporučuju Italijani, zbog toga je ima 
dovoljno. Naoružanja i municije ima isto tako u dovoljnoj količini. Nama 
gotovo nikakvog teškog oružja! Četnici nose delimično civilna [odela], 
delimično srpske ili italijanske uniforme, ali uvek sa srpskom vojničkom ili 
kakvom drugom kapom sa srpskim orlom.</p>
<p>Četnički sastavi su se u dosadašnjim borbama sa komunistima pokazali podređenim, 
i to iz sledećih razloga:</p>
<p>a)&nbsp; &nbsp;Komandanti, DM na čelu, precenjuju borbenu vrednost svojih 
trupa i kvalitet nižih starešina tako da su se uvek poduzimale operacije 
kojima četnici nisu bili dorasli.</p>
<p>b)&nbsp; &nbsp;Nedisciplina i kukavičluk mnogih nižih starešina.</p>
<p>c)&nbsp; &nbsp;Četničke jedinice su najvećim delom čisto samozaštitni 
sastavi, koji se izvan svog prebivališta samo nerado bore, u brojnim slučajevima 
dezertiraju da bi se vratili u svoj zavičaj, a u mnogim slučajevima, štaviše, 
prelaze komunistima.</p>
<p>V.&nbsp; Prijatelji:</p>
<p>1. Italijani. U području Sandžaka nalazi se čitav niz italijanskih 
garnizona. Njihov uticaj ograničava se na gradove i mesta sa garnizonima, a 
ostalo zemljište je slobodno operacijsko područje komunista i DM-četnika.</p>
<p>U Sandžaku se nalaze sledeći italijanski garnizoni:</p>
<p>Pljevlja: Čitava divizija „Taurinenze&quot;, izuzev bataljona 
„Aosta&quot;, koji se još bori u području Foče protiv partizana, nadalje 
jedan bataljon divizije „Venecija&quot;.</p>
<p>Priboj:dva bataljona „crnih košulja&quot;,jedna ojačana pešadijska četa, 
jedna mitraljeska četa, jedna alpinska baterija, alpinisti-regruti i jedan 
bataljon konjskih kola.</p>
<p>Prijepolje: jedan pešadijski bataljon bez jedne čete, jedan mitraljeski 
bataljon bez jedne čete, jedna baterija (tri topa).</p>
<p>Brodarevo: jedan pešadijski bataljon.</p>
<p>Bistrica: jedna pešadijska četa,</p>
<p>Sjenica: 100 ljudi carine i vojne policije.</p>
<p>2. Muslimani. Sandžak je pretežno obitavalište Muslimana. Ipak su četnici 
DM, početkom ove godine, na najgrozniji način istrebili čitavo muslimansko 
stanovništvo u srezovima gradova Prijepolje, Pljevlja, Priboj i Gajniče, a 
ostatak proterali.</p>
<p>Otuda smrtno neprijateljstvo između Muslimana i četnika. Oni očekuju spas 
od nemačkih trupa i treba ih smatrati i sa njima postupati kao sa dobrim 
saveznicima.</p>
<p>Kao samozaštitu, Muslimani su u Sandžaku uspostavili muslimansku miliciju, 
koja se pretežno sastoji od naoružanih seoskih straža. Ona ima oko 8—10.000 
ljudi. Ove seoske straže, kao savezničke, ne treba razoružati.</p>
<p>VI. Ponašanje prema stanovništvu:</p>
<p>1.&nbsp; Prema delovima srpskog i crnogorskog stanovništva, umesno je 
krajnje podozrenje. Oba su po prirodi nacionalisti i misle uvek na oslobođenje 
svoje otadžbine.</p>
<p>2.&nbsp; Religiozni propisi Muslimana nalažu uzdržljivost prema njima u 
izvesnim stvarima: nikakve posete džamijama bez izričitog poziva, nikakvo 
fotografisanje u džamijama i prilikom molitvenih obreda u javnosti, nikakvim 
pozdravom ili rečju ne uspostavljati odnose sa muslimanskim ženama.</p>
<p>1&nbsp; Snimak originala (pisanog na mašini) u AVII, NAV—T-501, r. 249, s. 
334—8.</p>
<p>2&nbsp; Dopisano rukom.</p>
<p>3 Vidi dok. br. 70, 73 i 78.</p>
<p>4&nbsp; Tim dokumentom redakcija ne raspolaže.</p>
<p>5&nbsp; Zbog ograničenog prostora, izostavljena su imena odeljenja i 
jedinica kojima je ovo naređenje dostavljeno.</p>
<p>6&nbsp; Reč je o granici između nemačkog i italijanskog okupacionog područja.</p>
<p>7 Odnosi se na izveštaj o vojno-političkoj situaciji za period od 2. do 17. 
aprila 1943. na teritoriji Bosne, Srbije i Crne Gore (AVI1, NAV—T-315, r. 
1243, s. 801—8).</p>
<p>
<br>
<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_54.htm"><b>Prethodni dokument</b></a></TD>
<TD><a href="4_12_2_56.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
