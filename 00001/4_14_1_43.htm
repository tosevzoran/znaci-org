<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_42.htm"><b>Prethodni dokument</b></a></TD><TD><a href="4_14_1_44.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 43</strong></p>
<p align="center"><strong>INSTRUKCIJA KOMANDANTA OPERATIVNIH JEDINICA ISTOČNE BOSNE I
  HERCEGOVINE OD 16. JANUARA 1942. ČETNIČKIM PREDSTAVNICIMA ZA PREGOVORE
  SA KOMANDOM ITALIJANSKOG 6. ARMIJSKOG KORPUSA O MEĐUSOBNOJ SARADNJI<sup>1</sup></strong></p>
<p align="center">KOMANDA   OPERATIVNIH   JEDINICA ISTOČNE BOSNE I HERCEGOVINE</p>
<p align="center">O. Br. Službeno 16 &#8212; 1 &#8212; 1942 FOJNICA</p>
<p align="center">INSTRUKCIJE:</p>
<p>Za rez. pešad. poručnika Milana Santića i rez. art. pporučnika Mutimira Petkovića,</p>
<p>Koji su ovlašćeni da pregovaraju sa pretstavnicima Itali-janske
  Vojske u cilju postizanja sporazuma za zajedničku zaštitu srpskog
  življa od ustaškog i svakog drugog nasilja.<sup>2</sup></p>
<p>1.&nbsp; Određeni ste da u ime Bosansko-Hercegovačkih četničkih
  odreda postižete glavni cilj tih odreda &#8212; zaštitu srpskog življa.
  Sporazum koji će te u tom cilju potpisati sa italijanskim vojnim
  pretstavnicima ne angažuje našu vladu i našu vojsku, koje su u ime naše
  Kraljevine, i pored toga što je teritorija okupirana, i dalje u ratu sa
  Kraljevinom Italijom.</p>
<p>2.&nbsp; Nastojte da tim sporazumom postignete za srpski narod sledeće koristi:</p>
<p>a). Uspostavljanje srpske civilne vlasti u svima krajevima gde su
  Srbi, u većini, a učešće srpskih pretstavnika u civilnoj vlasti tamo gde su Srbi u manjini. Muslimane kao plemenski neopredeljene ne
  računati pri sraču-navanju procenata Srba i Hrvata ili tražiti da se
  oni izjasne.</p>
<p>b). Razoružanje ili evakuaciju svih vojnih ili poluvojnih formacija
  sem četničkih, koje će zajedno sa italijanskim vojnim jedinicama
  obezbeđivati red i zaštitu srpskog življa.</p>
<p>c). Puštanje na slobodu svih Srba iz Bosne i Hercegovine, koji su internirani u Paveliće-vim logorima.</p>
<p>d). Razmenu privrednih dobara između Italijanskog okupiranog
  područja u Bosni i Hercegovini i drugih oblasti sa kojih se
  itali-janska vojska snabdeva, tako da se obezbedi dobra ishrana i u
  opšte snabdevanje srpskog stanovništva ovih krajeva.</p>
<p>3. U zamenu možete obećati Italijanskoj vojsci   sledeće  kompenzacije:</p>
<p>a). Nenapadanje od strane četnika, sve dok četnici od strane italijanske vojske ne budu napadnuti.</p>
<p>b). Pristup italijanskih vojnih jedinica bez četničkog otpora u sve bosansko-hercegovačke krajeve koje su oslobodili četnici.<sup>3</sup></p>
<p align="center">Artiljeriski  Major </p>
<p align="center"><strong>Boško P. Todorović</strong></p>
<p align="center">Komandant  Operativnih  Jedinica Istočne Bosne i Hercegovine</p>
<b class=medtxt><p><sup>1</sup> Original (pisan na mašini, latinicom) u Arhivu VII, Ča, k. 231, reg. br. 13/6 (BH-X-33).</p>
<p><sup>2</sup> U četničkim dokumentima se stalno naglašava da je cilj pregovora
  sa italijanskim okupatorom &#187;zaštita i spašavanje srpskog naroda&#171;, a i u
  ranijim njihovim sporazumevanjima sa okupatorom iznose se takve tvrdnje
  (vidi dok. br. 40&#8212;41). Stvarni cilj te saradnje bila je zajednička
  borba protiv partizanskih jedinica, odnosno protiv NOP-a u celini.
  Takvo objašnjenje cilja sporazumevanja sa okupatorom isticali su radi
  propagande da samo četnici štite srpski narod, a i kao
  protivpropagandu NOP-u koji je stalno ukazivao na pravi cilj njihovog
  povezivanja sa okupatorima i kvislinzima.</p>
<p><sup>3</sup> O daljem toku i rezultatima pregovora, vidi dok. br. 39, 44, 45, 49, 55 i 57.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_42.htm"><b>Prethodni dokument</b></a></TD><TD><a href="4_14_1_44.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>