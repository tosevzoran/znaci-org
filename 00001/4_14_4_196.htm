<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_195.htm"><b>Prethodni dokument</b></a></TD>
<TD><a href="4_14_4_197.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDE RASINSKO-TOPLIČKOG KORPUSA OD 12. 
APRILA 1945. POTČINJENM JEDINICAMA DA POSTUPE PO ZAPOVESTI VRHOVNE KOMANDE ZA 
POVLAČENJE GLAVNINE ČETNIČKIH SNAGA NA PROSTORIJU BANJALUKE1</strong></p>
<p align="center">KOMANDA RASINSKO-TOPLIČKOG KORPUSA</p>
<p align="center">Pov. O. Br. 233</p>
<p align="center">12 aprila 1945 god.</p>
<p align="center">U 22,30 časova</p>
<p align="center">POLOŽAJ</p>
<p>KOMANDANTU------------BRIGADE</p>
<p>Sekcija: Brod—Derventa—Prnjavor—SI. Požega Razmera 1:100000</p>
<p>Načelnik Štaba Vrhovne komande zapovešću svojom sa Pov.O.Br. 228 od 12 
aprila 1945 god.— dostavio je sledeće:</p>
<p>»Situacija nalaže da se u toku noći 12/13 aprila tek-god. i u toku dana 13 
aprila prebacimo preko reke Ukrine i preko reke2 Motajice izbijemo na r. Vrbas i 
dalje prema Banjaluci. —</p>
<p>NAREĐUJEM:</p>
<p>Ceo ovaj rad deli se u dve faze i to: prva faza do izlaska iz zahvata Ustaša 
koja se završava prelaskom naših začelja preko linije s. Bosanski Dubočac 
— Markovac (k. 297)3 kada počinje druga faza naših manevra prema Motaji. Po 
fazama rad će biti sledeći:</p>
<p>I faza: Desna kolona: Komandant kolone pukovnik Kese-rović, prikuplja se 
najdalje do ponoći južno od crkve selo Vrelo, na mestu gde je bio kapetan Neško 
Nedić sa svojim korpusom. Sastav ove kolone: Korpus Neška Nedića na čelu i 
Korpus pukovnika Keserovića pozadi. Ova kolona kad budem naredio preduzeće 
pokret pravcem: s. — Humka zaseok Belaš koje se nalazi južno od s. Zborište 
i prema kome se nalazi gazna Ukrini preko jednoga spruda. Ova kolona po dolasku 
na r. Ukrinu prebaciće čelni korpus preko r. Ukrine sa pravcem nadiranja južna 
ivica s. Koraće. Ova kolona zaštitiće sa se-verne strane prelaz r. Ukrine, i 
štitiće ga sve dotle dok je pređe kolona, koja prelazi preko mosta na Ukrini 
(dva km. severno od žel. st. Lužani). Kada srednja kolona pređe most onda i 
Keserovića korpus prelazi na levu obalu r. Ukrine.</p>
<p>2—&nbsp; Srednja kolona: Komandant ove kolone pukovnik Petar Simić. Sastav 
ove kolone: Avalski korpus na čelu, Garda pozadi njega, zatim Štab Vrhovne 
komande, zatim sve kolske komore Štaba Vrhovne komande i svih korpusa (red 
komora: Komora Štaba Vrhovne komande, Korpusa Neška Nedića, Keserovića, 
Avalskog korpusa, Garde, Račića, Majevice, Smilja-nića). Pozadi svih komora 
kreću se tri posavske brigade Tre-bavskog korpusa pod komandom poručnika Boškova.4 
Cela srednja kolona prikuplja se najdalje do 24 časa u ponoći — pravcem: 
Dobra voda — Božića vis kod groblja s. Vrela. Odatle će na dati znak ili na 
izdato naređenje krenuti pravcem: s. Grk-s. Kruščik — Most na r. Ukrini 
(severno od žel. st. Lužane) — Cerik (k. 201) s. Dukatnice — Bukvica (204) 
— s. Bosanski Dubočac i dalje desnom obalom u pravcu Bosanskog Kobaša.</p>
<p>3—&nbsp; &nbsp;Leva kolona: Komandant kolone potpukovnik Dra-goslav Račić, 
(i ako je mlađi od potpukovnika Smiljanića, poznaje nastupni pravac). — 
Sastav kolone: Na čelu potpukovnik Račić sa Cerskim, zatim Majevički korpus, 
a na začelju korpus potpukovnika Smiljanića. Ova kolona u 24 časa prikupiće 
se na demarkacionoj liniji Vučjaka ne prelazeći je južno od piramide k. 186. 
Na dati znak ili po dobivenom naređenju ova kolona preduzeće pokret pravcem: 
Piramida (k. 186) — zaseok Cečak pored severne ivice s. Žera-vac — s. 
Mulabegovi prema kome se nalazi gaz na Ukrini, kod žel. st. Lužani) (prema 
obaveštenju). Čim izbije na Ukrinu čelna dva korpusa, prelaze Ukrinu i 
nastavljaju pravcem: Severna ivica s. Šemsibegovi — s. Gradac — Markovac 
(k. 297) preko sela Bijelog brda. — Začeljni korpus Smiljanića sačekuje 
prolazak srednje kolone i kad ona prođe most prebacuje se i on preko Ukrine sa 
svojom kolonom u čijem sastavu i dalje ostaje.</p>
<p>Ja ću biti sa srednjom kolonom. Pri nailasku iz Hrvate umiriti ih i kazati 
im da ma nemamo ništa protivu njih i da neće nikome ništa faliti, ali imamo 
zapovest da prođemo. Na slučaj otpora upotrebiti oružje, ali ih prethodno 
opomenuti da nas ne smetaju u našem poslu. —</p>
<p>Desna i leva kolona imaju sve uložiti da srednja kolona prođe bez ikakve štete 
jer se tu nalaze naši bolesnici. Leva kolona potpukovnika Račića po prelazu 
Ukrine ima obezbe-diti srednju kolonu kako u pravcu nastupanja tako i prema jugu 
od Dervente. — Zato je važno da čvrsto drži u svojim rukama Markovac — 
Bijelo brdo dok srednja kolona ne prođe Bosanski Dubočac.</p>
<p>II Faza</p>
<p>Ova faza počinje onoga momenta kada začelje sve tri kolone prođu liniju: 
Bosanski Dubočac — Markovac (k.297) sa svojim začeljem. Izmene u pogledu 
reda kolona ima samo između desne i srednje kolone, a leva kolona i dalje 
ostaje kao leva kolona.</p>
<p>1. Desna kolona: Komandant pukovnik Petar Simić. Istoga sastava kao i u 
prvoj fazi — Produžava pokret drumom pored Save: Pravcem Bosanski Dubočac 
— Bosanski Kobaš — s. Vlaknica naspram ušća Vrbasa — s. Bosanska 
Svinja5 — s. Gumine — s. Inadol — s. Varoš — s. Nožičko.</p>
<p>2&nbsp; —Srednja kolona: pukovnika Keserovića, koja je u prvoj fazi bila 
desna kolona, propušta ispred sebe kolonu pukovnika Petra Sirnića kod sela 
Bosanski Dubočac i od tog momenta postaje Srednja kolona istoga sastava kao i 
ranije i nastupa pravcem: južna ivica s. Koraće — j. ivica Bosanski Dubočac 
— Pavlovo brdo — Torina — s. Trstenci — Ziš-kina kosa južno od s. 
Korovi — južna ivica sela Korovi — južna ivica sela Nova Ves — Milino 
brdo (k. 244) — Groblje brdo (k. 160) južno od s. Bosanski Kobaš — Bunarići 
— Baj-lazi — Mataica gradina (k. 652) — Crkvište — južna ivica s. 
Rijeka— Babin grob — (k. 257) — Hajdučko groblje — (k. 268) — s. 
Rasavac — s. Smajinci — s. Brezovljani — Čar-dačište (k. 194) srednji 
deo sela Nožičko prema groblju.</p>
<p>3&nbsp;— Leva kolona nastupa pravcem: Markovac (k. 297). — Pored severne 
ivice Agičkog brda — Kapetanovića hrast (k. 239) — Vučja jama (k. 231) 
— Humka (k. 289) — Janina kosa (k. 268). Cerova kosa (k.254) — s. 
Namastirice — (u dolini Steljačkog potoka) — Greben Elinske kose — Steljačka 
kosa (k. 408). Ostraja (k. 538) — Lipaja (k. 641) — Kamenita glava (k. 473) 
(južno od Motajice — Gradina) — Mramorje (k. 276&gt; — s. Injani — 
Naseobine — Sitneštrk — s. Selište — istočni deo sela Nožičko do 
granice sa selom Čukale.</p>
<p>OPSTE ODREDBE:</p>
<p>1. Ovaj tipičan marš manevar u obliku kare ima da se izvrši tako da nigde 
u ovoj kari ne bude praznina. — Glavno merilo je kolona u kojoj se nalaze 
bolesnici i kola — Prema ovoj koloni imaju se podešavati svi pokreti kao u 
prvoj i tako i u drugoj fazi i za njeno izvlačenje ima se uložiti celokupan 
rad.</p>
<p>2 — Pokret za dolazak na polazni položaj na prvoj fazi ima se tačno 
odmeriti da sve bude na svojim mestima na vre-me. Tajnost manevra mora biti 
apsolutno sačuvana od svih. U tome cilju logorske vatre potstaknuti da gore u 
toku cele noći. Za vreme pokreta ima se sačuvati najveća tišina.</p>
<p>Kada bude naređen pokret sa polaznog položaja u prvoj fazi, ovaj se pokret 
[ima] izvršiti energično upotrebljavajući svu veštinu prema Hrvatima da se 
za[bune] i da tu zabunu koju ćemo stvoriti, iskoristimo za našu korist. Na 
polaznom položaju ne ložiti vatru.</p>
<p>Svi komandanti korpusa moraju odrediti kod svojih bolesnika dobre i energične 
starešine koji će sa manjim odele-njem trupe, biti njihova neposredna zaštita.</p>
<p>Sve starešine moraju biti na svojim mestima držeći svoje jedinice čvrsto 
u rukama.</p>
<p>Sve kolone obezbediće se neposredno desno i levo i održavati vezu međusobno.</p>
<p>Ja ću biti u prvoj i drugoj fazi na čelu srednje kolone.</p>
<p>Komandanti kolona u 24 časa da budu kod groblja sela Vrela gde ću ja biti 
da bismo tačno odredili čas polaska. Ovo groblje nalazi se na putu koji 
grebenom ide od Božića visa ka južnom delu sela Vrela.</p>
<p>Posle prelaza u drugu fazu pokreta narediću gde će biti predanak ili prenoćište, 
jer u drugoj fazi pokret je određen duži nego što se u toku jednog dana može 
preći.6</p>
<p>Na slučaj sukoba ma sa kim obratiti pažnju na trošenje municije, jer nam 
treba«.</p>
<p>Dostavljajući prednju zapovest Načelnika Štaba Vrhovne komande, —</p>
<p>NAREĐUJEM:</p>
<p>Da svi komandanti postupe tačno po prednjoj zapovesti. — Red marševanja 
za čelni korpus odrediće kapetan Neško Nedić. Red marševanja u 
Rasinsko-topličkom korpusu kako sam usmeno naredio u ostalom postupiti po datim 
usmenim upustvima.</p>
<p align="center">V.7K. Zapovest O. br. 228</p>
<p align="center">od 12 - IV/45</p>
<p align="center">Ov[aj] S[tab]. O. br. 233 od 12-IV/45</p>
<p align="center">Komandant-pukovnik, Drag. Keserović</p>
<p>1Original (pisan na mašini, ćirilicom) u Arhivu VII, Ča, k. 79, reg. br. 
18/4 (S-V-11668).</p>
<p>2Omaška, treba: planine.</p>
<p>3Na području Doboj — Derventa tada su se nalazile jedinice 16. ustaškog 
zdruga.</p>
<p>4Todor, vojni instruktor u Štabu tog korpusa, a od tada komandant njegove 6. 
posavske brigade.</p>
<p>5Na karti 1:100.000: Bosanski svinjar.</p>
<p>6Vidi dok. br. 202. &nbsp;</p>
<p>7Na originalu, tekst, pri kraju dopisan olovkom u Štabu Rasinsko-topličkog 
korpusa.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_195.htm"><b>Prethodni dokument</b></a></TD>
<TD><a href="4_14_4_197.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
