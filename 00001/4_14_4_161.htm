<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_160.htm"><b>Prethodni dokument</b></a></TD>
<TD><a href="4_14_4_162.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ODGOVOR DRAŽE MIHAILOVIĆA OD 3. MARTA 1945. PA-VLU 
ĐURIŠIĆU NA OBAVESTENJE O ODLUKAMA NACIONALNOG KOMITETA CRNE GORE, BOKE I 
STAROG RASA U VEZI SA IZBEGLICAMA, RANJENICIMA I SPOSOBNIM JEDINICAMA I NJIHOVIM 
PREBACIVANJEM U ZAPADNE KRAJEVE JUGOSLAVIJE1</strong></p>
<p align="center">ŠTAB VRHOVNE KOMANDE</p>
<p align="center">Pov. br. 273 3. marta 1945. Položaj.</p>
<p align="center">KOMANDANTU CRNE GORE, BOKE I STAROG RASA. —</p>
<p>U principu za vođenje trupa ne smatram da stojim ni pod kakvim sednicama viših 
vojnih starešina niti političkih tela koja smo obrazovali. U tome smislu vlada 
puna saglasnost između mene i Centralnog komiteta. Ne slažem se da Vi 
ko-mandujete svojim trupama na taj način što ćete se podvrgnuti odlukama na 
sednicama viših vojnih starešina.2 Vama je poznato da vojni saveti i vojne 
konferencije su najveće zlo u ratu.</p>
<p>Po tač. 8 odluke koju ste mi dostavili odbijam odlučno da Vrhovna komanda 
nije ništa radila u pogledu izbeglica, bolesnika i ranjenika.</p>
<p>U vezi zaključaka u poslatoj mi odluci obaveštavam Vas sledeće:</p>
<p>Po tač. 1. mi smo preduzeli sve za prebacivanje, smeštaj i ishranu 
izbeglica, bolesnika i ranjenika na sigurno područje naše države. Sto ta 
stvar do sada nije još rešena nije naša krivica, jer treba i vremena da se ta 
stvar uredi.</p>
<p>Po tač. 2. je čist diktat Vrhovnoj komandi da naredi koncentraciju svih 
snaga u zapadnom delu naše zemlje gde se može reorganizovati, odmoriti i 
usposobiti za dalju borbu. Voleo bih da znam koja je to prostorija. Ako je to 
Slovenačka, onda ja tamo ne mogu narediti koncentraciju borbenih snaga iz 
razloga što je kraj siromašan, jer nema hrane i dalje što odlazak tamo politički 
sada za nas bio bi katastrofalan, jer bi značilo služiti okupatoru. Tamo i kad 
bi sada išao, išao bi čisto kao ilegalan i tamo bi se borio protivu komunista 
i drugih neprijatelja našeg naroda. Prema tome ni tamo nema odmora. Ako je to 
kraj oko Banjaluke, onda nam prestoje iste borbe kao i ov-de sa tom razlikom, što 
ovde imamo više mogućnosti za snab-devanje ako bi bio ometan u tome. Ista mi 
oblast Banjaluke opet stoji na raspoloženju — ona nam ne gine — a odavde neću 
da idem ako ne moram.</p>
<p>Po tač. 3. — U 3. tač. poslate mi odluke postavlja mi se ultimatum da je 
potpukovnik Pavle Đurišić ovlašćen od komiteta Crne Gore, Boke i Starog 
Rasa da sam sa svojim trupama ide na teren najpodesniji odakle će najviše 
koristiti opštoj stvari. Ne primam ovaj diktat za sebe, a potpukovniku Pavlu Đu-rišiću 
stoji na volju kako će on u ovom slučaju postupiti, jer ga u tome ne mogu sprečiti 
niti hoću. Jedino što tražim to je, da ako već hoćete da idete po svojoj 
volji, onda da mi se da vremena da privučem trupe da Vaš dosadanji front 
preuzmem.</p>
<p>Neophodno je potrebno da potpukovnik Pavle Đurišić dođe k meni, jer u 
buduće neću primati nikakve odluke ovakvog sadržaja a koje bi bile donete na 
skupovima viših vojnih sta-rešina kao potpuno protivne vojnim pravilima.</p>
<p>Sto se tiče nacionalnog komiteta i intelektualaca Crne Gore. Boke i Staroga 
Rasa, ja smatram da ne stojim pod njima u pogledu vođenja trupa. Njihov rad i 
nadalje ima biti politički na opšte dobro kao što je i rad Centralnog 
Nacionalnog komiteta, koji se u vojne stvari ne meša a uvek u tome pogledu ima 
poverenje u mene.</p>
<p>Ja tražim da se operacija započeta na dan 2. marta o.g. dovrši a u pogledu 
mojih operativnih daljih namera, potpukovnik Pavle Đurišić biće upoznat kod 
mene lično.</p>
<p align="center">NAČELNIK ŠTABA VRHOVNE KOMANDE</p>
<p align="center">armiski đeneral,</p>
<p align="center"><strong>Draža M. Mihailović</strong></p>
<p>1&nbsp; Original (pisan na mašini, ćirilicom) u Arhivu VII, Ča, k. 6, reg. 
br. 9/3 (VK-V-487). ,</p>
<p>2&nbsp; Vidi dok. br. 153.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_160.htm"><b>Prethodni dokument</b></a></TD>
<TD><a href="4_14_4_162.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
