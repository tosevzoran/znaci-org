<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_50.htm"><b>Prethodni dokument</b></a></TD>
<TD><a href="4_14_4_52.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST ŠTABA KOMANDE CRNE GORE I STAROG RASA OD 31. 
AVGUSTA 1944. POTClNJENIM PUKOVIMA ZA NAPAD NA 3. DIVIZIJU NOVJ KOD KOLASINA1</strong></p>
<p align="center">Koncept.. .2 Strogo na ličnost</p>
<p align="center">ŠTAB KOMANDE CRNE GORE I STAR.[OG] RASA</p>
<p align="center">O. Br. 2 31 avgust 1944 godine</p>
<p align="center">Položaj Komandantu------------------------</p>
<p align="center">ZAPOVEST</p>
<p align="center">(sekcija jug. 1 : 100.000)</p>
<p>Prema dobivenim podacima neprijateljske snage drže prostor Kolašina kojima 
je cilj prodiranje cestom Andrijevica— Berane,3 Broj 114 sa neprijateljem vodi 
borbu.</p>
<p>Da bi se ove snage uništile i teren oslobodio od crvene nemani, —</p>
<p>NAREĐUJEM:</p>
<p>1 — 7 dobrovoljački puk5 (2 bataljon) polazi danas u 11 časova pravcem: 
Pljevlje — Kovren — Cerovska Kosa — Bu-renj — Mojkovac — Kolašin — 
Mateševo.</p>
<p>1 bataljon 7 puka polazi danas u 5 časova pravcem: Bistrica (severno od 
Prijepolja) — Prijepolje — Brodarevo — Bijelo Polje — Cerovo — Bandera 
— Sahoviće — Lepenac — Uloševina — Moj kovač, gde ulazi u sastav 7 
puka i produžava pokret ceo puk za Kolašin — Mateševo. Koji bataljon pre 
stigne sače-kaće prikupljanje koje mora biti 1 septembra 1944 godine do 13 časova 
najdalje i prema ovome podesiti kretanje.</p>
<p>2 — 6 dobrovoljački puk6 polazi danas u 8 časova pravcem: Prijepolje — 
Brodarevo — Bijelo Polje — Berane — Andrije-vica—Mateševo.</p>
<p>2&nbsp;bataljon 6 puka polazi danas u 10 časova pravcem: Pljev-lje — 
Kovren — Lekovina — Šahovići — Ravna Rijeka — Ri-barevine, gde ulazi u 
sastav puka i dalje produžava označenim pravcem — Kod Ribarevina sačekati 
prikupljanje koja jedinica pre stigne.</p>
<p>Bataljon Bećira Tomovića izdvojiće se kod Bijelog Polja i poći sa 1 
bataljonom 7 puka, po dolasku u Moj kovač staviće se pod komandu kapetana g. 
Railića. Ovo se čini obzirom na poznavanje terena i ojačavanje desne kolone.</p>
<p>Sve jedinice kretaće se sa najvećim oprezom i osiguranjem, jer na celom 
terenu koji se prelazi postoje komunističke trojke i jače gerile. Na prenoćištu 
biti u potpunoj pripravnosti sa po-sedanjem najzgodnijeg položaja.</p>
<p>Poneti što veću količinu hrane i municije u svemu vršiti najveću štednju, 
jer za izvesno vreme nemože se računati na popunu.</p>
<p>3&nbsp; — Kada 7 puk stigne u Moj kovač, a 6 puk u Berane ili Andrijevicu 
otpočinje napad puka Harendorfa ojačanog 8 pukom M.F.K.7</p>
<p>4&nbsp; — 6 puk kada stigne u Berane i Andrijevicu potčinjen je pukovinku 
Harendorfu, a 7 puk kada stigne severno od Ko-lašina isto tako potčinjen je 
pukovniku Haredorfu.</p>
<p>5&nbsp;— Akcija nosi tajni naziv »Severni juriš«.8</p>
<p>6&nbsp; — Oba puka imaju poneti sobom hranu i municiju za najmanje 4—5 
dana. Sva tovarna grla imaju da se upotrebe.</p>
<p>7 — Oba puka snabdevaće se hranom i municijom preko Peći — 
Andrijevice.9</p>
<p>8 — Dok se ne uspostavi veza sa grupom »Harendorf«, oba puka održavaće 
vezu putem kurira dnevno pređene prostorije. Za redovna obaveštenja odgovorni 
su II/36310 i oficir za vezu od M.F.K. pukova.</p>
<p>9 — Ja ću se kretati na pravcu desne kolone — 7 puka.</p>
<p>Zastupa Komandanta,</p>
<p>kapetan, Laz.11 T. Bogetić</p>
<p>1&nbsp; Kopija originala (pisanog na mašini, ćirilicom) u Arhivu VII, Ča, 
k. 138, reg. br. 34/3 (CG-V-1121).</p>
<p>2&nbsp; Dalji tekst beleške (napisane mastilom) je nečitak.</p>
<p>3&nbsp; Reč je o dejstvima jedinica 3. divizije NOVJ, koja su otpočela 24. 
avgusta 1944. radi prodora u dolinu reke Lima. U tim dejstvima jedinice NOVJ su 
oslobodile Kolašin (27. avgusta), Berane (sada: Ivan-grad) i Andrijevicu (30. 
avgusta) i Mojkovac (31. avgusta). Opširnije o tome vidi Zbornik NOR-a, tom 
III, knj. 8, dok. br. 98—110, 112 i 113; knj. 10, dok. br. 144, str. 
596—604.</p>
<p>4&nbsp; Nemačka borbena grupa »Harendorf« koja je formirana početkom 
avgusta 1944. od raznih jedinica iz sastava nemačke 181. divizije radi 
sadejstva s nemačkim jedinicama koje su izvodile operaciju »Ri-becal« na 
pravcu Podgorica (sada: Titograd) — Kolašin (Zbornik NOR-a, tom XII, knj. 4, 
dok. br. 121).</p>
<p>5 i 6 O formiranju tih pukova vidi dok. br. 24.</p>
<p>7 Skraćenica od »Machinenflugabwehrkanone« — automatski pro-tivtenkovski 
top.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>8 U toj akciji učestvovale su i jedinice Durmitorskog i Komskog korpusa i 
Morački četnički odred, koji su napadali sa juga i sa zapada (vidi dok. br. 
42). Akcija je počela 4. septembra i trajala do 18. septembra 1944. Posle žestokih 
borbi, 3. divizija NOVJ je uspela da razbije tu četničko-nemačku grupaciju i 
povrati izgubljene gradove Kolašin, Berane i Andrijevicu. Opširnije o tome 
vidi Zbornik NOR-a, tom III, knj. 8: naređenja i izveštaji Štaba 3. divizije 
NOVJ i štabova njenih 5, 7. i 9. brigade od septembra 1944; knj; 10, dok. br. 
112, 116 i 144.</p>
<p>9 U vezi sa snabdevanjem četničkih jedinica, u naređenju četničke 
Nacionalne komande, sa sedištem u Cetinju od 17. avgusta 1944, pored ostalog, 
piše:</p>
<p>»Sve što vam je potrebno od oružja i municije tražite neposredno od nemačkog 
komandanta, koji se nalazi na položaju, jer je tako uređeno sa nemačkom 
komandom« (Arhiv VII, Ča, k. 147, reg. br. 13/6).</p>
<p>10 Odnosi se na 2. bataljon 363. puka nemačke 181. pešadijske divizije.</p>
<p>11 Lazar.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_50.htm"><b>Prethodni dokument</b></a></TD>
<TD><a href="4_14_4_52.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
