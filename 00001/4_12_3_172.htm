<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_171.htm"><b>Prethodni dokument</b></a></TD>
<TD><a href="4_12_3_173.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ GAULAJTERA I DRŽAVNOG NAMESNIKA U KORUŠKOJ 
OD 7. DECEMBRA 1943. RAJHSFIRERU SS HAJNRIHU HIMLERU O SISTEMATSKOM PALJENJU 
ZGRADA KOJE KORISTE NEMACKE USTANOVE[1]</strong></p>
<p>Nacionalsocijalistička nemačkaradnička partija</p>
<p>Pokrajinsko vođstvo za Korušku Telegram br. 2732, 10,00 čas</p>
<p>Gaulajter i državni namesnik u Koruškoj</p>
<p>Klagenfurt [Celovac]</p>
<p>7. 12. 1943.</p>
<p align="center">Najhitnije!&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Poverljivo!&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Odmah dostaviti!</p>
<p>Rajhsfireru SS Hajnrihu Himleru Državnom ministru unutrašnjih poslova</p>
<p>Ratno komandno mesto Rajhsfireru!</p>
<p>Saopštavam vam da je stanje u Gorenjskoj opet postalo veoma opasno. Već 
nekoliko nedelja banditi imaju novu taktiku. Oni pale sistematski, od mesta do 
mesta, zgrade koje služe za nemačke ustanove. Danas sam dobio izveštaj o 
sledećim paljevinama koje su izvršene u toku poslednja dva dana: porodilište 
u Lukovici škola u Šent Vidu&nbsp;škola u Zgornjem Tuhinju dečji dom u Brdu 
partijski dom u Lukovici partijski dom u Sent Vidu škola i dečji dom u 
Radomlju škola i partijski dom u Homecu sajamska zgrada u Sent Valentinu</p>
<p>štedionica, škola i zgrada domovinskog saveta u G. Polju. Ova metoda je 
veoma pogodna jer slabi nemačke akcije. Ja sam molio Rezenera da se 
koncentrisanim sredstvima borimo protiv ovoga. Ali i u Dolenjskoj stanje je takođe 
teško. Takođe je u provincijama Gorica, Istra i Rijeka znatno porasla 
aktivnost bandi. Nesrećnom politikom plata i nadnica, koja je sa propagandne tačke 
gledišta određena i pod uticajem je marksističkih shvatanja, fašisti su 
doprineli da je među radnicima počeo da se širi pokret za povećanje plata. 
Radnici iz Monfalkona [Tržič]</p>
<p>— 9000 ljudi — danas su prefektu Trsta postavili zahtev za povećanje 
plata od 80 procenata pod pretnjom štrajka. Ja ću kod pretnji štrajkom 
nastupiti sa najoštrijim merama Ja smatram da su za celu Italiju neophodne odlučne 
i oštre mere u neposrednoj budućnosti, jer je inflacija u punom zamahu, a fašistička 
vlada se pokazala nesposobnom da stabilizuje stanje u privredi tako da preti 
privredna katastrofa. Ona se može jedino vanrednim sredstvima i merama zadržati 
ili bar odstraniti od obe zone operacija.</p>
<p>Ako stanje postane kritično, ja ću vas, rajhsfireru, smesta obavestiti o 
razvoju stvari.</p>
<p align="center">Hajl Hitler!</p>
<p align="center">potpis Rajner2</p>
<p>1 Snimali originala (pisanog na mašini) u AVII, NAV-T-175, r. 81, s. 
2601528.</p>
<p>2 Fridrih</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_171.htm"><b>Prethodni dokument</b></a></TD>
<TD><a href="4_12_3_173.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
