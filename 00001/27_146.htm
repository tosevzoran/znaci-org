<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_145.htm"><b>Prethodni dokument</b></a></TD>
<TD><a href="27_147.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Bodytext2" align="center" style="margin-top:0mm;margin-right:0mm;
margin-bottom:0mm;margin-left:72.0pt;margin-bottom:.0001pt;text-align:center;
text-indent:-62.95pt;line-height:normal;mso-pagination:widow-orphan lines-together;
page-break-after:avoid;background:transparent"><a name="bookmark139"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext">PONOVO U SRBIJ</span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext">I</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-size:37.0pt;font-family:&quot;Times New Roman&quot;;mso-fareast-language:
SR-CYR" class="Heading1Spacing4pt">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Na 
blagoj padini, u zelenilu hrastove i borove šume, kod sela Gradiberine, 
odmaramo se 20. avgueta 1944. i spremamo za prelazak Lima. Čine se poslednje 
pripreme u jedinicama: održavaju se saetanci, vrši se popuna i razmeštaj po 
četama i vodovima. Najzad se svim borcima saopštava da idemo u Srbiju.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Tako 
smo 20. avgusta napustili Sandžak i počeli se spuštati kozjim stazama ka 
Limu. Blagi povetarac s pla~ nine Biča se poigrava s nama, kao da nas goni da 
idemo brže. Maršujemo u koloni po jedan. Noć je topla i sparna. Šapućemo i 
radujemo se, jer se vraćamo u našu Srbiju — u krajeve odakle smo se pre tri 
godine, kao mali beogradski bataljon, sa golim, bosim i slabo naoružanim 
borcima, morali po velikom snegu s tugom povući u Sandžak. A sada nas evo u 
prethodnici brigade, snažne i velike proleterske jedinice, koja je pronela 
slavu naše borbe kroz gotovo sve krajeve zemlje.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Raspoloženje 
boraca je izvanredno, naročito nae iz Srbije, koji smo ponosni i uzbuđeni. 
Hteli bismo da jedan drugome i iskažemo tu radost, pa zato&quot;iako je noć i 
naređenje da se maršuje u tišini, često šetamo duž kolone i, ne osvrćući 
se na primedbe i prekore što remetimo red i disciplinu pokreta, oživljavamo 
uspomene na prve dane borbi u Srbiji. Sećamo se mnogih drugova koji su tada pošli 
s nama u Bosnu, a kojih više nema. Pali su na dugom teškom putu našeg 
bataljona.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Kilometri 
prevaljenog puta ostaju za nama. Niko se ne žali na umor. Nama se žuri, i zato 
se ljutimo u sebi, protestujemo gunđanjem što nam štabovi svaki sat</span><span lang="SR-CYR" style="font-size:7.5pt;font-family:&quot;Times New Roman&quot;;
mso-fareast-language:SR-CYR" class="Bodytext4"> </span><span lang="SR-CYR" style="mso-ansi-font-size:10.5pt;font-family:&quot;Times New Roman&quot;;
mso-fareast-language:SR-CYR" class="Bodytext4">marša</span><span lang="SR-CYR" style="font-size:7.5pt;font-family:&quot;Times New Roman&quot;;mso-fareast-language:
SR-CYR" class="Bodytext4"> </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">daju 
kratak odmor.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">— 
Eh, ti starci i ženske nežnosti! Koliko nam muka zadaju i sprečavaju nas da 
idemo brže! Trebalo je to sve poslati kući ili u pozadinu — brunda Jezdimir 
Simić.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Vrcić 
ga podržava:</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">— 
Bili bismo već u Srbiji da nije ovih čika!<o:p>
</o:p>
</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">— 
Da! — kratko se složi s tim i komesar Čare, ali prekori Simića i Vrcića što 
se bune protiv drugarica i njihove nežnosti. Počeo ih je komesarski ubeđivati, 
naširoko i nadugačko, kako su i drugarice ravnopravne u ovoj borbi, kako se i 
one bore za svoja prava, kako znaju da pucaju i kako su izdržale sve napore 
rame uz rame s muškarcima.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">U 
ranu zoru prelazimo most na Limu kod Priboja i odmah produžavamo ka selu Lunićima. 
Vraća mi se sećanje na ovu reku, koju smo 6. januara 1942. u ponoć gazili pri 
povlačenju u Sandžak. Posmatram je kako huči i juri. Te prve ratne zime, 
posle 16 časova napornog marša, prešli smo je nagi i iznemogli. A mraz je bio 
stegao, temperatura oko dvadeset pet stepeni ispod nule. Setih se odnete odeće 
i pušaka, smrzavanja, muka. Stvori mi se slika suprotne obale, na kojoj smo 
delili preostale delove odeće i trčali radi zagrejavanja. Razmišljam o svemu 
tome i čudim se kako smo sve izdržali.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Dva 
dana, 21. i 22. avgusta, zadržavamo se u selu radi odmora, a zatim smo noću, 
bez borbe, izbili pred Uvac, u selo Breznu. Tu smo samo malo ostali, pripremali 
se za dalji pokret i 23. avgueta, u osvit zore, krenuli niz strme litice ka 
Uvcu. Prelazak preko reke bio je i brz i lak; čini mi se da smo je u jednom 
skoku preskočili, da je i nismo gazili.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Tako 
smo u streljačkom stroju stigli do prvih četničkih položaja na kosama ispred 
Borove glave. Levo od nas videle su se razbacane seljačke kuće, pokrivene 
crvenim crepom. To je Dobroselica, prvo naselje u Srbiji koje nas očekuje. 
Gore, na Borovoj glavi i Karanovcu, nalaze se četničke brigade Zlatiborskog 
korpusa, koje pokušavaju da nas zaustave i spreče na našem putu kroz Srbiju. 
Ali mitraljeska i puščana vatra iz njihovih rupa samo nas je još brže 
povukla k njima. Stroj se povijao kao zmija i nastupao ka neprijatelju. Izbivši 
pred same položaje, izvršili smo juriš. Za to vreme naših dvanaest topova brđana 
iz Brezne tuklo je snažno i precizno. Oblaci od eksplozija stvorili su nam 
neplaniranu dimnu zavesu, koju smo iskoristili da priđemo sasvim blizu 
neprijatelju. Zahvaćeni panikom i potučeni, četnici su počeli bežati u 
pravcu Užica i Požege. Za sobom su ostavili protivkolski top, dva puškomitraljeza, 
dosta bombi, petnaest mrtvih i dva zarobljena, kao i mnoštvo razbacanih šubara, 
ukrašenih kićankama i amblemima e mrtvačkom glavom. U ovoj borbi, prvoj borbi 
na tlu Srbije imali smo jednog lakše ranjenog druga.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Goneći 
dalje razbijenog neprijatelja, naš bataljon je izbio oko 13 časova na Orlov 
vrh, a zatim je pošao ka Kraljevoj Vodi, u susret novim borbama.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Kada 
smo prolazili severnim delom Dobroselice, ka Orlovom vrhu, sačekao nas je 
starac, seljak sedamdesetih godina, pored jedne brižljivo uređene ogradice, u 
čijoj su sredini raela dva krošnjata drveta i pravila hladovinu u ovim sparnim 
avguetovskim danima. Prilazim mu i pozdravljam ga sa: — Smrt fašizmu, stari!</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">On 
me pomalo uplašen i s nevericom gleda i odgovori slabačkim glasom:</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">— 
Bog ti pomogao, sinko.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Posle 
nekoliko izmenjanih reči i upoznavanja, starac se malo raskravi i poče pričati 
kako su mu četnici govorili da smo mi svi</span><span lang="SR-CYR" style="font-size:10.0pt;font-family:&quot;Times New Roman&quot;;mso-fareast-language:
SR-CYR" class="Bodytext30"> uništeni</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5"> 
i da nas više nema.</span><span lang="SR-CYR" style="font-size:
10.0pt;font-family:&quot;Times New Roman&quot;;mso-fareast-language:SR-CYR" class="Bodytext30"> 
Inte</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">resovao se kako smo izdržali i 
ostali živi. Kada sam mu </span><span lang="SR-CYR" style="font-size:
10.0pt;font-family:&quot;Times New Roman&quot;;mso-fareast-language:SR-CYR" class="Bodytext30">obJasnio</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5"> da smo ponekad</span><span lang="SR-CYR" style="font-size:10.0pt;font-family:&quot;Times New Roman&quot;;
mso-fareast-language:SR-CYR" class="Bodytext30"> jeli i bukovo lišće, travu,</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5"> konjetinu i koprivu bez soli, on 
se zamisli i reče:</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">— 
E, moje dete, i ja sam u povlačenju preko Albanije preživljavao iste strahote 
i iz konjske balege vadio kukuruzno zrnevlje. Verujem da ste i gladovali i 
pretrpeli mnogo.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Polako 
gegajući, starac se zatim uputi ka vratima svoje kuće, da bi nam posle 
nekoliko minuta izneo komad proje i parče sira, govoreći:</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">— 
Jedi, dete, to je sve što danas mogu da vam dam.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Zahvalih 
mu se i pozdravih ga, pa pođoh dalje uz njegov blagoslov da nam je srećan put 
i pobeda.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Ponovo 
smo stigli na divnu zlatiborsku visoravan, koju smo decembra 1941, po velikom 
snegu, prešli na putu ka Novoj Varoši. Bataljon se nalazi u brigadnom 
rasporedu na položajima Šunato brdo — Kriva breza; postavljen je frontalno 
prema Kraljevoj Vodi — Palisadu. Okolo je borova šuma s pašnjacima, 
planinskim kolibama i torovima za stoku.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Tu 
nas je čekao obračun s bugarskim okupatorom.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Njihove 
snage krenule su, 24. avgusta, u tri kolone iz Palisada i Kraljeve Vode ka našim 
položajima. Imali eu oko 1.000 vojnika i dve haubice od 105 mm, zatim više teških 
bacača i mitraljeza. Da bismo izvukli neprijatelja iz utvrđenja, delovi naše 
brigade su se taktički povlačili, dok su, delovi 3. i 13. brigade bočno 
prodirali ka Palisadu, ugrožavajući protivničku pozadinu i bokove.<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Kad 
su Bugari osetili našu nameru i naše snage na svojim krilima, počeli su da se 
povlače, gonjeni snažnim protivnapadom 1. proleterske. U tom protivnapadu 
zaplenili smo bugarsku komoru sa dosta artiljerijske municije i dve haubice i 
zarobili oko pedeset vojnika.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">Oko 12 časova naše jedinice su 
izbile pred spoljna </span><span lang="SR-CYR" style="font-size:
8.0pt;font-family:&quot;Times New Roman&quot;;mso-fareast-language:SR-CYR" class="Bodytext3Italic">z</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">^tvrđenja Palisada. A u toku 
daljih borbi, do noći, ovladali smo tim utvrđenjima i počeli borbu za 
pojedine zgrade, iz kojih je neprijatelj davao organizovan otpor. Borba za 
Palisad i Kraljevu Vodu trajala je sve do zore 26. avgusta, da bi se obnovila 
uveče i produžila 27. avgusta.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">U toku dana, dok je neprijatelj 
iz pripremljenih rovova i zidanih zgrada još pružao žilav otpor, komandir 1. 
čete Uroš, rodom Vranjanac, iskoristio je kratdo zatišje i na makedonskom 
jeziku pozvao Bugare da se predadu. Zavladao je tajac, posle koga se kroz prozor 
jedne kuće pojavila bela marama — znak za predaju. Naša tri vojnika, s 
komandirom na čelu, izašla su iz zaklona i pošla ka zgradi na kojoj je bila 
istaknuta bela zastava. Odjednom, rafalska unakrsna vatra iz nekoliko automata i 
prasak bombi upućenih iza bele marame smrtno pogodiše i komandira i njegove 
pratioce.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">— Podlaci! Služe se prevarom! 
— vikao je ljutito komandir 2. čete Simić.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">Ozlojeđeni ovom podmuklošću, 
pripremili smo se za juriš. Privukli smo topove na blisko odstojanje i počeli 
da direktno tučemo zgradu, iz koje je malopre bila istaknuta bela marama. Posle 
jednočasovne borbe primorali smo neprijatelja da bekstvom pokuša da nađe spas 
u novim uporištima. Ali bočni udar i juriš Simićeve čete, čiji su se borci 
poslužili ručnim bombama, naterali su desetine bugarskih pljačkaša da dignu 
ruke uvis i da u samrtnom strahu mole za život.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">— Kukavice! — odgovori im 
Simić. — Svi ste, zar ne, mobilisani i na silu naterani da služite Hitleru?</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">Njihov oficir, koji je samo sat 
ranije na podli način komandovao i ubio naša tri druga i komandira Uroša, 
bled od straha, molio je da mu pomognemo — da mu previjemo rane i oprostimo život, 
jer je morao da izvršava naređenja starijih.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">I borbe za druga uporišta su 
bile teške i oštre. Sledeće večeri, u ponovljenom napadu, u opštem jurišu 
na još dve utvrđene zgrade, ranjen je u stomak i Jezdimir Simić, komandir 2. 
čete. Kasnije je umro u našoj bolnici u Italiji. Njegova hrabrost i izdržljivost 
služile su za lrimer celoj četi.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">Posle 48 časova danonoćnih 
borbi neprijatelj se, uz pomoć jačih nemačkih snaga, upućenih iz Užica, 
izvukao sa ostatkom preživelih, ali je ipak ostavio za sobom velik broj mrtvih 
vojnika i mnogo ratne opreme.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Naš 
bataljon je posle ove velike pobede imao zadatak da u sklopu ostalih jedinica 
brigade obezbeđuje oslobođenu zlatiborsku visoravan i spreči ugrožavanje ove 
teritorije od neprijatelja iz Nove Varoši, Užica i Užičke Požege. Taj 
zadatak nas je zadržao sve do 28. avgusta, kada smo u predvečerje krenuli ka 
komunikaciji Višegrad — Užice. Posle noćnog marša stigli smo u zoru pred 
prugu Vardište—Kremna. Poslednji pokušaj četnika na Mokroj gori da nas zadrže 
i odbace od pruge nije uspeo. Posle kratke, ali oštre borbe četnici su pobegli 
preko pruge ka planini Tari.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Razbijenog 
i obezglavljenog neprijatelja trebalo je gokiti i dotući, ali su već novi 
zadaci bili pred nama: uništiti prugu, onesposobiti tunele i druge instalacije 
na stanicama između Užica i Vardišta i obezbediti pravac od Višegrada. Na 
ovim položajima smo ostali sve do 8. septembra, kada smo preko Kosjerića 
krenuli u akcije na Ravnoj gori i Valjevu.</span></p>
<p class="MsoNormal" align="right" style="text-align:right"><span style="mso-fareast-language:
SR-CYR">Radovan PANTELIĆ PURA</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_145.htm"><b>Prethodni dokument</b></a></TD>
<TD><a href="27_147.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
