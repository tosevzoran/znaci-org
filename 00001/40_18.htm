<html>
<head>
<meta http-equiv="Content-Type" content="text/html; charset=utf-8">

<title>Jozo Tomasevich: CETNICI U DRUGOM SVJETSKOM RATU 1941-1945</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jozo Tomasevich: CETNICI U DRUGOM SVJETSKOM RATU 1941-1945</b><br>


<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_17.htm"><b>Prethodni dokument</b></a></TD>
<TD><a href="40_19.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3 style="text-indent:10.0mm"><span lang="HR" style="mso-ansi-language:HR">PRIMIRJE 
17. APRILA 1941.<o:p>
</o:p>
</span></h3>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Dva 
dana nakon što su Nijemci zarobili u Sarajevu generala Kalafatovića i štab 
Vrhovne komande, Jugoslaveni i Osovina potpisali su 17. aprila »Odredbe o izvršenju 
primirja od 17. aprila 1941.« Sa strogo pravne točke gledišta to nije bio 
dokument koji obavezuje. Kao što se u članu 1. izričito kaže, to nije bio 
prekid neprijateljstava već bezuvjetna kapitulacija - a Kalafatovića je 
predsjednik vlade Simović opunomoćio samo da traži i potpiše primirje. Već 
taj nedostatak punomoćja čini dokument nezakonitim, bar što se Jugoslavije tiče. 
Nadalje, jugoslavenski potpisnici, general Radivoje Janković i Aleksandar 
Cincar-Marković predstavljali su generala Kalafatovića, ali Kalafatović je 
bio ratni zarobljenik i u stvari nije imao zakonsko pravo da djeluje u ime 
Jugoslavije ili njenih oružanih snaga, niti da ovlasti predstavnike da to učine 
(Janković je također bio ratni zarobljenik).<sup>64</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">64 
Za detalje pregovora vidi članak jednog sudionika, potpukovnika Radmila 
Trojanovića, »Pregovori o primirju s Njemačkom, 16. i 17. aprila 1941« str. 
9-17. Za tekst direktive vidi <i>Zbornik DNOR, </i>tom </span><span style="font-size:7.0pt">II</span><span lang="HR" style="font-size:7.0pt;mso-ansi-language:HR">, 
sv. 2, str. 559-562, ili Čulinović, <i>Slom stare Jugoslavije, </i>str. 
303-305. General Janković bio je pomoćnik načelnika štaba Vrhovne komande, 
ali Cincar-Marković, bivši ministar vanjskih poslova u vladi Cvetković-Maček, 
nije uopće imao službeni položaj. General </span><span lang="DE" style="font-size:7.0pt;mso-ansi-language:DE">Maximilian</span><span lang="DE" style="font-size:7.0pt;mso-ansi-language:HR"> 
</span><span lang="DE" style="font-size:7.0pt;mso-ansi-language:DE">von</span><span lang="DE" style="font-size:7.0pt;mso-ansi-language:HR"> 
</span><span lang="DE" style="font-size:7.0pt;mso-ansi-language:DE">Weichs</span><span lang="HR" style="font-size:7.0pt;mso-ansi-language:HR">, 
zapovjednik njemačke Druge armije, i pukovnik Luigi Bonfatti, talijanski vojni 
ataše u Beogradu, potpisali su za Osovinu. Za daljnje detalje o zaključenju 
primirja i o njegovom nezakonitom karakteru, vidi Dedijer »Sur Parmistice '</span><span lang="DE" style="font-size:7.0pt;mso-ansi-language:DE">germano</span><span lang="HR" style="font-size:7.0pt;mso-ansi-language:HR">-</span><span lang="DE" style="font-size:7.0pt;mso-ansi-language:DE">yougoslave</span><span lang="HR" style="font-size:7.0pt;mso-ansi-language:HR">'«.<span style="letter-spacing:
-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Dokumentom 
</span><span lang="DE" style="mso-ansi-language:DE">od</span><span lang="HR" style="mso-ansi-language:
HR"> 17. aprila određena je predaja svih jugoslavenskih oficira, podoficira i 
ljudi pod oružjem; sveg oružja i municije; sve vučne i tovarne stoke; svih 
sredstava veze i vojnih skladišta; svih instalacija i sredstava kopnene vojske, 
avijacije i mornarice; svih transportnih i plovnih sredstava; te svih 
dokumenata, arhiva, planova i drugih spisa od vojnog značenja. Osobito važna 
odredba, u svjetlu kasnijih događaja, sadržana je u prvom paragrafu točke 14: 
»Vojnim licima je zabranjeno da napuste zemlju. Ko bude učestvovao u borbi 
protiv sila Osovine, sa njim će se postupiti kao sa franktirerom.« U skladu s 
tim njemački su generali za vrijeme okupacije uvijek inzistirali na tome da je 
Jugoslavija 17. aprila potpisala dokument o bezuvjetnoj kapitulaciji te da su 
sve mjere koje okupaciona vojska poduzima da bi suzbila oružani otpor 
opravdane, i po tom dokumentu i po međunarodnom ratnom pravu.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Iako 
su svi oficiri i vojnici jugoslavenske vojske bili prisiljeni na predaju zajedno 
sa svim naoružanjem i rezervama, postojala je razlika u tretiranju. Njemačka 
politika je bila da se ratnim zarobljenicima smatraju samo Srbi i neki Slovenci, 
a od drugih nacionalnosti samo oni koji su bili poznati po jakoj jugoslavenskoj 
orijentaciji. Tako, praktično, nisu zarobljavani ili su brzo pušteni svi 
Hrvati, kao i ljudi iz Makedonije (smatrani Bugarima), zatim većina Slovenaca i 
Crnogoraca, kao i pripadnici manjina. Talijani su uglavnom slijedili istu 
politiku. Kasnije su puštani i Srbi s teritorija Nezavisne Države Hrvatske, 
ako su to željeli. Podaci o broju ratnih zarobljenika zbunjujući su, dakle, iz 
očitih razloga. Prema najranijim njemačkim službenim podacima broj ratnih 
zarobljenika iznosio je 6.298 oficira i 337.864 podoficira i vojnika, sve Srba.<sup>65 
</sup>Prema američkim izvorima koji se temelje na zaplijenjenim njemačkim 
dokumentima, Nijemci su zarobili oko 254.000 vojnika i oficira, ne ubrajajući 
one koji nisu bili iz Srbije<sup>66</sup>. Pišući kasnije na bazi potpunije 
evidencije, Terzić tvrdi da je zarobljeno oko 375.000 ljudi; od toga su 30.000 
zarobili Talijani. Nakon puštanja raznih kategorija ljudi, uključujući i neke 
bolesnike, on procjenjuje da je na kraju ostalo oko 200.000 ratnih zarobljenika 
u Njemačkoj, a 10.000 u Italiji, te da su 90 posto njih bili Srbi.<sup>67</sup> 
Još kasnije njemački službeni izvor procjenjuje broj jugoslavenskih ratnih 
zarobljenika u Njemačkoj 21. juna 1941. na 181.258, uključujući i one koji su 
pušteni, pobjegli ili umrli. Od tog broja 13.559 su bili oficiri.<sup>68<o:p>
</o:p>
</sup></span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="DE" style="font-size:7.0pt;mso-ansi-language:DE">65 
Der </span><span lang="HR" style="font-size:7.0pt;mso-ansi-language:HR">Feld^ug </span><span lang="DE" style="font-size:7.0pt;mso-ansi-language:DE">auf 
dem Balkan, </span></i><span lang="HR" style="font-size:7.0pt;mso-ansi-language:HR">str. 
64.<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span style="font-size:7.0pt">66 
United States, Department of the Army, <i>The German Campaigns in the Balkans, </i></span><span lang="HR" style="font-size:7.0pt;
mso-ansi-language:HR">str. 64.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">67 
Terzić, str. 575-576.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">68 
</span><span style="font-size:7.0pt">KTB</span><span lang="HR" style="font-size:7.0pt;
mso-ansi-language:HR">/</span><span style="font-size:7.0pt">OKW</span><span lang="HR" style="font-size:7.0pt;mso-ansi-language:HR">/</span><span style="font-size:7.0pt">WFSt</span><span style="font-size:7.0pt;mso-ansi-language:
HR"> </span><span style="font-size:7.0pt">I</span><span lang="HR" style="font-size:7.0pt;mso-ansi-language:HR">, 
1106.<span style="letter-spacing:
-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Zbog 
uništenja, zarobljavanja ili gubitka jugoslavenske ratne dokumentacije, ne 
postoje podaci, čak niti približna procjena o broju jugoslavenskih vojnika i 
oficira ubijenih u Aprilskom ratu. Gubici pri bombardiranju Beograda bili su 
isprva procijenjeni na preko 10.000 ljudi, ali je broj nakon pažljivog 
poslijeratnog ispitivanja znatno smanjen. Ukupni gubitak ljudskih života iz 
njemačkih bombardiranja u aprilu 1941. i savezničkih bombardiranja između 
aprila i septembra 1944. iznosi nešto preko 5.000; gubitak u njemačkim 
napadima na Beograd 1941. iznosi negdje između 3.000 i 4.000.<sup><span style="letter-spacing:-.25pt">69</span></sup><span style="letter-spacing:-.25pt"> 
</span>Ne postoji jugoslavenska procjena o gubitku među civilnim stanovništvom 
u cijeloj zemlji tokom dvotjednog Aprilskog rata.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">»Paradnu« 
prirodu napada jasno pokazuju krajnje mali gubici na njemačkoj strani: 151 
ubijeni, 392 ranjena i 15 nestalih u akciji. U svom naletu na Beograd, 41. 
oklopni korpus izgubio je samo jednog oficira, žrtvu civilnog snajpera.<sup>70<o:p>
</o:p>
</sup></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">69 
Marjanović, <i>Srbija u narodnooslobodilačkoj borbi: Beograd, </i>str. 
300-304, 343. Svrha savezničkih bombardiranja bila je razaranje saobraćajnih 
postrojenja u Beogradu, ali su civilni gubici bili teški, osobito u napadima 
16. i 17. aprila 1944, kada je prema procjenama ubijeno oko 1160 ljudi.<span style="letter-spacing:-.2pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">70 
The German </span><span style="font-size:7.0pt">Campaigns in the Balkans, </span></i><span lang="HR" style="font-size:7.0pt;mso-ansi-language:HR">str. 
64.<span style="letter-spacing:
-.2pt"><o:p>
</o:p>
</span></span></p>
<span lang="HR" style="font-size:10.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">Brzina i način sloma jugoslavenske vojske i države u aprilu 1941. kao 
da su podrazumijevali da se Jugoslavija neće nikada oporaviti, ili biti u 
stanju oživjeti kao nešto što bi bar donekle sličilo na teritorijalno i 
političko tijelo koje je postojalo u međuratnom razdoblju. Ne samo da je bio 
uništen stari politički režim, već je izgledalo da je Jugoslavija uništena 
također i kao država.</span>
<p>
<br>
<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_17.htm"><b>Prethodni dokument</b></a></TD>
<TD><a href="40_19.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

