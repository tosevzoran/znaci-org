<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_197.htm"><b>Prethodni dokument</b></a></TD>
<TD><a href="31_199.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">BELE 
PEČURKE NAD DRVAROM</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:8.0pt;line-height:91%"><span lang="DE" style="mso-ansi-language:DE">Negde 
polovinom maja 1944. godine, dok se naša brigada nalazila na prostoru Livno — 
Duvno — Glamoč, doznao sam da se kulturna ekipa naše divizije priprema za 
odlazak u Drvar, gde će za Titov rođendan 25. maja izvesti program u Drvaru. </span><span lang="EN-GB">Tražio 
sam od štaba bataljona da i meni dozvole da pođem s njima.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Sve je bilo u redu. Putovali smo dobro do Drvara, gde su nas drugovi dočekali, 
ekipu rasporedili za Bos. Petrovac, a ja sam pošao da obiđem svoje u selu 
Zaglavica, kraj Drvara. </span><span lang="EN-GB">Negde u svitanje, 25. maja iz 
sna me razbudio bratovljev glas:</span></p>
<p class="MsoNormal" style="margin-top:1.0pt"><span lang="EN-GB">— Mile, 
avioni! Bežimo!</span></p>
<p class="MsoNormal" style="line-height:91%"><span lang="EN-GB">Obukao sam se i 
izašao pred kuću da vidim o čemu se radi. Nisam mnogo žurio, jer sam računao 
da je to normalna pojava. </span><span lang="DE" style="mso-ansi-language:DE">Rat 
je, avioni naleću, izviđaju, bombarduju. To je za nas, inače, već postalo 
sasvim obično. Medutim, iznenadio me je tako veliki broj aviona. Toliku masu 
nisam nikad video, pogotovo tako nisko. </span><span lang="EN-GB">Brojao sam ih 
i nabrojao 71. </span><span lang="DE" style="mso-ansi-language:DE">Leteli su u 
pravcu Drvara. Pomislio sam da nešto nije u redu. Drvar će nastradati, jer će 
se vojska i narod naći u kućama baš u to vreme.<o:p>
</o:p>
</span></p>
<p class="MsoNormal"><span lang="EN-GB">Još uvek ne skidam pogled sa njih. Nad 
Drvarom su napravili krug, a zatim odjeknuše snažne eksplozije bombi. Nailazi 
i druga grupa. Jezivo je posmatrati šta se nad Drvarom događa! Prekinuo sam 
brojanje i posmatram neke crne tačke kako iz njih izleću a potom, kao bele pečurke, 
padobranci prekriše nebo nad Drvarom. Zatim nailazi i treća grupa aviona iz 
koje iskaču padobranci. Ceo ovaj događaj posmatrao sam iznad Drvara sa brda 
odakle sam imao pregled situacije kao na dlanu. Dim i prašina ubrzo su prekrili 
Drvarsku kotlinu, tako da više nije moglo ništa da se vidi. Borba na zemlji je 
započela, a ja sam se odlučio na povratak u jedinicu.</span></p>
<p class="MsoNormal"><span lang="EN-GB">Bio sam nestrpljiv da doznam šta je sa 
drugom Titom, sa Drvarom, narodom, omladinom?! Jašući na konjiću, sa kojim se 
ne razdvajam još od Ustikoline (proleća 1943. godine), na putu za bataljon, 
zaustavljao sam se uz put i pripitkivao za novosti iz Drvara iz koga se jutros 
dižu samo dim i magla.</span></p>
<p class="MsoNormal"><span lang="EN-GB">Oko 12 časova doznao sam od grupe 
partizana na Drilinoj glavici, da su drug Tito i VŠ spaseni i da su upravo prošli 
pravcem u kome sam i ja krenuo. </span><span lang="DE" style="mso-ansi-language:DE">Poverovao 
sam im, ali sa izvesnom rezervom. </span><span lang="EN-GB">Međutim, nešto 
kasnije sam se i lično uverio. Prolazio sam pored grupe drugova, kad se jedan 
od njih izdvojio i zatražio mi legitimaciju. </span><span lang="DE" style="mso-ansi-language:DE">Međutim, 
legitimacije nisam imao. Uzalud sam mu pričao ko sam i iz koje sam jedinice. 
Trebalo je da mu dam bar neki dokumenat. Setio sam se da u torbici imam brigadni 
list 3. krajiške, pa sam mu to pokazao. Na njemu je pisalo moje ime i prezime. 
Taj dokumenat ga je uverio u moje izjave.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Vest da je 
spasen drug Tito doneo sam štabu bataljona u s. Prijane kod Glamoča, što ih 
je posebno obradovalo.<o:p>
</o:p>
</span></p>
<span lang="EN-GB" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-GB;mso-fareast-language:
EN-US;mso-bidi-language:AR-SA">Mile MORAČA</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_197.htm"><b>Prethodni dokument</b></a></TD>
<TD><a href="31_199.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

