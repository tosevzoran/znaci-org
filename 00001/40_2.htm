<html>
<head>
<meta http-equiv="Content-Type" content="text/html; charset=utf-8">

<title>Jozo Tomasevich: CETNICI U DRUGOM SVJETSKOM RATU 1941-1945</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jozo Tomasevich: CETNICI U DRUGOM SVJETSKOM RATU 1941-1945</b><br>


<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_1.htm"><b>Prethodni dokument</b></a></TD>
<TD><a href="40_3.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" style="text-indent:10.0mm"><span lang="HR" style="font-size:
17.0pt;mso-ansi-language:HR">Dosadašnja historiografija i knjiga Joze 
Tomasevicha o četnicima</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Nijedan rat modernog doba nije bio toliko dinamičan u razvoju ni 
raznovrstan u sadržaju kao što je drugi svjetski rat. Iz njegovih globalnih 
dimenzija teško je izdvojiti relativno mali prostor kao što je Jugoslavija, na 
kome su događaji razmjerom bili opsežniji i pojavama složeniji. Tu su činjenicu 
uočili još mnogi dok je rat bio u toku. Otada interesiranje stranih historičara 
i drugih za Jugoslaviju tog vremena nije prestalo. Od prvih ratnih izdanja o 
nama, koja su napisali L. </span>Adamic<span lang="HR" style="mso-ansi-language:
HR">, </span>B<span lang="HR" style="mso-ansi-language:HR">. </span>Newman<span lang="HR" style="mso-ansi-language:HR">, 
</span>A<span lang="HR" style="mso-ansi-language:
HR">. </span>Russo<span lang="HR" style="mso-ansi-language:HR">, </span>W<span lang="HR" style="mso-ansi-language:HR">. 
</span>Bernstein<span lang="HR" style="mso-ansi-language:HR"> i drugi, do danas 
napisane su stotine knjiga na svim vodećim jezicima svijeta a i drugim, bilo da 
u cjelini govore o Jugoslaviji ili u kontekstu širih tema.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Naši autori objavili su veliki broj djela o narodnooslobodilačkom ratu. 
Ali, reklo bi se da su strani raznovrsniji. Kod njih su zastupljena 
jugoslavenska međusaveznička politička pitanja, unutrašnja politika, savezničke 
vojne misije, pružanje materijalne pomoći narodnooslobodilačkom ratu, 
okupacione sile i njihova djelatnost, pravni problemi rata i okupacije u 
Jugoslaviji, kvislinzi i drugi suradnici okupatora, ratni zločini, vojna 
suradnja s Narodnooslobodilačkom vojskom i mnoga druga pitanja.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Interesiranje stranih autora za ono što se u ratu zbivalo u Jugoslaviji i 
poticaj da o tome pišu nije prestao ni nakon tri i po decenije od kraja drugog 
svjetskog rata, niti su iscrpli teme o kojima treba pisati. Kao da se želi reći 
nešto što još nije kazano, nešto drugačije objasniti nego što je do sada 
tumačeno ili da se uđe u novu nedirnutu problematiku, u jedno od mnogobrojnih 
aspekata koji karakteriziraju jugoslavenski narodnooslobodilački rat i 
revoluciju.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">O Jugoslaviji u ratu pisali su iz različitih pobuda autori iz zemalja 
ratnih saveznika i ratnih protivnika, kao i politička emigracija. Već u 
njihovim prvim radovima odražavala se nova jugoslavenska stvarnost koja je 
dovela do polarizacije opredjeljenja stranih autora prema tokovima u Jugoslaviji 
u ratu. Braneći društveni sistem doratne Kraljevine Jugoslavije, preživjele 
nacionalne, socijalne i druge odnose tog vremena, branile su se ranije stečene 
pozicije nekih zemalja na zapadu. Otuda su se njihovi sljedbenici stavili na 
stranu jugoslavenske političke emigracije s kraljem na čelu, a s njima i u 
obranu četnika i vođe četničkog pokreta Draže Mihailovića. Pisci zemalja 
koje su bile u ratu protiv savezničke koalicije ne zaboravljalu iscrpljujući 
rat i poraz u Jugoslaviji. Svojim djelima oni uglavnom ostaju odani ratnim 
suradnicima koje su tu našli, ohrabrivani pruženom podrškom tim elementima od 
strane onih prvih. Tako se stvarno splet radova svih nivoa koji su pisani u 
apriornoj viziji jedne jučerašnjice.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Ranijih godina, u klimi političke aktualnosti koja se vještački gradila, 
pisali su o njima i branili četnike ljudi koji su za vrijeme rata dolazili u 
kontakt sa četnicima, kao što su D. Martin, </span>J<span lang="HR" style="mso-ansi-language:HR">. 
</span>Rootham<span lang="HR" style="mso-ansi-language:
HR">, </span>A<span lang="HR" style="mso-ansi-language:HR">. </span>Seitz<span lang="HR" style="mso-ansi-language:HR">, 
</span>C<span lang="HR" style="mso-ansi-language:
HR">. </span>Lawrence<span lang="HR" style="mso-ansi-language:HR"> i drugi. Oni 
su svjetskoj javnosti pružili svoja viđenja i svoja uvjerenja. Njima i 
njihovim gledanjima dali su podršku ili dijelili njihova mišljenja neka 
poznata imena kulturnog i političkog života, kao što su John Dos </span>Passos<span lang="HR" style="mso-ansi-language:HR">, 
</span>William<span style="mso-ansi-language:
HR"> </span><span lang="DE" style="mso-ansi-language:DE">Green</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">Robert</span><span lang="HR" style="mso-ansi-language:HR"> Taft, </span>Sumner<span style="mso-ansi-language:HR"> 
</span>Welles<span style="mso-ansi-language:HR"> </span>i<span lang="HR" style="mso-ansi-language:HR"> 
drugi.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Trebalo je dosta vremena dok su jednostrane interpretacije postepeno 
zamjenjivali naučni radovi iz ove problematike, koji su se počeli javljati u 
inostranstvu. Od prvih knjiga, koje su pisane s naklonošću prema našoj borbi 
ili prema drugoj strani, do naučnih studija bio je dug put. S vremenom su se na 
strani sve češće javljali autori s ozbiljnim djelima o Jugoslaviji u ratu.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Za razliku od nekih drugih manjih zemalja, nismo ponudili nijedno značajno 
sveobuhvatno djelo o našem ratu i revoluciji na nekom od vodećih svjetskih 
jezika. Tako smo strane istraživače koji ne poznaju hrvatsko-srpski jezik lišili 
potrebne pomoći u traganju za istinom. Njima su u najvećem broju ostali 
nepristupačni radovi naših historičara koji su pisali posebno o četničkom 
problemu, kao što su J. Marjanović, F. Saje, D. Stanisavljević, R. Pajović i 
drugi, ne računajući publiciste i autore manjih rasprava. Tu prazninu izdašno 
su koristili emigranti koji su na jezicima zemalja u kojima žive pisali i pišu 
kako žele, pa su i ozbiljni autori više-manje bili upućeni na takvu 
literaturu.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Podvojenost stranih autora iz zemalja ratnih saveznika u pristupu 
problematici Jugoslavije u ratu kreće se uglavnom oko pitanja partizana i četnika. 
Godinama su traženi argumenti da se obrani i rehabilitira Draža Mihailović, 
iz poznatih razloga. Ta nastojanja traju do danas i prisutna su u novim 
publikacijama i povremenim izjavama. U argumentaciji za njegovu obranu, neke 
političke ličnosti na zapadu govore o »preko 500 američkih avijatičara koje 
su spasile Mihailovićeve snage«, a prešućuju koliko su ih četnici predali 
Nijemcima. Nitko medu njima ne spominje da je samo u prvoj polovici 1944. godine 
</span>Randolph<span style="mso-ansi-language:HR"> </span>Churchill<span lang="HR" style="mso-ansi-language:HR">, 
</span>sin<span lang="HR" style="mso-ansi-language:HR"> britanskog predsjednika 
vlade, sa slobodne teritorije organizirao evakuaciju oko hiljadu spašenih 
savezničkih pilota, za koje su ponekad partizanske jedinice vodile borbu da ih 
ne bi zarobio okupator ili kvislinzi. To se u ratu znalo, a u miru se 
zaboravlja. Američki general Ira Eaker, komandant savezničke avijacije na 
Sredozemlju, pisao je Titu još 28. marta 1944:<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">»Svi članovi savezničkih zračnih snaga na Sredozemlju duboko cijene i 
dive se mnogim slučajevima kada je Vaša vojska pomagala u spašavanju našeg 
osoblja oborenog nad Jugoslavijom. U njihovo ime želim da se zahvalim Vama i Vašim 
hrabrim partizanima za ovu smjelu i plemenitu pomoć učinjenu nama.«<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">U težnji da se istine podrede interesu jedne strane, nema ograničavanja u 
pronalaženju proizvoljnih tvrdnji. Kada se već ne može partizanima predbaciti 
da su bili u službi okupatora, onda se negiraju činjenice da su to radili četnici 
i uvjerava u njihovu borbu protiv okupatora. Na suprotan argument branioci ove 
fame kažu da su tako ponekad postupali samo pojedinci, neki nedisciplinirani vođe, 
mimo i protiv općeg stava. Ličnost Mihailovića se uvijek ograđuje od toga, 
usprkos njegovim pregovorima s Nijemcima u Divcima. Prelazi se preko njegove 
izjave u Lipovu, kada je kazao da »sve dok Talijani ostaju njihov (četnički - 
primj. </span>V<span lang="HR" style="mso-ansi-language:HR">. K.) jedini pravi 
izvor pomoći i opće podrške, saveznici neće uopće moći utjecati da 
izmijenimo svoj stav prema njima. . .« -kako je zabilježio tadašnji šef 
britanske misije kod Mihailovića, pukovnik </span>Bailey<span lang="HR" style="mso-ansi-language:HR">. 
Kada je prvi put šef britanske vojne misije pri Vrhovnom štabu 
Narodnooslobodilačke vojske, brigadir </span>Maclean<span lang="HR" style="mso-ansi-language:HR"> 
izjavio da Titov štab raspolaže nepobitnim dokazima o suradnji četnika s 
okupatorom, odgovarajući saveznički organi ignorirali su tu istinu.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Bezbrojni i rječiti pokazatelji o tome što su četnici bili i što su 
radili za rata u Jugoslaviji, na geografskoj distanci od Jugoslavije do Amerike 
i pri jezičnoj barijeri, nisu istinu mogli izvesti do kraja. Ali, u posljednjih 
nekoliko godina pojava ozbiljnih djela na tu temu u zemljama na zapadu, posebno 
u Americi, suzila je dotadašnje mogućnosti četničke emigracije i njihovih 
prijatelja da uvjeravaju svijet u svoju priču. Gotovo istovremeno 1975. godine 
objavljene su dvije značajne knjige: Jozo Tomasevich <i>The Chetniks </i>i </span>Matteo 
Milazzo <i>The Chetnik Movement and Yugoslav Resistance. </i><span lang="HR" style="mso-ansi-language:HR">Pojava 
ovih knjiga pokazuje trajno interesiranje stranih pisaca i čitalaca cijelog 
svijeta da saznaju što se uistinu događalo u Jugoslaviji za vrijeme rata.</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Dok je Milazzova knjiga skromnijih pretenzija, Tomasevicheva knjiga 
najdublje zahvaća ovo pitanje od svih koji su do sada o tome pisali na bilo 
kojem jeziku i predstavlja prvi dio njegove trilogije »Rat i revolucija u 
Jugoslaviji 1941 -1945«. Ono što je napisao plod je njegovih dugogodišnjih 
istraživanja po svim dostupnim arhivama u Evropi i Americi. Impresivan je 
njegov naučni aparat i korištena bibliografija koji pokazuju koliko je autor 
duboko pronikao u ovu problematiku. Najavljujući njen izlazak iz štampe, američki 
izdavač kaže da ona predstavlja »konačnu historiju jedne od najdramatičnijih 
epizoda drugog svjetskog rata, uspon i pad - kako ga naziva -jugoslavenskog 
pokreta otpora poznatog pod imenom <i>četnici </i>koji je vodio general Draža 
Mihailović.« Zaista, teško da bi neki strani autor mogao dati nešto više. 
Tomasevich nije izostavio nijednu bitnu komponentu četničkog fenomena. Stoga 
će pisci koji se budu vraćali ovom pitanju i dalje imati otvorene mogućnosti 
za interpretacije i dopune, moći će razrađivati postojeći sadržaj, ali neće 
pronalaziti nove osnovne činioce šireg značaja.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Reagiranje javnosti na Tomasevichevu knjigu, do čega je ubrzo došlo u 
Americi, Velikoj Britaniji, Kanadi, Njemačkoj, Francuskoj i drugim zemljama i 
kod jugoslavenske emigracije, pokazuje koliko su njen sadržaj i dokumentiranost 
uzdrmali stara uvjeravanja i legende. U kratko vrijeme o knjizi je napisano 
preko četrdeset prikaza i osvrta u raznim časopisima i novinama. Svi se slažu 
da je Tomasevicheva knjiga do sada najtemeljitija studija o četnicima. Tek što 
je izašla iz štampe dovela je do preispitivanja mišljenja američkog javnog 
mnijenja o tim problemima. Njen sadržaj izazvao je revidiranja izvjesnih 
poluslužbenih držanja nekih krugova u Americi o četnicima i Draži Mihailoviću.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Nemoćna bez argumenata, razgolićena dokazima i činjenicama koje ruše 
jedan mit a s njim i sliku godinama proturanog nestvarnog svijeta, četnička 
emigracija i njoj bliski krugovi čine nov napor da neutraliziraju ovaj efekt. 
Nakon Tomasevicheve knjige, stari prijatelj četnika David Martin, autor </span><i>Ally<span style="mso-ansi-language:HR"> 
</span>Betrayed<span lang="HR" style="mso-ansi-language:HR">, </span></i><span lang="HR" style="mso-ansi-language:
HR">pod uredništvom Milorada Drachkovitcha, objavio je knjigu <i>Patriot </i></span><i>or<span style="mso-ansi-language:HR"> 
</span>Traitor<span lang="HR" style="mso-ansi-language:HR">. </span>The<span style="mso-ansi-language:
HR"> </span>Case<span lang="HR" style="mso-ansi-language:HR"> of </span>General<span style="mso-ansi-language:HR"> 
</span>Mihailovich<span lang="HR" style="mso-ansi-language:HR">«, </span></i><span lang="HR" style="mso-ansi-language:
HR">u pokušaju da spasi što može od nekadašnje reputacije Draže Mihailovića 
i njegovih pozicija, toliko dugo i brižno građenih u poslijeratnom svijetu na 
zapadu. S druge strane, uz Drachkovitchevu pomoć, Milije Lašić-Vasojević 
knjigom </span><i>Enemies<span style="mso-ansi-language:HR"> </span>On<span style="mso-ansi-language:HR"> 
</span>All<span style="mso-ansi-language:
HR"> </span>Sides<span lang="HR" style="mso-ansi-language:HR">: </span>The<span style="mso-ansi-language:HR"> 
</span>hall<span style="mso-ansi-language:
HR"> </span>of<span style="mso-ansi-language:HR"> </span>Yugoslavia<span style="mso-ansi-language:HR"> 
</span></i><span lang="HR" style="mso-ansi-language:
HR">čini neuspjeli pokušaj da se zasjeni oružana borba naroda Jugoslavije. Ta 
uočljiva veza ovih ličnosti i njihovih političkih pogleda pokazuje svrhu 
objavljivanja ovih radova. Ali, Tomasevich je dao odviše zrelu i iscrpnu 
studiju da bi se njen sadržaj mogao opovrgnuti ovakvim pokušajima. S. M. Horak 
je bio u pravu kad je napisao: »Niti period a niti predmet knjige stručnjaku 
nisu nepoznati, jer ima već dosta knjiga koje se time bave, ali nijedna od njih 
čak se i ne približava analitičkoj savjesnosti ove studije, koja nadmašuje 
sve dosadašnje.«<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Tomasevich je knjigu <i>Četnici </i>napisao u prvom redu za američkog čitaoca, 
kao i za druge na zapadu, godinama opterećivane kontraverznim informacijama o 
ovom pitanju. Otuda autor zadire i u neka druga srodna pitanja koja su posredno 
s tim u vezi. To je razlog zašto je pokrenuo neke teme i neke proširio mimo 
potreba našeg čitaoca. Autor je savjesno koristio obilje arhivske grade i 
veoma brojnu literaturu na više jezika. Ali kako se u vrijeme rata nalazio u 
Sjedinjenim Američkim Državama, ta se udaljenost od poprišta zbivanja o 
kojima piše morala odraziti u izvjesnoj mjeri na njegova saznanja, sud i 
prezentiranje događaja u zemlji. Zato autor neke stvari objašnjava uprošćenije 
dok ponekad njihova delikatnost i složenost zahtijevaju više finese pa ne 
treba očekivati da će svaki navod i objašnjenje dati pravi odgovor i biti u 
skladu s viđenjem svjedoka događaja i ljudi koje je zahvatila struja rata 
kakav se vodio u Jugoslaviji. Jugoslavenski čitalac, upravo zbog bliskosti prošlosti 
traži da se još neki faktori navedu, a izneseni naglase. Prirodno je što naši 
ljudi, stariji i mlađi, koji su doživjeli ili naslijedili duboku impresiju 
jednog teškog vremena, očekuju u sadržaju ona psihološka doimanja koja su 
rijetka pojava u ratovima druge vrste.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Dati historijsku panoramu četništva i njegovog rukovodstva s Dražom 
Mihailovićem na čelu nije ni za koga lak zadatak. Tomasevich je realistički 
prišao ovome i nije u Mihailoviću vidio »heroja klasičnih grčkih tragedija«, 
niti je tražio upoređenja kod Euripida i Eshila, kao što su neki napredni ali 
slabo verzirani pisci vidjeli. Dao je potpun portret njegovog dometa, koji je 
razočarao još za rata njegove prijatelje i njegove saveznike s obje strane 
barikade. Ocjena Mihailovićevih slabih vojnih sposobnosti koju je dao njemački 
komandant Balkana, general </span><span lang="DE" style="mso-ansi-language:DE">L</span><span lang="HR" style="mso-ansi-language:HR">ö</span><span lang="DE" style="mso-ansi-language:
DE">hr</span><span lang="HR" style="mso-ansi-language:HR">, nakon bitke na 
Neretvi, trajna je Mihailovićeva karakteristika: »Dosadašnje borbe pokazuju 
da je Mihailović kao vojni komandant zatajio. Mihailović snosi osnovnu krivicu 
za dosadašnje neuspjehe...«. (iz Predgovora Vojmira Kljakovića). To je 
varijanta ocjene generala Badera, tadašnjeg njemačkog komandanta Srbije, da 
Mihailovićeve snage u odlučujućem času »nisu položile ispit zrelosti.« 
Mihailović ni u jednoj značajnoj prilici nije pokazao potrebni uzrast niti 
opravdao svoj položaj. Njegova vojna i politička nedoraslost potvrđivala se 
kroz cijelo vrijeme rata. Stara Schlieffenova postavka i ovdje se potvrđuje da 
pobjedu jednog grade oba protivnika, svaki na svoj način. Konačni poraz četnika 
s jedne strane je potvrda njegove vojne i političke inferiornosti a s druge 
strane vitalne dinamičnosti i superiornosti narodnooslobodilačkog pokreta i 
njegovog rukovodstva. Bio je tučen u svakoj rješavajućoj bitki - na Neretvi 
1943., u Srbiji 1944., u Bosni 1945. godine.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Mihailovićeva organizacija niti je stvorena s pretpostavkom da se bori 
protiv okupatora, niti je mogla opstati bez oslona na okupacione sile. Rastuća 
snaga narodnooslobodilačkog pokreta, koju četnici nisu mogli slijediti ni 
dostići, sve više je četnike činila zavisnim od okupatora. Pod njihovim 
okriljem imali su izglede da se održe, s nadom da će u otvorenoj i bespoštednoj 
borbi Narodnooslobodilačka vojska napokon klonuti, a oni sačuvati snagu za 
konačni obračun. S vremenom kada su četnici bili na izmaku snaga, s 
izgubljenom nadom da će pobijediti, Draža Mihailović nudio je tješnju 
suradnju svima i svakome tko je bio spreman da je prihvati, od već postojeće 
suradnje s okupatorom i kvislinzima do ideoloških protivnika i nesklonih mu 
vjerskih zajednica. To je trebalo da pojača borbu protiv narodnooslobodilačkog 
pokreta, s parolom da im je »zajednički cilj uništenje komunista«.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Oslon četnika na snage koje su se borile na strani Osovine bio je vrlo 
dobro poznat saveznicima. Ali, politički razlozi tolerirali su takvo stanje: 
Britanci su u njima vidjeli jedinog političkog saveznika u upornoj težnji da 
poslijeratnoj Jugoslaviji vrate dinastiju, a preko nje i svoj raniji utjecaj. 
Svaki drugi pokret koji nije bio te orijentacije ignoriran je. Rukovodstvo 
narodnooslobodilačkog pokreta dobro je osjetilo tu politiku. Na četnike su računale 
i vodeće okupacione sile, s njima su surađivale i snabdijevale ih. General 
Zanussi iz štaba talijanske okupacione 2. armije u svojim sjećanjima navodi šta 
su sve četnici dobili od njih. Razlozi su bili jasni: »Zašto bismo mi morali 
oklijevati - piše Zanussi - da se koristimo četnicima i time uštedimo 
talijansku krv u obrani od ustanika?« Pa i onda kada su nastali lokalni krizni, 
ali prolazni trenuci u takvim odnosima, okupator je bio obziran prema četnicima. 
Na Sutjesci, kada je njemački general naredio da se svaki zarobljeni partizan 
odmah strijelja, dao je uput i za postupak prema četnicima na tom području: »Četnike, 
suprotno od komunista i drugih hapšenika tretirati kao ratne zarobljenike i 
odvojeno smjestiti«. Tomasevich je objasnio ove privremene i rijetke pojave u 
odnosima okupatora prema četnicima i istakao onu drugu trajnu i sveobuhvatnu 
stranu, o sistemu suradnje na kome su počivali principi okupacione politike, 
razradenije i perfidnije od običnog klasičnog cilja osvajača - </span><i>divide<span style="mso-ansi-language:HR"> 
</span><span lang="DE" style="mso-ansi-language:DE">et</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">impera</span><span lang="HR" style="mso-ansi-language:HR">.</span></i><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Jedno pitanje, toliko prisutno u stranoj literaturi, mahom proizvoljno 
pokretano i tumačeno s određenom tendencijom, pokreće i Tomasevich. Riječ je 
o kontaktu, uspostavljenom za vrijeme bitke na Neretvi između predstavnika 
Narodnooslobodilačke vojske i njemačkih komandi. Autor nije slijedio druge 
pisce koji su stvarali svoje verzije o toj epizodi iako ne raspolažu iscrpnijom 
i pouzdanom građom. Zato on samo registrira što se zbilo po njegovu mišljenju 
i logično ukazuje da se o tome ne može ništa reći sa sigurnošću sve dok 
Jugoslaveni ne daju svoje tumačenje. Nedavno smo čuli s visokog mjesta što je 
u stvari bilo, pa je to sada prvi put u ovoj knjizi u nas objašnjeno.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Ako bismo tražili što je u knjizi trebalo još reći, to bi bilo pitanje 
politike Sovjetskog Saveza prema četnicima do 1944. godine. Jugoslavenski će 
čitalac uočiti da je o tome relativno malo rečeno. Vjerojatno nedostatak 
odgovarajućih radova i, svakako, zatvorenost sovjetskih arhivskih fondova bili 
su razlog da ova komponenta četničkog problema ne dobije odgovarajući prostor 
u knjizi. Ono što je poznato ukazuje da je ovo pitanje naročito zanimljivo, 
kako u unutrašnjim okvirima Jugoslavije, tako i na međusavezničkom planu; 
reklo bi se u obratnoj relaciji nego što je bila britanska politika u istom 
problemu. Ne tako otvorena kao britanska, ali zato više složena, sovjetska 
politika prema četnicima velikim dijelom ilustrira njenu politiku prema 
Jugoslaviji uopće i nije ništa manje zanimljiva, jer se odnosi na iste činioce 
prema kojima se na svoj način postavljala kao i druge vodeće savezničke 
zemlje - prema jugoslavenskoj vladi u izbjeglištvu, četnicima i 
narodnooslobodilačkom pokretu. Taj trio još više je komplicirao sovjetsku 
politiku jer ju je Sovjetski Savez vodio formalno na dva kolosijeka: s 
jugoslavenskom vladom održavala je odnose sovjetska vlada, a s rukovodstvom 
narodnooslobodilačkog pokreta Kominterna, dok je postojala. Međuveza sovjetske 
vlade i Kominterne po jugoslavenskim pitanjima sama po sebi je svojevrstan 
fenomen.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Gotovo da nema djela objavljenog u inostranstvu koje narodnooslobodilačku 
borbu u Jugoslaviji ne kvalificira kao pokret otpora. To isto čini i 
Tomasevich, mada postoje suštinske razlike između tog pojma i pojma 
narodnooslobodilački rat. Dok pokret otpora bilo kojeg stupnja i razmjera ima 
zadatak da nanese štetu okupatoru, narodnooslobodilačka borba ima za cilj da 
kroz rat za oslobođenje zemlje razvije oružane snage i novu vlast, da nakon 
pobjede nad okupatorom ne dozvoli obnovu starog režima, nego da izgradi novi 
napredniji poredak. U izvjesnoj mjeri ovakva definicija može štošta objasniti 
u već poznatim pojavama.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Knjiga Joze Tomasevicha će u našem prijevodu sigurno izazvati pažnju stručne 
i šire javnosti. Možda se čitaoci neće složiti sa svakim autorovim objašnjenjem 
i o pojedinostima moći će se diskutirati, ali mu se neće osporiti vrijednost 
cjeline. Ovo djelo je veliki doprinos produbljavanju našeg saznanja o četnicima 
Draže Mihailovića i njihovoj historiji kakvu napisanu nismo imali. Njegova je 
vrijednost trajna i takva će biti čak i kada se budu pisali novi radovi o 
istom pitanju.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Osim memoarskih radova, u nas nije bilo primjera da se sa stranog jezika 
prevodi bilo koja knjiga ovakve ili druge tematike iz našeg rata. Ovo je 
presedan na koji se izdavač odlučio i dao dobar primjer kako se iz bogatog 
opusa stranih pisaca dobrim izborom mogu ponuditi našim čitaocima vrijedna 
djela koja osvjetljavaju još nedovoljno istražene pojave iz našeg 
narodnooslobodičkog rata.<o:p>
</o:p>
</span></p>
<i><span lang="HR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:HR;mso-fareast-language:
EN-US;mso-bidi-language:AR-SA">VOJMIR KLJAKOVIĆ</span></i>
<p>
<br>
<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_1.htm"><b>Prethodni dokument</b></a></TD>
<TD><a href="40_3.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

