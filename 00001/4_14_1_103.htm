<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br> 
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_102.htm"><b>Prethodni dokument</b></a></TD><TD><a href="4_14_1_104.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 103</strong></p>
<p align="center"><strong>ZAPISNIK O SPORAZUMU IZMEĐU PREDSTAVNIKA ČETNIČKOG ODREDA &#187;BORJE&#171; I NDH OD 9.  JUNA 1942. O PRIZNAVANJU  SUVERENITETA NDH I O  SARADNJI U BORBI PROTIV NOP-a<sup>1</sup></strong></p> 
<p align="center">ZAPISNIK</p>
<p>sastavljen u velikoj župi Sana i Luka, između predstavnika državnih 
  vlasti Nezavisne Države Hrvatske: velikog župana Dr. Petra Gvozdića, 
  vojnog zapovjednika pješačkog pukovnika Brozovića Ivana i stožernika 
  Beljana Mirka s jedne strane i zapovjednika četničkih postrojbi 
  Radoslava Radića, s druge strane.<sup>2</sup></p> 
<p>Na   sastanku je zaključeno sledeće:</p> 
<p align="center">Toč. 1.</p> 
<p>Pripadnici četničkih postrojbi (vojno četničkog odreda &#187;Borja&#171;) sa 
  prostorije: rieka Vrbas od Štrbca do Gumjere&#8212;Jaružani&#8212;Crni 
  Vrh&#8212;Štrbe&#8212;Opsječko&#8212;Marjanovo Gnijezdo<sup>3</sup>&#8212; 
  Dabovci&#8212;Latkovi<sup>4</sup>&#8212;Imljani&#8212;sjeverna strana Vlašića do rieke Bosne, &#8212; 
  Komušina&#8212;Vlajići&#8212;Čećava&#8212;Gojakovac&#8212;Bukovica &#8212;Rudanka&#8212;Pojezna&#8212;Ljubić&#8212;Vijačani&#8212;Gradina&#8212;Motajica (do ceste Prnjavor&#8212;Derventa), 
  priznaju vrhovničtvo Nezavisne Države Hrvatske i kao pripadnici 
  Nezavisne Države Hrvatske izjavljuju privrženost i odanost državi 
  Hrvatskoj.</p>
<p align="center">Toč. 2.</p>
<p>Radi toga, obavezuju se predstavnici četničkih postrojbi sa svojim
  postrojbama, sa današnjim danom prekinuti sva neprijateljstva prema
  vojnim i građanskim vlastima Nezavisne Države Hrvatske.</p>
<p align="center">Toč. 3.</p>
<p>U tu svrhu na gore opisanom području Hrvatskog državnog vrhovničtva,
  hrvatske državne vlasti uspostavljaju i faktično svoju redovitu vlast i
  upravu.</p>
<p align="center">Toč. 4.</p>
<p>Predstavnici četničkih postrojbi stavljaju sliedeće primjedbe:</p>
<p>a)&nbsp; Da se očituje privrženost i odanost, koja je spomenuta u
  toč. 1 zapisnika, žitelji sa označenog područja žele imati upravu
  svojih obćina.</p>
<p>Radi toga, pri imenovanju obćinskih uprava žele da budu saslušavani
  i predstavnici gornjih žitelja, a njihovi priedlozi uvaženi pod
  pretpostavkom, da predloženi ljudi budu ispravni državljani Nezavisne
  Države Hrvatske.</p>
<p>Odgovornost u prednjem pravcu nosit će lično gornji predstavnik.</p>
<p>b)&nbsp; Da u vezi sa hrvatskom oružanom snagom sudjeluju dobrovoljno na suzbijanju i uništavanju komunističko-boljševičkih bandi, te da u tu svrhu zadrže oružje.</p>
<p>c)&nbsp; Da se vraćenom pučanstvu, koje pokaže privrženost prema
  državi i državnim vlastima, pruži državna potpora, kao i naknadi šteta
  učinjena u toku operacije, a napose da se onim udovicama i siročadi,
  čiji hranioc pogine prilikom akcija oko suzbijanja
  komunističko-boljševičkih bandi dodijeli odmah potpora sa strane
  države, a sve u smislu postojećih zakonskih propisa, koji vriede za sve
  državljane.</p>
<p>d)&nbsp; Da obitelj čiji su hranioci u zarobljeništvu, a koji ne
  pripadaju komunističkoj partiji, dobivaju potporu u smislu postojećih
  odredaba i to na ženu po 16 kn.<sup>5</sup> a za dijete po 10 kn. dnevno.</p>
<p>e)&nbsp; Da se i dosadanjim pripadnicima četničkih postrojbi prizna
  pravo na odlikovanje i nagradu, u koliko se osobito istaknu u borbama
  protiv komunista.</p>
<p>f)&nbsp; Da se omogući pravoslavnom življu prednjeg područja, u
  koliko bude ispravnog vladanja, zaposlenje i zarada na državnim i
  drugim javnim radovima.</p>
<p>g)&nbsp; Da se stanovnicima pravoslavne vjere zajamči potpuno slobodno ispovjedanje njihove vjere u smislu postojećih zakona.<sup>6</sup></p>
<p>h) da se dozvoli ulazak u grad žiteljima pravoslavne vjere radi podmirenja svojih životnih potreba.</p>
<p align="center">Toč. 5.</p>
<p>Gore imenovani predstavnici hrvatske državne vlasti prihvaćaju
  gornje primjedbe navedenog predstavnika četničkih postrojba, s tim, da
  će hrvatska oružana snaga kao i građanske vlasti pružiti pravoslavnom
  življu punu zaštitu osobne slobode, sigurnosti i njihove imovine.</p>
<p>Četničke postrojbe sudjelovat će dobrovoljno u suzbijanju i
  uništavanju komunističko boljševičkih banda zajedno sa ostalom oružanom
  snagom, pri čemu će zapovjednici četničkih postrojbi zapovjedati svojim
  postrojbama.</p>
<p>Četničke postrojbe mogu izvoditi samostalno neophodno potrebne
  akcije mjestnog značaja, no o svemu će na vrieme izvjestiti
  zapovjednika oružanih snaga.</p>
<p>Dolazak u grad dozvoljava se samo potpuno lojalnim građanima sa
  dozvolama, koje će izdavati redovite upravne vlasti prema postojećim
  propisima, a na temelju svjedožbe o ispravnosti pojedinih lica izdatih
  od strane dotične obćinske uprave.</p>
<p align="center">Toč. 6.</p>
<p>Četničke postrojbe sa svojim predstavnicima obavezuju se u svakom
  pravcu pomagati državne vlasti Nezavisne Države Hrvatske u sređivanju
  obćih prilika na ovome dielu državnog područja, te im u tu svrhu
  pružiti svaku pomoć, dok se vojne vlasti obavezuju pružati oružje i
  streljivo kao i ostalim vojnim jedinicama.</p>
<p align="center">Toč. 7.</p>
<p> Prednje odredbe stupaju na snagu odmah po potpisivanju.</p>
<p>U Banjoj Luci, dne 9. lipnja 1942. godine.</p>
<p align="center">ZAPOVJEDNIK ČET. POSTROJBI &#187;BORJE&#171;</p>
<p align="center"><strong>Radoslav Radić</strong>, v.r.</p>
<p align="center">VELIKI   ŽUPAN   ŽUPE SANA I LUKA:</p>
<p align="center"><strong>Dr. Gvozdić </strong>v.r. </p>
<p align="center">ZAPOVJEDNIK  BANJALUČKOG ZDRUGA: </p>
<p align="center"><strong>Brozović Ivan </strong>v.r.</p>
<p align="center">USTAŠKI STOŽERNIK: </p>
<p align="center"><strong>M. Beljan</strong> v.r.</p>
<p align="center">Da je priepis suglasan sa izvornikom potvrđuje:</p>
<p align="center">Tajnik Velikog Župana: </p>
<p align="center"><strong>Maglajlija</strong></p>
<p align="center">M.P.<sup>7</sup></p>
<b class=medtxt><p><sup>1</sup>&nbsp; Prepis originala (pisan na mašini, latinicom) u Arhivu VII, Ča, k. 233, reg. br. 5/8 (BH-X-512).</p>
<p><sup>2</sup>&nbsp; I sve ostale četničke jedinice su zaključile slične sporazume (vidi dok. br. 74).</p>
<p><sup>3</sup> i <sup>4</sup> Ta mesta nisu nađena na karti 1:100.000; postoji mesto Vlat-kovići.</p>
<p><sup>5</sup> Kuna (novčana jedinica NDH).</p>
<p><sup>6</sup> O stavu NDH prema pojedinim veroispovestima, vidi Fikreta Burić &#8212;
  Ivan Jelić, Prilozi za proučavanje historije NDH u razdoblju 1942&#8212;1943.
  godine. Putovi revolucije 1&#8212;2, Institut za historiju radničkog pokreta,
  Zagreb 1963.</p>
<p><sup>7</sup> Okrugli  pečat:   &#187;Nezavisna  Država   Hrvatska.   &#8212;  Velika   župa Sana i Luka. &#8212; Banja Luka&#171;.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_102.htm"><b>Prethodni dokument</b></a></TD><TD><a href="4_14_1_104.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>
