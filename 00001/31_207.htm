<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_206.htm"><b>Prethodni dokument</b></a></TD>
<TD><a href="31_208.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">NAJTEŽI 
DAN MI JE BIO BLIZU SELA TRENICE</span><span lang="DE" style="font-size:
10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:10.0pt;line-height:91%"><span lang="DE" style="mso-ansi-language:DE">Na 
prostoru između Travnika, Bugojna i Donjeg Vakufa, u rejon Crnog vrha, stigli 
smo negdje u zoru 23. juna 1944. godine. Dok se razdanilo Nijemci su nas napali 
jakim snagama i borba je trajala cijeli dan. Neprijatelj je bio nadmoćan, a 
obema cestama koje su prolazile lijevo i desno od nas, neprekidno su se mutljale 
njegove motorizovane kolone. Izdržali smo do mraka, a onda se počeli odvajati 
od neprijatelja da bismo se u toku noći prebacili preko ceste Gornji Vakuf — 
Travnik i otišli u pravcu Sarajevskih vrata, odakle smo prethodnog dana i došli 
i na istom mjestu u s. Trenica gdje smo prešli cestu.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Moja 1. četa 1. bataljona dobila je zadatak da obezbijedi prebacivanje 
glavnine preko ceste sa pravca Travnika. I još dok se borba vodila naša četa 
je odlazila na zadatak. U sumrak smo već bili na određenom mjestu. Dva voda su 
postavljena u zasjedu na samu cestu, dok je 1. vod, u kome sam i ja bila, ostao 
podalje od ceste u rezervi. Sa našim vodom je bio i komandir čete Dušan 
Popović.<o:p>
</o:p>
</span></p>
<p class="MsoNormal" style="margin-top:3.0pt;text-indent:19.0pt;line-height:91%"><span lang="DE" style="mso-ansi-language:DE">Noć 
je prolazila, brigada je prelazila cestu i odlazila uz brdo, kod zasjede je 
vladala tišina, a mi smo se borili sa snom i umorom. A onda je stražar viknuo 
da cestom prolaze kamioni. </span><span lang="EN-GB">Nestalo je i sna i umora. 
Dok smo mi skočili i bespomoćno gledali dolje na cestu, jedan kamion je 
neometan, sa upaljenim farovima, išao od mjesta naše zasjede prema s. Trenica 
i mjestu na kome je brigada prelazila cestu. Komandir je odmah uputio patrolu do 
vodova na cesti, sa zadatkom da ispita šta se desilo s njima i kako su 
dozvolili kamionu da neometano prođe. Sa strepnjom i osjećanjem krivice očekivali 
smo ishod nailaska onog vozila na naše jedinice koje su prelazile cestu. Međutim, 
kratkotrajno puškaranje koje se ubrzo tamo čulo govorilo nam je da nije daleko 
stigao.</span></p>
<p class="MsoNormal" style="text-indent:19.0pt;line-height:91%"><span lang="EN-GB">Upućena 
patrola se brzo vratila sa ceste i objasnila da je kamion tako nenadno izbio iza 
okuke pred zasjedu da dok su drugovi shvatili o čemu se radi, on je već bio 
van njihovog domašaja. Poslije toga se očekivao nailazak glavnine neprijatelja 
jer se nije ni pretpostavljalo da bi jedan kamion u to doba noći smio 
prolaziti. </span><span lang="DE" style="mso-ansi-language:DE">Međutim, bilo je 
tako. Ipak se nismo mogli oteti utisku da su drugovi za momenat bili pospali, 
jer je drukčije bilo teško i shvatiti sve što se zbilo.<o:p>
</o:p>
</span></p>
<p class="MsoNormal" style="margin-top:2.0pt;line-height:91%"><span lang="DE" style="mso-ansi-language:DE">Vrijeme 
je prolazilo. Mi smo stajali na svom položaju i čekali naređenje za 
prebacivanje preko ceste i priključivanje bataljonu. </span><span lang="EN-GB">Ali 
zora se primicala, a naređenje nije dolazilo. Komandir čete je uputio jednu 
patrolu do vodova na cesti, a kurira na mjesto gdje se brigada prebacivala preko 
ceste da vidi kad treba da napustimo položaj i krenemo. Patrola se prva vratila 
i obavijestila da vodova na cesti nema. </span><span lang="DE" style="mso-ansi-language:DE">To 
je unijelo nemir u nas. Potom je došao i kurir sa izvještajem da nema ni 
brigade ni bilo koga od naših jedinica. Dan je već bio ovladao. </span><span lang="EN-GB">Dok 
smo se dogovarali što nam valja činiti, cestom od Travnika se čula buka 
motora. Nije nam ništa preostalo već da se povučemo dublje u šumu i potražimo 
neki izlaz. Nakon detaljnog razmatranja situacije u kojoj smo se našli, 
komandir čete je odlučio da pokušamo uspostaviti vezu sa Travničkim odredom. 
Krenuli smo kroz šumu do nekog seoca da bismo preko mještana doznali za odred. 
Kad smo stigli blizu sela, otkrili smo da su Nijemci u njemu, pa smo se povukli 
u šumarak i zamaskirali, riješeni da tu sačekamo pad mraka. Hrane nismo 
imali, a osjećali smo veliku glad. Ceo prethodni dan smo proveli u teškoj 
borbi, dvije noći nismo spavali, neizvjesnost i griža savjesti što smo 
izostali iza brigade su nas mučili. A sad, povrh svega, trebalo je dan provesti 
čučeći u grmu pred nosem Švaba.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Jedva sam čekala da se smrkne pa da se izvučemo iz ove situacije. Šćućurena 
u grmu, mokra, gladna i žedna, drhtala sam od straha. Plašila sam se da nas 
Nijemci ne otkriju, jer sam dobro znala šta me čeka ako im živa padnem u 
ruke. Slušajući razgovor njemačkih vojnika, koji su se kretali u blizini, čvrsto 
sam stezala bombu u ruci. Nedaleko od mene u grmlju ležali su mitraljesci Mirko 
Rokvić Šoša i Mićo Mirković; dalje od njih je Kova Došen a onda drugi. 
Njihovo prisustvo ulijevalo mi je hrabrost. Nisam bila sama. Teško mi je padalo 
što smo se odvojili od brigade. Teže nego rastanak sa roditeljima i braćom 
kad sam pošla u partizane. Laknulo mi je kada se počela spuštati noć i bila 
sam sretna što nas Nijemci nisu otkrili.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Završio se moj najteži ratni dan, koji je bio neizmjerno dug. </span><span lang="EN-GB">Ali 
šta sada? </span><span lang="DE" style="mso-ansi-language:DE">Kuda da krenemo? 
Prišli smo kućama, uzeli jednog seljaka za vodiča i on nas je poveo u pravcu 
sela Rostova. Još u putu naišli smo na jednu patrolu Travničkog odreda, koji 
se nalazio u tom selu. Preko njega smo se povezali sa 9. krajiškom brigadom, iz 
koje smo kasnije upućeni u pravcu Teslića, gdje smo našli 11. krajišku 
brigadu. Ali, niko nije znao da nam kaže kojim pravcem je krenula i gdje se 
nalazi naša brigada. Samo su nas obavijestili da se na Konjskom polju nalazi 6. 
lička divizija koja kreće iz centralne Bosne za Srbiju, a mi smo znali da i naša 
brigada treba da pođe za Srbiju.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Pošto smo se kod 11. krajiške brigade nahranili i odmorili, krenuli smo za 
Konjsko polje, a odatle smo sa 6. ličkom divizijom produžili preko rijeke 
Bosne i dalje preko komunikacije Sarajevo — Višegrad na jug, da bismo 
sredinom avgusta preko Zelengore stigli na Sutjesku. U pokretu preko Zelengore išli 
smo istim stazama kuda smo se godinu dana ranije probijali u bici na Sutjesci. 
Svuda smo nailazili na kosture. Činilo mi se da ih je više nego što je ostalo 
mrtvih onda kada smo probijali njemačke obruče. U dolini Hrčavke naišla sam 
na jedan kostur pored koga je bila već istrulila torbica i štake. Zastala sam. 
Ovdje sam, prije godinu dana, u proboju preko Sutjeske na Zelengoru, ostavila 
jednog teškog ranjenika. Nisam ga tada mogla prenijeti preko Hrčavke i on je 
ostao. Činilo mi se da je to baš kostur onog mog ranjenika. </span><span lang="EN-GB">Imao 
je ovakve štake i torbicu.</span></p>
<p class="MsoNormal" style="line-height:91%"><span lang="EN-GB">To je bio moj 
drugi susret sa Sutjeskom. Nastavili smo pokret preko kanjona Pive, Tare i Lima, 
da bismo krajem avgusta 1944. godine izbili na Zlatibor, gdje smo konačno pronašli 
svoju brigadu. Mojoj sreći nije bilo kraja kada sam se ponovo nasla medu 
drugovima i drugaricama svoje čete i bataljona.</span></p>
<p class="MsoNormal" style="line-height:91%"><span lang="EN-GB">Sada više nisam 
osjećala umor, jer sam opet bila u svojoj brigadi.</span></p>
<span lang="EN-GB" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-GB;mso-fareast-language:
EN-US;mso-bidi-language:AR-SA">Bosa PEĆANAC — KUBURIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_206.htm"><b>Prethodni dokument</b></a></TD>
<TD><a href="31_208.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

