<html>
<head>
<meta http-equiv="Content-Type" content="text/html; charset=utf-8">

<title>Danilo Komnenovic, Muharem Kreso: 29. HERCEGOVACKA DIVIZIJA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Danilo Komnenovic, Muharem Kreso: 29. HERCEGOVACKA DIVIZIJA</b><br>


<CENTER><TABLE border="1"><TR><TD><a href="39.htm"><b>Sadr&#382;aj</b></a></TD>
<TD><b>Prethodni dokument</b></TD>
<TD><a href="39_2.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" style="text-indent:10.0mm"><span lang="HR" style="mso-ansi-language:
HR">UVOD</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Stvaranje i ratni doprinos 29. udarne divizije u Hercegovini istorijski je 
čin i djelo. U mukotrpnoj i krvavoj oslobodilačkoj i revolucionarnoj borbi, 
zbratimljeni Srbi, Muslimani i Hrvati, inspirisani i predvođeni Komunističkom 
partijom ostvarili su krupne, istorijske pobjede. Bio je to dio napora čitave 
jugoslovenske zajednice, da se izvojuje sloboda, jednaka za sve. Po prvi put u 
dugotrajnoj istoriji bitisanja na hercegovačkom kršu, iako je i ranije bilo 
pokušaja zajedničkog istupanja, ostvareni su zajednički ciljevi. Istorija ove 
ratne Divizije, ispisana u vrlo teškim vojnopolitičkim i geografskim 
prilikama, vrijedna je poruka za izbor najboljih puteva i postupaka u 
organizovanju nesalomljive opštenarodne odbrane.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Ova operativno-teritorijalna jedinica Narodnooslobodilačke vojske 
Jugoslavije obrazovana je sredinom jeseni 1943. godine (Naredbom Vrhovnog 
komandanta od 16. novembra), kao izraz tog perioda velikih političkih i vojničkih 
pobjeda narodnooslobodilačkog pokreta širom zemlje. Među njima, najkrupnije 
su svakako: definitivno konstituisanje i međunarodno priznanje Demokratske 
Federativne Jugoslavije, obrazovanje Nacionalnog komiteta kao njene vlade i konačna 
afirmacija NOVJ kao strategijskog faktora antihitlerovske koalicije. Formiranje 
29. udarne divizije neposredno je prethodilo istorijskom proklamovanju državnosti 
federalne Bosne i Hercegovine u okviru Demokratske Federativne Jugoslavije.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Sa povoljnim razvojem događaja na svjetskim ratištima, u vidu krupnih 
pobjeda savezničkih armija nad snagama fašizma, u Jugoslaviji je, poslije 
neuspjeha okupacionih sila u bitkama na Neretvi i Sutješci, došlo do konačne 
prekretnice u korist oslobodilačkih snaga. Okupacione sile od tada više ne 
mogu da računaju na uništenje narodnooslobodilačkog pokreta u cjelini. Padom 
Musolinija, 24. jula 1943. godine, otvorena je najoštrija kriza agresorskog fašističkog 
bloka. Fašistička Italija, sa svojih 17 operativnih divizija i 350.000 vojnika 
na jugoslovenskom ratištu, nalazila se pred unutrašnjim slomom, čemu je u 
stvari narodnooslobodilački pokret Jugoslavije mnogo doprinio. Razoružavanjem 
većeg dijela talijanskih okupacionih trupa, omogućilo je opremanje novih 
divizija i korpusa NOV i njeno narastanje na 350.000 naoružanih boraca*<sup>1</sup>, 
a više od polovine zemlje (oko 130.000 km<sup>2</sup> sa 5.000.000 stanovnika) 
obuhvatala je slobodna teritorija, na kojoj su funkcionisali narodnooslobodilački 
odbori, organi nove revolucionarne vlasti.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
9.0pt;mso-ansi-language:HR">* Narodnooslobodilačka vojska je, krajem novembra 
1943, u osam udarnih korpusa imala 26 divizija, više od 10 samostalnih brigada, 
108 partizanskih odreda i niz drugih manjih jedinica.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">U Bosni i Hercegovini, iako na njenoj teritoriji gotovo više nije bilo 
talijanskih garnizona (izuzev Trebinja, Čapljine i Ljubuškog), tada su 
postignuti krupni vojni i politički uspjesi. Izuzev nekoliko najvećih i 
dvadesetak manjih gradova, njena teritorija je bila oslobođena. U Bosni i 
Hercegovini je do tada bilo obrazovano 22 brigade i na desetine partizanskih 
odreda, objedinjenih uglavnom u 7 divizija i dva udarna korpusa.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Period od pete neprijateljske ofanzive do konstituisanja Zemaljskog antifašističkog 
vijeća narodnog oslobođenja Bosne i Hercegovine, 25. </span>XI<span lang="HR" style="mso-ansi-language:HR"> 
1943, u Mrkonjić Gradu, kao i Drugog zasjedanja AVNOJ-a, 29. </span>XI<span lang="HR" style="mso-ansi-language:HR"> 
1943. godine u Jajcu, predstavlja izuzetno značajnu etapu uspona NOP-a u Bosni 
i Hercegovini. Između ostalog tada su formirane četiri nove udarne divizije 
NOVJ. Jedna od njih je i 29. udarna divizija NOVJ.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">U toku narodnooslobodilačkog rata operativne teritorijalne jedinice 
obrazovane su u okviru federalnih jedinica i, načelno one su, bile potčinjene 
zemaljskim glavnim štabovima NOV i POJ. Kako, 10. aprila 1943. godine, 
rasformirani Glavni štab NOV i POJ Bosne i Hercegovine više nije bio 
obnovljen, Hercegovačka divizija je potčinjena štabu 2. udarnog korpusa, čije 
operativno područje se prostiralo na više federalnih jedinica (Crnu Goru i 
Sandžak, te na dijelove Bosne i Hercegovine i Hrvatske). Ta činjenica je otežavala 
usklađivanje teritorijalnih i operativnih zadataka, pri čemu su, prirodno, 
prevagu dobijali operativni.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Vrhovni štab NOV i POJ u dva navrata je pokušao da otkloni taj nesklad. 
Prvo je, u januaru 1944. godine, osamostalio 29. diviziju, ali je, uskoro, zbog 
teškoća u vezama morao da sve ostavi po starom, kako bi, u aprilu iste godine, 
pokušao da problem riješi obrazovanjem jednog »lakog korpusa u Hercegovini«. 
To se bilo počelo ostvarivati septembra iste godine, kada su dvije 
novoformirane brigade (13. i 14.) objedinjene u <i>Južnohercegovačku 
operativnu grupu, </i>koja je u stvari trebala da bude začetak druge hercegovačke 
divizije. Dvadeset deveta divizija je uskoro bila dostigla prosječno brojno 
stanje bar polovice korpusa NOVJ, a u Hercegovini su i dalje obrazovane nove 
brigade (Narodne odbrane i Artiljerijska). Takođe, tu je bila i Ramska brigada 
(u sastavu 10. divizije), a bilo je uslova i za formiranje 15. hercegovačke 
brigade; pa ipak, do obrazovanja Hercegovačkog korpusa nije došlo. Prevagnula 
su shvatanja da za novu etapu, pretežno frontalnog ratovanja, umjesto 
formiranja novih jedinica, postojeće divizije treba popuniti do prosječnog 
brojnog stanja divizija modernih evropskih armija.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Motivi nastanka ove Monografije su višestruki. Pored elementarne potrebe, 
da se vjernom rekonstrukcijom borbenog puta 29. kao i bilo koje druge divizije 
ili jedinice iz narodnooslobodilačkog rata novim generacijama ostavi još jedno 
svjedočanstvo o najznačajnijem periodu u istoriji naroda i narodnosti 
Jugoslavije, naša nastojanja su se kretala u dva osnovna pravca.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="HR" style="mso-ansi-language:HR">Prvo, 
</span></i><span lang="HR" style="mso-ansi-language:
HR">pošto se radi o vojnoj jedinici, nastojali smo da, primjenom 
vojnoistorijske metodologije, rekonstruišemo jednoipogodišnja borbena dejstva, 
a operativnotaktičke postupke prezentiramo na način koji će omogućiti izučavanje 
i uopštavanje dragocjenih iskustava stečenih ovde, u mnogo čemu specifičnom 
dijelu jugoslovenskog ratišta. Da bi se to postiglo, u mjeri koju su omogućavali 
izvori, praćeni su unutrašnji život i razvoj ove organizaciono veoma razuđene 
operativno-teritorijalne divizije, čija je osnovna karakteristika bila oslonac 
na sopstvene snage. Borbena obuka, popuna, političko prosvjećivanje, ideološki 
odgoj, podizanje, izgradnja i usavršavanje kadrova, snabdijevanje i 
zbrinjavanje jedinica i ranjenika, sistem informisanja, štampa i kulturni život 
morali su zbog toga, makar i u skromnoj mjeri i povremeno, naći određeno 
mjesto u ovom izlaganju. Nadamo se da će čitalac iz te cjeline shvatiti ulogu 
i značaj, ukupne napore i doprinos, stremljenja i žrtve blizu 20.000 ljudi 
koji su, u manjem dijelu ili čitavom periodu, bili pripadnici ove proslavljene 
divizije Narodnooslobodilačke vojske Jugoslavije.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Naš zadatak će biti ispunjen ako smo uspjeli da čitaoci i kroz ovaj rad 
dozive veličinu revolucionarnog preobražaja — čega ni sami učesnici nisu 
bili dovoljno svjesni — ako dozive strahote položaja u kome su se narodi 
Jugoslavije bili našli i makar naslute težinu hrvanja sa svakojakim teškoćama. 
.. Taj entuzijazam i polet, kojim je pojedinac i kolektiv nadrastao samog sebe 
i, nada sve, atmosfera ratnog vihora, kada se u ovoj diviziji krvlju kovalo 
bratstvo i jedinstvo. Činili su to ne samo Srbi, Muslimani i Hrvati, nego i svi 
narodi i sve narodnosti Jugoslavije i napredne Evrope. Iako, u osnovi, 
popunjavana sa svog mobilizacijskog područja, koje je obuhvatalo Hercegovinu 
(bez jednog manjeg dijela), u redovima Divizije borili su se i pripadnici svih 
naroda i svih narodnosti Jugoslavije. U redovima hrabrih boraca Divizije borilo 
je i više stotina stranih državljana iz desetak evropskih zemalja.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="HR" style="mso-ansi-language:HR">Drugo, 
</span></i><span lang="HR" style="mso-ansi-language:
HR">pošto je 29. divizija vrhunski izraz oslobodilačkih napora naroda 
Hercegovine i najkrupniji oružani odred narodnooslobodilačkog pokreta Oblasti, 
nastojalo se da se rekonstrukcijom borbenog puta 29. divizije olakša cjelovita 
rekonstrukcija narodnooslobodilačkog rata i revolucije u Hercegovini. To tim 
prije što je Divizija, kao okosnica oružane borbe i najviši izraz 
organizovanosti i moći Pokreta, neodvojiva od ukupnih napora sva tri naroda 
Hercegovine, koji su, predvođeni Komunističkom partijom Jugoslavije, smogli 
snage da se odupru stihiji bratoubilačkog samoistrebljenja. Oni su, u procesu 
oslobodilačke borbe, zajedničkim naporima ostvarili političko jedinstvo i oružano 
bratstvo, učvršćujući brojnim žrtvama svoje zajedništvo, kao zalogu 
sretnije budućnosti i pobjede nad svim mračnim silama. Tako su, uostalom, 
jedino i mogli dati dostojan doprinos opštejugoslovenskim naporima za oslobođenje 
zemlje i za njen revolucionarni preobražaj. A tako je, uostalom, i mogla 
nastati Hercegovačka divizija, samo kao njihovo zajedničko djelo.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Povezivanjem i izlaganjem događaja u njihovoj međusobnoj uslovljenosti 
nastojalo se da se, bar u najneophodni joj mjeri, osvijetli ta mnogostruka, 
svakovrsna i svakodnevna povezanost i uslovljenost. Nastojanja su išla za tim 
da se osvijetle izvori i tokovi priliva snaga koje su omogućavale stalan, ali, 
povremeno i skokovit, rast Divizije. Bez tih veza i te snage, uostalom, Divizija 
ne bi mogla ni biti stvorena, niti bi, opet, mogla izvršiti tako značajno 
djelo oslobođenja.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">To je značajno povećalo teškoće da se jezikom činjenica rekonstruišu 
događaji i procesi koji su, ma koliko suštinski povezani sa predmetom našeg 
istraživanja, činili zaseban tok i zasebne organske i međusobne veze. Tim 
prije, naravno što o razvoju NOP-a i ipojedinih subjekata unutar njega, a prije 
svega o Komunističkoj partiji, kao osnovnom agensu i movensu, nije u 
Hercegovini objavljeno mnogo radova. Oskudica relevantne dokumentacije ovdje je, 
uz to, mnogo veća nego na bilo kom sektoru, a nije ni dovoljno sabrana i 
jednako pristupačna. To je uveliko odredilo domet i rezultate autora u tom 
pravcu, pa zato smatraju uspjehom ako se, na osnovu fragmentarnih i povremenih 
ilustracija raznovrsne političke djelatnosti, oružane i vanoružane borbe 
ostalih subjekata NOP-a, mogu makar naslutiti ukupni napori stanovništva 
Hercegovine, koje je u ratu i revoluciji podnijelo vrlo velike ljudske i 
materijalne žrtve.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Budu li bar u ova dva osnovna pravca uspjeli, autorima će to biti najbolja 
nadoknada za uložene napore i mukotrpno traganje za izvorima i podacima. Bila 
bi to potvrda da su dali doprinos njegovanju patriotskih i revolucionarnih 
tradicija NOR-a i otvorili mogućnost još šireg korištenja njegovih 
iskustava, kako za osposobljavanje naše socijalističke narodne Armije, tako i 
cijelog njegova naroda i teritorijalne komponente i omladine, prije svega — 
snaga za eventualni opštenarodni odbrambeni rat.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">U nastojanju da se što objektivnije utvrde i iznesu mnogi značajni događaji 
i procesi vezani za život i borbu ove Divizije, uloženi su napori da se pronađu 
svi relevantni izvori, bez obzira na njihovu vrijednost i značaj, kao oblik i 
mjesto gdje se nalaze. Na žalost, mnogi od onih najvrednijih dokumenata, 
prvenstveno neprijateljevi, nisu sačuvani. Najveći dio uništile su 
okupatorske i kolaboracionističke komande u završnoj etapi rata, a u namjeri 
prikrivanja tragova svojih zločina. To je, prije svega, slučaj sa arhivskim 
fondovima za ovaj rad najinteresantnije komande njemačke, 2. oklopne armije, 
kao i njenih nižih jedinica: 5. SS brdskog armijskog korpusa, 7. SS brdske 
dobrovoljačke, 118. lovačke i 369. pješadijske divizije iz vremena 1944. i 
1945. godine. Još nepovoljnije je stanje sa arhivskim fondovima 6. i 9. ustaškog 
zdruga, kao i 9. ustaško-domobranske gorske divizije, od kojih su ostali jedva 
prisutni arhivski tragovi.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Nasuprot tome, znatno bolje sačuvana je dokumentacija domobranskog 3. 
zbornog područja, njegove 6. pješadijske divizije i 9. posadnog zdruga, a 
dobro je očuvana i arhiva komande i jedinica 6. oružničke pukovnije NDH. U 
značajnoj mjeri je sačuvana i arhiva četničkih komandi i jedinica: komande 
operativnih jedinica istočne Bosne i Hercegovine, komandi Nevesinjskog i 
Trebinjskog korpusa i, nešto manje, njima potčinjenih brigada. U cjelini, četnička 
dokumentacija je slabijeg kvaliteta i manje pouzdanosti.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Premda su od vrlo velikog značaja za rekonstrukciju mnogih ratnih zbivanja 
neprijateljeva obavještajna dokumenta, ona su, po pravilu, manje sačuvana od 
operativnih. Takođe, nije poznata i sačuvana ni najneophodnija dokumentacija 
najinteresantnijih njemačkih okupacionih komandi, posebno Njemačke oblasne 
vojnoupravne komande u Mostaru.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Povoljnija je okolnost što je sačuvana i dostupna bogata arhiva Divizije. 
Štaviše, ovaj arhivski fond je najkompletniji i najbrojniji od svih fondova 
divizija NOVJ.* Međutim, u bogatom fondu vojnooperativ-ne dokumentacije 
Divizije jedva su prisutni arhivski izvori o radu divizijske organizacije 
Komunističke partije, SKOJ-a i omladine. Ta strana života Divizije slabo je 
arhivski zastupljena, pa je krajnje teško pratiti i iznijeti, inače izraženu, 
ulogu političkih rukovodstava i organizacija. Slične teškoće pratile su i 
rekonstrukciju aktivnosti svih društveno-političkih rukovodstava i 
organizacija NOP-a u Hercegovini. Oskudna dokumentacija ove vrste ne pruža ni 
neophodan uvid u hronologiju stalnog prisustva i rukovodećeg uticaja partijskog 
vodstva i Narodnooslobo-dilačkog odbora Oblasti na život, razvoj i borbenu 
aktivnost Divizije, kao oružane snage pokreta. Tragovi partijsko-politicke 
aktivnosti u sačuvanim arhivskim fondovima daleko su po vrijednosti ispod odlučujuće 
uloge organizacija Komunističke partije na razvoj oružane borbe i jedinica u 
Hercegovini. Ova okolnost je, pored ostalog, podsticala napor autora da se, i 
bez zadovoljavajuće rekonstrukcije odlučujuće uloge Partije, na kojoj se 
temeljila sva aktivnost i sama oružana borba, ova Monografija svakako pojavi za 
života učesnika, kako bi se, uz njihovu pomoć i dopune, mogla izraditi 
potpunija istorija Divizije.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
9.0pt;mso-ansi-language:HR">*) Ima ukupno 50 kutija sa 551 fasciklom i 16.675 
registrovanih dokumenata.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Sva relevantna dokumentacija još nije objavljena ali je postojeća pristupačna 
— u arhivskim institucijama. Dobar dio najznačajnije dokumentacije, koji se 
odnosi na Diviziju i neprijateljeve oružane formacije sa kojima je vodila 
borbu, publikovani su uglavnom u Zborniku dokumenata i podataka o 
narodnooslobodilačkom ratu naroda Jugoslavije 1941— —1945. godine, u 
izdanju Vojnoistorijskog instituta u Beogradu. To je obuhvaćeno u brojnim 
knjigama </span>II<span lang="HR" style="mso-ansi-language:HR">, III, </span>V<span lang="HR" style="mso-ansi-language:HR">, 
</span>IX<span lang="HR" style="mso-ansi-language:
HR"> i </span>X<span lang="HR" style="mso-ansi-language:HR"> toma, a 
najcjelovitije u 33 knjige </span>IV<span lang="HR" style="mso-ansi-language:
HR"> (bosanskohercegovačkog) toma. Nekompletnost (brojna i kvalifikaciona) štabova, 
teškoće rada u uslovima stalne pokretljivosti i oskudice pisaćeg pribora, 
nisu pogodovali vođenju sistematske i potpunije evidencije, što je uslovilo 
značajne praznine i u sačuvanim dokumentima Divizije. Relativno bogati 
arhivski fond, zbog pomenutih okolnosti, u mnogim slučajevima, niskim 
kvalitetom, onemogućuje korektnu rekonstrukciju taktičkih postupaka a češće 
— i rezultata borbe. Podacima naročito nisu potkrijepljene neke aktivnosti i 
sektori borbenog života jedinica. Autori ove monografije nisu mogli prevladati 
sve teškoće ove prirode. To su, prije svega, sumarni, konačni podaci o 
manje-više svim komponentama divizijskog bića.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Autorima najteže pada, međutim, činjenica što njihova nastojanja da, 
poimenično, utvrde žrtve na borbenom putu Divizije nisu krunisane potpunim 
uspjehom. Uprkos tome što smo u toku istraživanja utvrdili imena, mjesto i 
vrijeme pogibije blizu 1.500 boraca i starješina, smatramo da to nije dovoljno. 
Došli smo do zaključka da je jedino, smišljenom i organi-zovanom društvenom 
akcijom, još za života učesnika, moguće to utvrditi. Porodicama i drugovima 
onih poginulih boraca Divizije, čija imena, na žalost, nismo uspjeli utvrditi 
— ili je iz bilo kojih razloga došlo do neke greške, ili nepotpunosti — 
autori se ovim izvinjavaju i istovremeno mole da sve primjedbe u tom pogledu sa 
tačnim podacima upute <i>Arhivu Hercegovine </i>(Braće Fejića 49, Mostar) ili 
lično autorima. Takođe, sa zahvalnošću autori će prihvatiti i svako drugo 
obavještenje ili ispravku.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">U dosad objavljenim radovima jugoslovenska istoriografija šire tretira 
Diviziju i njena borbena dejstva, uglavnom u publikacijama koje se odnose na 
cjelokupno jugoslovensko ratište. Najznačajnije djelo takve vrste je <i>Narodno 
oslobodilački rat naroda Jugoslavije 1941</i>—<i>1945 </i>(knj. I i II<b>).</b><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">U nekoliko slučajeva i prilikom prikazivanja operacija na prostoru u 
susjedstvu Hercegovine publikovane su samo pojedine radnje 29. udarne divizije. 
Slično tome objavljeno je više članaka o borbama koje je Divizija vodila za 
oslobođenje Dubrovnika, Herceg-Novog, Nevesinja, Mostara i Sarajeva. Ovi napisi 
— u istorijskim časopisima ili dnevnoj štampi — samo su fragmenti iz 
bogatog života i aktivnosti ove jedinice, a. neki od njih su prezentirani bez 
naučnog aparata.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Od memoarske literature, koja se direktno odnosi na Diviziju, najznačajniji 
je zbornik sjećanja učesnika: <i>Hercegovina u </i></span><i>NOB<span lang="HR" style="mso-ansi-language:HR">. 
</span></i><span lang="HR" style="mso-ansi-language:HR">U njemu su po sjećanjima 
— a djelomično i na osnovu arhivskih dokumenata, (bez obzira što se radi o 
radovima različitog kvaliteta i pristupa), pristupačno prezentirani napisi iz 
istorije Divizije. Neki od ovih — i više drugih priloga — objavljeni su i u 
zbornicima sjećanja <i>Četrdeset godina, </i>knj. </span>V, VI, <span lang="HR" style="mso-ansi-language:HR">i 
</span>VII, <i><span lang="HR" style="mso-ansi-language:HR">Da se ne zaboravi 
Neretva, </span></i><span lang="HR" style="mso-ansi-language:HR">knj. I, </span>II 
<span lang="HR" style="mso-ansi-language:HR">i III, <i>Sutjeska, </i>knj. I—</span>V 
<i><span lang="HR" style="mso-ansi-language:HR">i Ustanak naroda Jugoslavije, </span></i><span lang="HR" style="mso-ansi-language:HR">knj. 
I—</span>IV<span lang="HR" style="mso-ansi-language:HR">, Tu se i Ratne «spomene, 
<i>odnosno Krv na kamenu, Vlada Šegrta.</i><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Oskudna je, takođe, i istorijska literatura ove vrste objavljena u 
inostranstvu. Ona se uglavnom svodi na nekoliko publikacija izdavača u Saveznoj 
Republici Njemačkoj, a među njima jedino zbornik <i>»Kri</i></span><i><span lang="DE" style="mso-ansi-language:DE">egsshauplatz</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">Kroatien</span><span lang="HR" style="mso-ansi-language:HR">« </span></i><span lang="HR" style="letter-spacing:2.2pt;mso-ansi-language:HR">(Hrvatsko</span><span lang="HR" style="mso-ansi-language:HR"> 
<span style="letter-spacing:2.1pt">ratište)</span> pruža nešto više 
konkretnih podataka, uglavnom memoarskog karaktera, o borbama njemačke 369. pješadijske 
divizije protiv snaga 29. udarne divizije NOVJ. Godine 1977. objavljena je 
knjiga <i>»U borbi za slobodu« </i>Toda Kurtovića i </span><span lang="DE" style="mso-ansi-language:DE">Ne</span><span lang="HR" style="mso-ansi-language:
HR">đ</span><span lang="DE" style="mso-ansi-language:DE">a</span><span lang="HR" style="mso-ansi-language:HR"> 
Parežanina; ona je, znatno više, osvijetlila razvoj NOB-e u Hercegovini.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">U periodu pripreme rukopisa Monografije autori su, uglavnom u stručnim 
istorijskim časopisima, prije svega u Vojnoistorijskom glasniku (zbirci nagrađenih 
radova <i>Iskustva narodnooslobodilačkog rata, </i>i popularnoj verziji u časopisu 
<i>»Most«« </i>i štampi <i>Oslobođenje, </i>Sarajevo, <i>Sloboda, </i>Mostar, 
<i>Narodna armija, Beograd), </i>objavili desetinu napisa iz istorije Divizije. 
Učinili su to sa namjerom da se učesnicima pruži prilika da popune eventualne 
praznine arhivske građe koju su koristili, pa se ovim izražava zahvalnost onim 
čitaocima koji su tako i postupili. Neki od tih radova su već odabrani kao 
podloga za izučavanje iskustava iz narodnooslobodilačkog rata na našim vojnim 
školama, — što je opravdalo namjeru. Takvo obimno istraživanje bilo je skopčano 
s naporima i izdacima koji su prevazilazili mogućnosti autora. U završnoj fazi 
istraživanja, zahvaljujući razumijevanju Međuopštinske konferencije SUBNOR-a 
i SSRN u Mostaru, autorima je ukazana izvjesna društvena pomoć, koja je 
ubrzala rad i doprinijela da se ova publikacija pojavi. Periodizacija prihvaćena, 
u ovoj Monografiji, logičan je odraz re-konstruisanog ratnog života Divizije. 
U toku osamnaest ratnih mjeseci, na svom — mnogim pobjedama i uspjesima obilježenom 
borbenom putu — i u skladu sa uzrastom i organizacionim razvojem, povećavanjem 
vatrene i udarne moći, opštim i posebnim promjenama na jugoslovenskom, ratištu, 
smjenama godišnjih doba i promjenama atmosferskih uslova, te pomeranjem odnosa 
snaga i stepenom razvoja Pokreta, Divizija je dobijala i rješavala različite 
zadatke. Ona je mijenjala i usavršavala taktiku i formaciju, vršila drugačiji 
izbor neposrednih ciljeva i uopšte, prilagođavala svoje postupke konkretnim 
uslovima. Činila je to u stalnom nastojanju da što više doprinese ubrzanju opšte 
pobjede nad okupatorom i domaćim izdajnicima. Pri tome se, više puta, našla 
pred zadacima čiji ishod je prevazilazio njen formacijski okvir i lokalni, tj. 
regionalni značaj; zato ukupan borbeni put Divizije možemo podijeliti na pet 
karakterističnih vremenskih perioda približne dužine — od dva do šest 
mjeseci.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Potreba da se zbivanja i događaji na ratnom putu Divizije uklope u opšte 
tokove i zbivanja na jugoslovenskom ratištu, uslovila je nastanak sumarnih 
presjeka opšte vojnopolitičke situacije u svakom od pet perioda. Mnogi 
postupci i rezultati nastojanja, često i višemjesečnih napora na operativnom 
području Divizije, mogu se, uostalom, objasniti jedino uticajem i opštim 
stanjem na jugoslovenskom i širem, savezničkim ratištima. Ovi presjeci 
vojnopolitičke situacije, uz to, imaju svrhu da oružanu borbu u Hercegovini 
— dok je ona u cjelini ili uglavnom činila divizijsko operativno područje 
— smjesti u okvire razvoja narodnooslobodilačkog pokreta kao cjeline, u 
Hercegovini, a za čije rukovodstvo je bila vezana.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Autori su zato nastojali da na kraju opisa pojedinih perioda, operacija ili 
bojeva, te značajnih razvojnih, organizacionih, političkih i materijalnih 
napora, uspjeha i neuspjeha, formulišu, u vidu zaključaka, najhitnija iskustva 
i pouke. Izvedeni iz određenih okolnosti i postupaka, prirodno, svi ti zaključci 
nisu i ne mogu uvijek imati univerzalni značaj. To je, prije svega, posljedica 
drukčijih uslova, nerazvijenosti i odsustva primjene značajnih savremenih 
faktora i sredstava oružane borbe (avijacija, vazdušni desanti, nedovoljna 
sredstva veze, masovnija upotreba minskoeksplozivnih sredstava i sl), mada se i 
to, kako se kraj rata približavao i prelazilo na kombinovana i frontalna 
dejstva, mijenjalo.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Svaki od pet perioda podijeljen je na četiri do pet glava (ukupno 22), 
koje, u najvećem broju, predstavljaju rješavanje nekog konkretnog krupnijeg 
zadatka koga je Divizija rješavala kao cjelina, mahom samostalno. U više slučajeva, 
to je i čitav mozaik najrazličitijih samostalnih borbenih zadataka, bojeva, 
borbi, zasjeda, diverzija, upada, akcija, prepada, marševa koji su izvedeni širom 
operativnog područja, a povezanih samo opštom operativnom zamisli. Sve do 
stvaranja fronta na takozvanoj zelenoj liniji, ispred Listiće, Mostara i 
Nevesinja, u jesen 1944. godine, to je čak bio dominantan vid oružane borbe u 
Hercegovini; zato glave koje rekonstruišu neki krupniji operativni, napadni ili 
odbrambeni zahvat, sadrže prikaz i ovakvih akcija izvođenih paralelno sa 
osnovnim zadatkom. Samo u slučaju tzv. mostarske operacije, složenost radnje, 
različit obim angažovanja snaga i temeljita izmjena osnovne zamisli za njeno 
izvršenje po dolasku glavnine 8. korpusa, prinudili su autore da ovu cjelinu 
ipak daju u dvije glave. U namjeri da se čitaocu omogući lakše praćenje 
teksta, reljefnija orijentacija na bojištu, kao i da plastičniji prikaz ideje 
manevra, te vremenske i prostorne korelacije, svaka glava je popraćena bar 
jednom šemom operacije ili najvažnijih bojeva. Tome je, između ostalog, 
naminjenjen blok dokumentarnih fotografija u svakoj glavi.</span><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Istorijat nastanka 29. divizije neodvojiv je od dvoipogodišnjeg razvoja 
narodnooslobodilačkog pokreta u Hercegovini, koji je i prethodio njenom 
formiranju. Dvadeset deveta udarna divizija bila je najviši izraz vojnog 
organizovanja tog pokreta i rezultat njegovih na to usred-sređenih napora, što 
je, uostalom, logika narodnooslobodilačke borbe sama po sebi nametala. Cjelovit 
pregled razvoja narodnooslobodilačke borbe i narodnooslobodilačkog pokreta u 
Hercegovini, međutim, daleko prevazilazi okvire ove monografije. Njen zadatak 
je mnogo uži, ali je nepostojanje jednog takvog pregleda i prinudilo autore da 
se, makar ukratko i nepotpuno, na to osvrnu. To tim prije što je, kao jedna od 
malog broja divizija NOVJ, 29. divizija bila operativno-teritorijalna jedinica. 
Oni su to učinili u okviru <i>Prvog dijela </i><span style="letter-spacing:
2.45pt">(Stvaranja</span> 29. <span style="letter-spacing:2.65pt">udarne</span> <span style="letter-spacing:2.0pt">divizije),</span> 
s tim da su jezgru iz koga je nastala 29. udarna divizija (</span><span lang="DE" style="mso-ansi-language:
DE">De</span><span lang="HR" style="mso-ansi-language:HR"> seta <span style="letter-spacing:1.9pt">brigada),</span> 
posvetili posebnu glavu, i u ovom dijelu nastojali odslikati specifičan vid 
nastajanja Divizije iz jedne jedine brigade želelo se da čitaoci sagledaju 
mobilizacijsko i operativno područje na kome se Divizija stvarala i iz koga je 
izrastala, crpila snage i sredstva neophodna za održanje i natčovječansko 
hrvanje sa nadmoćnim i brojnim neprijateljem. Tako je ratni put Divizije u 
stvari veliko djelo oslobođenja i revolucionarnog preobražaja u isti mah.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="HR" style="mso-ansi-language:HR">Drugi 
dio </span></i><span lang="HR" style="mso-ansi-language:HR">knjige obuhvatio je 
borbe Divizije za održanje na mobilizacijskom i operativnom području u toku 
prvih pet mjesci. Zimske operacije njemačke 2. oklopne armije na centralnom 
dijelu jugoslovenskog ratišta u zimu 1943/1944. godinu zahvatile su 29. 
diviziju već na samom početku njenog borbenog puta učinivši ovu etapu njenog 
života veoma teškom. Uprkos izuzetnoj zainteresovanosti njemačkog okupatora 
da na težištu svoje odbrane u jadranskom obalskom pojasu onemogući svaku 
aktivnost NOV i POJ, Divizija se, makar i u perifernom sjeveroistočnom dijelu, 
učvrstila u Hercegovini, povremeno prodirući i do same jadranske obale. 
Usporen priliv novih boraca nije omogućio znatniji brojni porast Divizije, ali 
je to vrijeme iskorišteno za organizaciono usavršavanje i ideološko-političko 
osposobljavanje pretežno mladog boračkog sastava. Jedinice su proljeće 1944. 
godine dočekale prekaljene i spremne i za krupnije okršaje.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">U početnoj (</span>V<span lang="HR" style="mso-ansi-language:HR">) glavi 
ovog dijela obradili smo vatreno krštenje Divizije u Limsko-drinskoj operaciji 
(»<span style="letter-spacing:1.0pt">Ku</span><span style="letter-spacing:2.3pt">gelblit</span>z«), 
u druge dvije (</span>VI<span lang="HR" style="mso-ansi-language:HR"> i </span>VII<span lang="HR" style="mso-ansi-language:HR">) 
nekoliko pokušaja Divizije da, prodorima prema jadranskoj obali, dejstva 
prenese u veću dubinu dodijeljenog joj operativnog područja i tako se približi 
mobilizacijskim izvorima. To joj je djelimično uspjelo tek početkom proljeća 
pa smo njene napore, za stabilizaciju — u vrijeme smjene okupacionih divizija 
— izborene slobodne teritorije, obradili u posebnoj </span>VIII<span lang="HR" style="mso-ansi-language:HR"> 
glavi.<o:p>
</o:p>
</span></p>
<p class="MsoNormal" style="text-indent:10.0mm"><i><span lang="HR" style="mso-ansi-language:HR">Treći 
dio </span></i><span lang="HR" style="mso-ansi-language:HR">knjige obuhvata 
period od 1. maja do 31. avgusta 1944. godine. U tri glave (</span>X<span lang="HR" style="mso-ansi-language:HR">, 
</span>XII<span lang="HR" style="mso-ansi-language:HR"> i </span>XIII<span lang="HR" style="mso-ansi-language:HR">) 
ovog dijela knjige obrađene su tri najkrupnije odbrambene operacije Divizije 
izvedene u maju, julu i avgustu 1944. godine, dok je, u četvrtoj (</span>XI<span lang="HR" style="mso-ansi-language:
HR">) glavi, obrađen pokušaj Divizije da inicijativu u Hercegovini preuzme u 
svoje ruke.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Konačno oslobođenje Hercegovine, ostvareno u šestomjesečnom razdoblju od 
1. septembra 1944. godine do početka marta 1945. godine, obrađeno je u <i>Četvrtom 
dijelu </i>knjige. Ovdje u stvari imamo dva ofan-zivna perioda rastavljena dužim, 
gotovo tromjesečnim periodom stabilizacije u Hercegovini prvi put ustaljenog 
fronta. Zbog toga smo ovaj dio podijelili u pet glava, od kojih </span>XIV<span lang="HR" style="mso-ansi-language:HR"> 
obrađuje oslobođenje Gacka, Bileće i Trebinja sa razbijanjem Jurišne grupe 
četničkih korpusa Vojislava Lu-kačevića, </span>XV<span lang="HR" style="mso-ansi-language:HR"> 
oslobođenje Dubrovačkog primorja i Herceg-Novog, </span>XVI<span lang="HR" style="mso-ansi-language:HR"> 
frontalne borbe na 100 km dugoj <i>»zelenoj liniji«, </i>a </span>XVI<span lang="HR" style="mso-ansi-language:HR"> 
i </span>XVII<span lang="HR" style="mso-ansi-language:
HR"> glava — pripreme i učešće Divizije u mostarskoj operaciji. U ovoj 
operaciji je, gonjenjem, razbijena njemačka 369. divizija, a 4/5. marta 1945., 
Divizija je izbila na Ivan-sedlo i, na taj način, dovršila izbacivanje i 
posljednjeg okupacionog vojnika sa svog mobilizacijskog područja.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">U <i>Petom dijelu </i>obradili smo učešće 29. divizije u završnim 
operacijama Jugoslovenske armije za konačno oslobođenje Jugoslavije, od 5. 
marta do 15 maja 1945. godine. I ovaj period podijeljen je u četiri glave. </span>XIX<span lang="HR" style="mso-ansi-language:HR"> 
glava obuhvata martovske frontalne borbe na Ivan-sedlu, a </span>XX<span lang="HR" style="mso-ansi-language:HR"> 
— oslobođenje dolina Zujevine i Lepenice sa Hadžićima, Ilidžom i 
Kiseljakom, u okviru odlučujuće sarajevske operacije. U </span><span lang="DE" style="mso-ansi-language:DE">XXI 
</span><span lang="HR" style="mso-ansi-language:
HR">glavi obrađen je najduži marš Divizije. Od Kiseljaka kod Sarajeva do 
Pivke u Slovenačkom primorju Divizija je, gotovo u jednom dahu, pješke prešla 
600 km i tako ostvarila jedinstven podvig u brzini prebacivanja operativno-taktičkih 
jedinica u NOR-u, a u posljednjoj, </span>XXII<span lang="HR" style="mso-ansi-language:
HR"> glavi, su obrađene brojne odlučne borbe u Istri i Sloveniji — za konačno 
slamanje neprijatelja i oslobođenje dvadesetak mjesta, uključujući Trst i 
Ljubljanu. Na kraju ove glave </span><span lang="DE" style="mso-ansi-language:
DE">data</span><span lang="DE" style="mso-ansi-language:HR"> </span><span lang="DE" style="mso-ansi-language:DE">je</span><span lang="HR" style="mso-ansi-language:
HR"> istovremena pobjeda dijelova Divizije, koji su ostali u Hercegovini, nad 
ostacima domaće kolaboracije.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Nastojanja autora da naučnoj javnosti pruže cjelovit, monografski prikaz 
borbenog puta 29. divizije a knjigu, istovremeno, učine pristupačnom široj čitalačkoj 
publici, uzrokovale su brojne poteškoće. Rekonstrukcijom događaja omogućene 
su stručne analize i izvučeno iskustvo, ali, istovremeno, trebalo je izbjeći 
opterećenje teksta mnogobrojnim podacima, objašnjenjima, dokazima i što 
nimalo nije bilo lako — ukazati na veze i izvore, naučni aparat izdvojen (na 
kraju svake glave) i knjigu snabdjeti brojnim <i>prilozima. </i>Prve od njih, <i>šeme 
borbenih dejstava, dokumentarne fotografije </i>autori su zato dali u sklopu 
odgovarajućih glava, a druge, kao i <i>Komandni kadar, Neprijateljske formacije 
u borbenom dodiru sa Divizijom, šeme formacije, </i>te <i>Registre </i>i <i>Izvore 
i literaturu </i>— na kraju knjige. Zato se autori nadaju da će trud uložen, 
u prvo koncipiranje, istraživanje, izbor i prezentaciju, kao i u obradu, 
opravdati baš to obilje korisnih i koncentrisanih informacija koje pružaju.<o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="mso-ansi-language:
HR">Pri objavljivanju ovog djela dragocjenu pomoć autorima su ukazali Redakcija 
Biblioteka »Ratna prošlost naših naroda i narodnosti« Vojno-izdavačkog 
zavoda Beograd, saradnici Arhiva Vojnoistorijskog instituta, Odbor za izdavačku 
djelatnost na teme radničkog pokreta i narodnooslo-bodilačkog rata Hercegovine 
(pri Međuopštinskoj konferenciji SSRN Mostar) prije svega njegov predsjednik </span><i><span lang="DE" style="mso-ansi-language:DE">Franc</span><span lang="HR" style="mso-ansi-language:HR"> 
Novak. </span></i><span lang="HR" style="mso-ansi-language:
HR">Dragocjenu pomoć autorima su pružili odbori SUBNOR-a gotovo svih hercegovačkih 
opšti-na; te recezenti <i>Radovan Vukanović, Svetozar Oro, Savo Skoko </i>i 
konsultanti <i>Todo Kurtović, Vlado Šegrt, Džemal Muminagić, </i></span><i><span lang="DE" style="mso-ansi-language:DE">Franc</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">Novak</span><sub><span lang="HR" style="mso-ansi-language:HR">.<span style="mso-spacerun: yes">&nbsp; 
</span></span></sub><span lang="HR" style="mso-ansi-language:HR">Asim Pervan </span></i><span lang="HR" style="mso-ansi-language:HR">i 
<i>Neđo Parežanin. </i>Autori im na tome iskreno zahvaljuju. Posebno se 
zahvaljuju brojnim drugaricama i drugovima, pripadnicima Divizije, čija su 
pojedinačna obavještenja, objašnjenja i zapažanja omogućila da se u tekstu 
izbjegnu mnoge zablude i da se dopune izvori, i od zaborava otrgnu mnogi značajni 
detalji. Tako su, pored ostalog, autori došli do mnogih podataka o uspjehu ili 
neuspjehu u borbi, do imena poginulih drugova, i pronikli u sve ono što je 
prethodilo donošenju određene odluke ili se desilo... Takva pomoć bi bila još 
dragocijenija, kako bi se, u eventualnom drugom izdanju ovog dijela, otklonile 
praznine, omaške i propusti, koje su, bar u ovim uslovima (uglavnom 
individualnog rada) izgleda bile neminovne.<o:p>
</o:p>
</span></p>
<p>
<br>
<CENTER><TABLE border="1"><TR><TD><a href="39.htm"><b>Sadr&#382;aj</b></a></TD>
<TD><b>Prethodni dokument</b></TD>
<TD><a href="39_2.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

