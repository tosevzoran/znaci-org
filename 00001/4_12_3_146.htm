<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_145.htm"><b>Prethodni dokument</b></a></TD>
<TD><a href="4_12_3_147.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>HITLEROVO NAREĐENJE OD 4. OKTOBRA 1943. KOMANDANTU 
JUGA I GRUPI ARMIJA ,,B&quot; ZA ORGANIZACIJU ODBRANE I PREDISLOKACIJU SNAGA NA 
TERITORIJI ITALIJE, ISTRE I SLOVENIJE[1]</strong></p>
<p align="center">Telegram[2]</p>
<p>Od FRR[3] WNOF 03020 od 4. 10. 43. u 17,30 č.</p>
<p><em>Obavestiti: </em>OKM/SKL</p>
<p><em>Na znanje:</em> K-tu Juga, Grupi armija ,,B&quot;, K-tu D.L./WNN, K-tu</p>
<p>D.L./LW,[4] generalštab.</p>
<p><em>Obavestiti: </em>OKM/SKL, načelnika za transport</p>
<p><em>Obavestiti:</em> WNV (ANNA)</p>
<p align="center"><strong>Strogo poverljivo.</strong></p>
<p>Za načelnika Samo preko oficira.</p>
<p>OKM Br. 3001/43&nbsp;&nbsp; Prim:5.X</p>
<p><em>Sadržaj:</em> Vođenje borbi na području k-ta Juga i Grupe armija 
,,B&quot;</p>
<p>A.— Očekujem da će neprijatelj usmeriti svoju glavnu operaciju iz 
Italije, a u datom momentu i sa delimičnim snagama iz Afrike, prema području 
Jugoistoka. Međutim, još se ne može sagledati da li će protivnik krenuti iz 
južne Italije, koju je zaposeo, prema Albaniji, Crnoj Gori,južnoj Hrvatskoj, 
ili nastoji da najpre potisne nemačke snage u Italiji dalje na sever, da bi 
time stvorio u srednjoj Italiji polaznu bazu za napad na severnu Hrvatsku i 
Istru.</p>
<p>B.— Za dalje vođenje borbe naređujem:</p>
<p>1.— a) Komandant Juga treba da nastavi zadržavajuću odbranu samo do 
linije Gaeta — Ortona. Nju treba držati u izviđenom pravcu. Vođenjem borbe 
ispred borbene linije koju treba držati dobiće se vreme koje je potrebno za 
organizaciju odbrane i dovlačenje pešadijskih divizija.</p>
<p>b) Na čelu položaja Gaeta — Ortona treba anga-žovati 5 divizija, od 
kojih dve pešadijske (305. i 65. peš. div.). Iza oba krila ešalonirati po 
jednu diviziju kao armijsku rezervu. Ostale divizije treba grupisati za 
osiguranje pozadnjeg obalskog rejona i područja oko Rima, sa težištem na 
zapadnoj obali Italije. Pri tom treba naj-severnije smestiti divizije koje su 
najviše pretrpele.</p>
<p>c) Pregrupisavanja koja su u vezi s ovim zadatkom potrebna treba iskoristiti 
za to da se sve divizije prikupe prema njihovoj ratnoj formaciji. Za svako 
razdvajanje odreda potrebno je moje odobrenje.</p>
<p>d) Komandant Juga treba da izradi jednu studiju za napad na Apuliju, za slučaj 
kad protivnik ne bi nastavio svoj napad u severnom pravcu, ili bi ga nastavio 
samo slabim snagama, da bi sa područja južno od odbram-benog položaja napao 
na Balkan.</p>
<p>Komandant Juga treba da izvesti o namerama u vezu s tim, uključujući 
kopnene i vazduhoplovne snage koje bi mu bile potrebne, kao i vreme koje bi mu 
bilo potrebno za pregrupisavanje.</p>
<p>e) Na Elbi ostaje i dalje 1 tvrđavski puk sa 2 tvrđavska bataljona.</p>
<p>2. — Zadatak Grupe armija ,,B&quot;:</p>
<p>a) Uspostavljanje mira na tom području, pri čemu treba angažovati što jače 
snage da bi se ugušio ustanak u Istri[6] i Sloveniji.[7]</p>
<p>b) Obezbeđenje pozadinskih veza, a na obali obez-beđenje po dubini bokova 
komandanta Juga, sa težištem na Ligurskom moru.</p>
<p>c)Organizacija odbrane severne Italije. U tom cilju: izviđanje, određivanje 
i izgradnja odbrambenog položaja na Apeninima i obali uz njih, sa težištem na 
Ligurskom moru. Osnovne snage za to treba da budu divizije komandanta Juga i 
Grupe armija ,,B&quot;. U ovom slučaju treba računati sa odvlačenjem 2—3 
divizije na područje Jugoistoka. Pošto uskoro ne treba računati sa velikim 
operacijama neprijatelja protiv obalskog rejona Grupe armija ,,B&quot;, treba 
smanjiti obalsko obezbeđenje koncentrišući ga na najvažnije odseke i lučke 
gradove, da bi se mogle anga-žovati jake pešadijske snage u Istri i Sloveniji.</p>
<p>Zato treba ukoliko je to moguće, tamo angažovati celu 44. peš. div. pored 
182. divizije, a 90. oki. gren. divizija treba da smeni 44. diviziju na njenim 
dosadašnjim zadacima obezbeđenja i osiguranja. 90. oki. gren. diviziju treba, 
bez daljeg, preformirati. Delove SS-okl. gren. divizije „L.A.H.&quot;8 treba 
ponovo vratiti njihovoj diviziji posle čišćenja Istre, tim više što je 
ograničena vrednost oklopnih jedinica u borbi protiv bandi. U tom cilju treba 
ita-lijanskim zaplerijenim oružjem što bolje opremiti 44, 71. i 162. diviziju 
za borbu na planinskom zemljištu. 901. oki. gren. puk i 1. bataljon 1. okl. 
puka ostaju još potčinjeni Grupi armija ,,B&quot; dok se ne završi operacija 
koja je u toku. Treba izvestiti o namerama pod a/, b/ i cl.</p>
<p>C. Dovlačenje i davanje snaga:</p>
<p>a) Grupa armija ,,B&quot; daje: 24. okl. div. za istočni front, a 305. i 65. 
div. komandantu Juga. Komandant Juga treba da opremi za borbu na planinskom 
zemljištu 305. pd, a Grupa armija ,,B&quot; 65. pd. Komandantu Juga treba što 
pre privući 764. art. divizion (topovi 17 cm) i 450. art. divizion (S.F.H.), 
kao i 1. divizion 56. minobacačkog puka. U planu je da se privuku sa zapada i 
ostali delovi 56. minobacačkog puka.</p>
<p>b) Komandant Juga daje: 90. okl. gren. diviziju, čim stigne na kopno, i 4 
tvrd. bat. koji nisu angažovani na Elbi, sa celokupnim naoružanjem koje im 
pripada. Inži-njerijsko-desantni bataljon smestiti, pošto izvrši sadašnje 
zadatke, na pozadinsku teritoriju radi osveženja. Predviđeno je da se kasnije 
upotrebi kod komandanta Jugoistoka.</p>
<p>c) Grupa armija ,,B&quot; prima: od komandanta Zapada 371. pd.</p>
<p>d) U rejonu Padova — Venecija formiraju se dve nove padobranske divizije. 
Jurišnu brigadu rajhsfirera SS, koja treba da posluži kao osnovni sastav za 
formiranje nove SS-divizije, treba prevući u rejon oko Ljubljane. 361. i 362. 
pd treba kompletirati u pogodnim rejonima doline Poa (područje Verone).</p>
<p>e) Sve pojedinosti će biti posebno naređene. Delovi 305. i 371. div. koji 
su predviđeni za nove formacije ostaju kod Grupe armija ,,B&quot; odnosno kod 
komandanta Zapada.</p>
<p>D.— Ratna mornarica:</p>
<p>Ratna mornarica će podržavati zadatke Kopnene vojske svim raspoloživim 
sredstvima, naročito u obalskoj odbrani, s ciljem da spreči neprijateljsko 
iskrcavanje u leđa našeg fronta, zatim održavanjem priobalskog saobraćaja, 
koji može biti od odlučujućeg značaja ako bi neprijatelju pošlo za rukom da 
efikasno omete železnički saobraćaj na italijanskoj istočnoj i zapadnoj 
obali, kao i angažovanjem vojnopomorskih snaga protiv neprijateljskog pomorskog 
saobraćaja.</p>
<p>E.— Vazduhoplovstvo:</p>
<p>Glavni zadatak vazduhoplovstva u Italiji i dalje je borba protiv ciljeva na 
moru, naročito u slučaju daljih neprijateljskih desantnih operacija u leđa 
10. armije ili na jadransku obalu Balkana. Pored toga mora biti obezbe-đena 
podrška Kopnenoj vojsci, bar u slučaju jakog neprijateljskog napada, zatim zaštite 
većih marševskih pokreta naših jedinica, kao i zaštite najvažnijih puteva 
za snabdevanje. Sa komandantom Juga treba utanačiti pripremu za dejstva i 
raspored snaga za podršku napadne operacije i odbrambenih borbi na položaju 
gde se najpre mogu očekivati.</p>
<p align="center">Pot. Adolf Hitler</p>
<p align="center">OKW/WFSt/Op. br. 662409/43, str. pov.</p>
<p>1 Snimak telegrama (pisanog na mašini) u AVII, NAV-T-608, r. 1, s. 
1019—24.</p>
<p>2 Iz zaglavlja telegrama objavljeni su samo najhitniji podaci.</p>
<p>3 Oznaka Hitlerove direktne veze (vom Fuhrer ausgehende und an den Fuhrer 
gerichtete Nachrichten).</p>
<p>4 Komandeur der deutsche Landwehr/Luftwacht — komandant teritorijalne 
odbrane/vazduhoplovstvo</p>
<p>5 Pečat primaoca.</p>
<p>6 Iz Trsta, Hrpelja, Rijeke i Pule, 2. oktobra 1943, otpočeo je koncentričan' 
napad delova nemačke oklopne SS-divizije „Adolf Hitler&quot;, SS-motorizovane 
divizije „Herman Gering&quot;, 44. i 71. peš. div. u cilju uništenja 
novoformiranih partizanskih jedinica i zaposedanja Istre. U sedmodnevnim borbama 
neprijatelj je razbio 1. i 2. istarsku brigadu i NOP odrede „Učku&quot;, 
Pulski i Pazinsko-porečki (Oslobodilački rat naroda Jugoslavije, knj. 1, str. 
562 i 563; Istra i Slovensko.primorje, Rad, Beograd, 1952, str. 304—309).</p>
<p>7 Opširnije o aktivnosti jedinica NOV i POJ na teritoriji Slovenije u 
septembru i oktobru 1943. vidi Hronologiju, str. 558—562 i 583—588.</p>
<p>8 Leibgarde Adolf Hitler — Telesna garda Adolfa Hitlera. Ova SS-okl. gren. 
divizija L.A.H. imala je u svom sastavu 508 oficira, 3.190 podoficira i 17.631 
vojnika. Ukupno brojno stanje je bilo 21.329, a borbeno 11.669 vojnika, 
podoficira i oficira (AVII, NAV-T-354, r. 600, s. 418).</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_145.htm"><b>Prethodni dokument</b></a></TD>
<TD><a href="4_12_3_147.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
