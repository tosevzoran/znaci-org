<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_54.htm"><b>Prethodni dokument</b></a></TD>
<TD><a href="49_56.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b>Iznad Čepovanske 
doline<o:p>
</o:p>
</b></p>
<p class="MsoNormal">&nbsp;<o:p>
</o:p>
</p>
<p class="MsoNormal">U toku posledtnje ofanzive na Banjšku visoravan, u Čepovanskoj 
dolini i Trnovskoj šumi neprijatelj je ponovo poseo niz uporišta. Po završetku 
ofanzive uporišta su ostala, ali su posade smanjene.</p>
<p class="MsoNormal"><span lang="DE" style="mso-ansi-language:DE">Kad su se 
delovi 24. SS brigade kraških lovaca i 2. kozački puk 6. aprila povukli u 
Furlaniju, na njihovo mesto stigle su jedinice 10. </span>SS policijskog i 
domobranskog 1. udarnog puka. Štab 10. SS policijskog puka dobio je zadatak da 
1. bataljonom posedne uporište u Slapu kod Sv. Lucije, 2. bataljonom i delovima 
domobranskog 1. udarnog puka ona u Predmeji, Otlici i Slokarjima ispod Predmeje, 
a 3. ona u Voglarjima kod Trnova, Laznama i Lokovecu, a kasnije i u Zavrhu, 
Podlaki i Puštalama<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a>.</p>
<p class="MsoNormal">Snage u ovim, uporištima nisu brojno bile jake. Prema 
podacima naše obaveštajne službe, u Spodnjem Lokovecu nalazilo se oko 70 do 
80, u Podlaki oko 150, u Puštalama oko 160 i u Zavrhu oko 150 neprijateljskih 
vojnika.</p>
<p class="MsoNormal">Imajući u vidu vanredno povoljnu situaciju na našim 
najbližim frontovima, štab korpusa je odlučio da očisti Banjsku visoravan, 
Čepovansku dolinu i Trnovsku šumu koje treba da posluže kao odskočna daska 
za dalji prodor prema Gorici, Tržiču i Trstu.</p>
<p class="MsoNormal">Prema odluci štaba korpusa, 30. divizija imala je zadatak 
da likvidira neprijateljsko uporište u Zavrhu, a ovu korpusnu operaciju trebalo 
je obezbediti od eventualne intervencije neprijatelja iz Otlice, Predmeje i 
Idrije. Zadatak 31. divizije bio je uništenje neprijateljskih uporišta u 
Spodnjem Lokovecu, Puštalima i Podlaki, a da Prešernova brigada obezbedi ovu 
operaciju od eventualne neprijateljske intervencije iz Gorice.</p>
<p class="MsoNormal">Gradnikova brigada, prema naređenju štaba 31. divizije, 
imala je zadatak da uništi neprijatelja u Podlaki, a Vojkova koja je ojačana 
jednim automatskim topom kal. 20 mm, da likvidira uporišta u Spodnji Lokovecu i 
Puštalima. Početak napada predviđen je za 21. april u jedan čas.</p>
<p class="MsoNormal">Tri dana pre početka napada 31. divizija koncentrisala se 
na sektoru Mrzlih rupa<a style="mso-footnote-id:ftn2" href="#_ftn2" name="_ftnref2" title><span style="mso-special-character:
footnote" class="MsoFootnoteReference">[2]</span></a> i u toku noći 18/19. 
aprila jedinice su posele visinske položaje istočno i južno od Čepovana: na 
desnom krilu, na sektoru Vrša, bila je Prešernova brigada, u rejonu Kobilica 
— Lazne — k. 1040 — Vojkova, a na levom krilu, između sela Lokve i Lazne, 
nalazila se Gradnikova brigada. U toku sledećeg dana, 20. aprila uveče, 
jedinice su krenule na izvršenje zadataka.</p>
<p class="MsoNormal">Prešernova brigada se prebacila na sektor Sv. Gabri-jel 
— Sv Danijel — Sv. Mihael ispred Gorice, Vojkova je krenula u pravcu sela Puštale 
i u Spodnii Lokovec, a Gradnikova preko Čepovana i Lokoveca u pravcu Podlake na 
Banjskoj visoravni.</p>
<p class="MsoNormal">Vojkova brigada je brzo likvidirala neprijateljska uporišta 
Puštale i Spodnji Lokovec. Gradnikova je jedinim bataljonom napala Podlaku, a 
drugim izbila na visinske položaje trig. 878, severno od sela, sve do Kala. 
Neprijatelj se gotovo bez otpora povukao na visove zapadno i južno od Podlake. 
Podlaku je neprijatelj grčevito branio, sve do pristizanja jednog bataljona 
Vojkove brigade i jačeg dejstva naše artiljerije, što ga je prisililo na 
povlačenje. Ostale jedinice 30. divizije uspešno su izvršile zadatak. U toku 
prvog dana veći deo Banjške visoravni i Trnovske šume nalazio se ponovo u našim 
rukama<a style="mso-footnote-id:ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a>.</p>
<p class="MsoNormal">Jedinice Gradnikove brigade iskoristile su postignute 
uspehe i neposredno se približile dolini Soče. One su po-sele nove položaje 
na liniji Vrh — Jelenek (trig. 788), povijajući desno krilo prema Podleščama 
i održavajući tesnu vezu sa jedinicama Vojkove brigade na levom krilu. 
Neprijatelj je u toku dana artiljerijskom vatrom tukao položaje Gradnikove i 
Vojkove brigade. On je 23. aprila izvršio protivudar na jedinice Gradnikove 
brigade. Iako to nisu bile velike snage, one su zbog nepovoljnog položaja naših 
jedinica uspele da prisile brigadu da se povuče u pravcu Podlešča. U predvečerje 
brigada je krenula u protivnapad ali u tome nije uspela. Ovo su ujedno bile i 
poslednje borbe Gradnikove brigade na Banjškoj visoravni. U toku noći nju je 
smenila Vojkova, a idućeg dana, 24. aprila izjutra, krenula je preko Čepovana 
na Lokve, gde je 3. bataljon &quot;pozajmila&quot; Bazoviškoj brigadi za napad 
na neprijateljska uporišta u Predmeji i Otlici. Sa dva bataljona posela je položaje 
na sektoru Za vrha, zatvarajući dolinu i drum Grgar — Čepovan. Na ovom 
sektoru vođene su manje borbe sve do 25. aprila, kada je iz Gorice stiglo u 
Grgar pojačanje od oko 500 četnika i italijanskih fašista koji su kod Madona 
odlmah krenuli u napad na jedinice Vojkove brigade. Deo neprijateljskih snaga pošao 
je u pravcu Zagorja gde se nalazila Prešernova brigada, dok je Gradnikova upućena 
na sektor Krnice — Čaven sa zadatkom da spreči četnicima dalje prodore u 
unutrašnjost Trnovske šume i njihove iznenadne napade na Prešernovu brigadu 
na sektoru Trnova i na jedinice Gregorčičeve kod Predmeje i Otlice.</p>
<p class="MsoNormal">Prešernova brigada vodila je teške borbe sa četnicima, 
italijanskim fašistima i Nemcima. Neprijateljski pritisak bio je tako jak da se 
morala predveče povući do sela Nemci. O žestini ovih borbi svedoče gubici do 
kojih je ovog dana došlo na jednoj i drugoj strani. <span lang="DE" style="mso-ansi-language:DE">Do 
težih borbi na ovom sektoru došlo je 26. aprila. U tim borbama su učestvovali 
svi bataljoni 31. divizije protiv 10. SS policijskog puka, zatim četničkih 
snaga jačine oko 400 ljudi koji su došli sa Krasa i pripadnika italijanskih 
policijskih bataljona, verovatno &quot;Triest&quot; i &quot;Gerc&quot;.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Neprijatelj je 
u toku dana izvršio jak pritisak na jedinice Prešernove koje su bile ojačane 
1. bataljonom Vojkove brigade. Do odlučujuće borbe došlo je oko 13 časova 
kad je jedna neprijateljska kolona iz Podlgozda krenula u pravcu sela Nemci da 
bi 2. bataljon Prešernove brigade koji se nalazio na Kamenom bregu (trig. </span>910), 
napala s leđa. U pomoć 2. bataljonu pristigli su 1. bataljon Prešernove, a 
zatim i neki bataljoni Vojkove i Gradnikove brigade koji su zajedničkim snagama 
razbili ovu neprijateljsku kolonu i odbacili je na liniju Podgozd — Ravnica 
— Trnovo.</p>
<p class="MsoNormal">Jedinice Gradnikove brigade, u sadejstvu sa jedinicama Prešernove, 
napale su 27. aprila Trnovo. Posle dosta oštre borbe neprijatelj se povukao iz 
Trnova u pravcu Gorice<a style="mso-footnote-id:ftn4" href="#_ftn4" name="_ftnref4" title><span style="mso-special-character:footnote" class="MsoFootnoteReference">[4]</span></a>. 
Ovo je ujedno bio i završetak višemesečne borbe za Trnovsku šumu u kojoj je 
na jednoj i drugoj strani poginulo na stotine ljudi. Posle proteri van ja 
neprijatelja iz Trnova i likvidacije njegovih preostalih uporišta u Predmeji i 
Otlici, ovaj sektor bio je slobodan.</p>
<p class="MsoNormal">U napadu na Predmeju i Otlicu, oored Gregorčičeve i 
Bazoviške brigade, učestvovao je i 3, bataljon Gradnikove. Prema podacima naše 
obaveštajne službe, u Otlici se nalazilo oko 200 domobrana iz sastava 1. 
udarnog puka, čiji se štab nalazio u Ajdovščini, a u Predmeji oko 120 
vojnika iz sastava 2. bataljona 10. SS policijskog puka.</p>
<p class="MsoNormal">Jedinice Gregorčičeve brigade su 26. aprila rano izjutra 
napale uporište u Predmeji i posle kraće borbe prinudile neprijatelja na povlačenje 
u pravcu Ajdovščine. U isto vreme su 2. bataljon Bazoviške i 3. bataljon 
Gradnikove brigade, uz vanredno efikasnu podršku jednog protivtenkovskog i 
jednog automatskog topa, napali domobrane u Otlici. Neprijatelj je počeo panično 
da beži u pravcu Cola.</p>
<p class="MsoNormal">U ovoj kratkoj ali oštroj borbi u Predmeji i Otlici, na 
neprijateljskoj strani poginulo je oko 50 vojnika, 60 je ranjeno, a 20 
zarobljeno. Zaplenjeno je 60 pušaka, 8 puškomitraljeza, 1 teški minobacač, 
520 mina, 200 bombi i šest zaprežnih kola municije. Mi smo imali 5 poginulih i 
6 ranjenih boraca.</p>
<p class="MsoNormal">Štab 30. divizije je u dnevnoj zapovesti od 26. aprila 
1945. izrazio posebno priznanje i pohvalu ne samo jedinicama Gregorčičeve i 
Bazoviške već i 3. bataljonu Gradnikove brigade koji je takođe u velikoj meri 
zaslužan za postignuti uspeh<a style="mso-footnote-id:ftn5" href="#_ftn5" name="_ftnref5" title><span style="mso-special-character:
footnote" class="MsoFootnoteReference">[5]</span></a>.<o:p>
</o:p>
</p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Zapovest višeg SS i 
    policijskog vođe za Jadransko primorje od 7. aprila 1945. <span lang="DE" style="mso-ansi-language:DE">(Arhiv 
    VII u Beogradu). </span>Međutim, iz informativnog izveštaja Glavnog i štaba 
    NOV i POS od 21. aprila 1945. (Arhiv IIRP, F. 55/V) može se zaključiti da 
    su se u uporištima Zavrh, Puštale, Podlaka i Spodnji Lokovec nalazili 
    delovi italijanskih kvislinških policijskih bataljona &quot;Triest&quot; i 
    &quot;Gerc&quot; (Görz&quot;).</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> Posle proboja iz 
    neprijateljskog obruča, Prešernova i Vojkova brigada su 1. aprila produžile 
    preko Javornika na Pivku, odakle je Vojkova sa dva bataljona preko železničke 
    pruge Ljubljana — Postojna — Trst prebacila oko 100 pokretnih ranjenika 
    na Notranjsko, a zatim su se, posle više okršaja sa nedićevcima i četnicima, 
    17. aprila obe brigade vratile na sektor Mrzlih rupa.</p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Zapovest štaba 30. 
    divizije od 19. aprila 1945.; izveštaj štaba 31. divizije od 22. aprila 
    1945. štabu 30. divizije; vojni izveštaji štabu 31. divizije za 18, 19, 
    20, 21. i 22. april 1945. (Sve u arhivu IIRP, F. 276 a); zapovest višeg SS 
    i policijskog vođe za Jadransko primorje od 7. aprila 1945 (Arhiv VII u 
    Beogradu).</p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a> Vojni izveštaji štaba 
    31. divizije za 22, 23, 24, 25, 26. i 27. april 1945. i informativni izveštaji 
    obaveštajnog centra 30. divizije od 25. i 27. aprila 1945. (sve u Arhivu 
    IIRP).</p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a> Zapovest štaba 30. 
    divizije od 24. aprila 1945.; dnevni informativni izveštaj obaveštajnog 
    centra 30. divizije od 27. aprila 1945.; telegram štaba 9. korpusa od 28. 
    aprila 1945. Glavnom štabu NOV i PO Slovenije (sve u Arhivu IIRP).</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_54.htm"><b>Prethodni dokument</b></a></TD>
<TD><a href="49_56.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

