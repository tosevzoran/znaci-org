<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 
PRILOG II  
DOKUMENTI VELIKE BRITANIJE 1943. I 1944.  


<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_245.htm"><b>Prethodni dokument</b></a></TD>
<TD><a href="4_14_3_247.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PREDLOG BRITANSKOG AMBASADORA PRI JUGOSLOVENSKOJ 
IZBEGLIČKOJ VLADI OD 2. DECEMBRA 1943. MINISTARSTVU INOSTRANIH POSLOVA VELIKE 
BRITANIJE PO PITANJU PREKIDA ODNOSA SA DRAŽOM MIHAILOVIĆEM 1</strong></p>
<p>(Ovaj telegram je posebno poverljiv i zato mora ostati kod naslovljenog 
primaoca) (ŠIFROVANO)</p>
<p>DIPLOMATIJA (POVERLJIVO)</p>
<p align="center">AMBASADOR NJEGOVOG VELIČANSTVA PRI JUGOSLOVENSKOJ VLADI U 
KAIRU — MINISTARSTVU INOSTRANIH POSLOVA</p>
<p>G-din Stivenson2&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;POSLATO: 
15,00 č. 2. decembar 1943.</p>
<p>Br. 139&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;PONOVLJENO: 
20,55 č., 2. decembar 1943.</p>
<p>1. decembar, 1943.</p>
<p>Povodom vašeg telegrama Br. 943.</p>
<p>Puno hvala na telegramu. Slažem se da skorašnji događaji iziskuju da i ja 
priložim svoj izveštaj. U međuvremenu, S.O.E.4 je dala predlog Komitetu za 
specijalne operacije da se odmah prekinu odnosi sa Mihailovićem. Ja sam dao 
jedan suprotan predlog, naglašavajući političku stranu jedne akcije, i 
urgirao sam da se ne donose nikakve odluke sve dok potpukovnik Bejli ne dođe 
ovde da nam referiše o obimu i jačini četničkog pokreta, što bismo posle 
uporedili sa podacima koje imamo o partizanskom pokretu5. Kopije ovih izveštaj 
a ćemo poslati avionom. Moj kontra-predlog sam razmatrao i sa gospodinom 
Hovardom,6 koji se složio sa tim da je ovaj moj predlog u okviru gledišta u 
Ministarstvu. Komitet za specijalne operacije će ovo pitanje raspravljati 2. 
decembra.</p>
<p>2.&nbsp;&nbsp;&nbsp; &nbsp;Možda ćemo, kada Bejli stigne, saznati nešto više 
o mogućnosti da se Mihailović održi protiv Tita. S.O.E. misli da on neće 
izdržati dugo zbog otpora koji partizanima pružaju bugarske snage. Naravno, 
Armstrong ne poznaje snagu partizanskog pokreta tako dobro kao mi.</p>
<p>3.&nbsp;&nbsp;&nbsp; &nbsp;Slažem se da nam vreme ne ide naruku u ovim našim 
nastojanjima da uspostavimo kontakt između kralja i partizanskog pokreta. Ovo 
bih voleo da prodiskutujem sa Maklejnom kada dođe ovde sa partizanskom 
delegacijom. Ukoliko pose-ta delegacije bude uspešna i ukoliko uspemo da Titu 
pošaljemo nešto opreme preko mora, ja ću celu stvar pismeno objasniti kralju. 
Teškoća je u tome što ne postoji pritisak kojim bismo mogli da nateramo Tita 
da promeni mišljenje. Uskraćivanje pomoći bi se kosilo sa našim vojnim 
interesima i, ukoliko Mihailović nije mnogo jači i srpsko javno mnenje nije čvrsto 
antipartizanski nastrojeno, onda ne vidim razloga zašto bi Tito izmenio svoj 
potpuno nepoverljiv stav prema kralju.</p>
<p>&nbsp;</p>
<p>1&nbsp; Kseroks-kopija dokumenta iz Centralnog državnog arhiva Velike 
Britanije u Londonu (Public Record Office — PRO), arhiva Ministarstva 
inostranih poslova (Foreign Office — FO), u Arhivu VII, arhiva NOP-a, k. 9, 
371/37617.</p>
<p>2&nbsp; Ralf (Ralph Stevenson).</p>
<p>3&nbsp; Pomenuti telegram nije pronađen. U svakom takvom slučaju Re-dakcjja 
neće intervenisati.</p>
<p>4&nbsp; Uprava za specijalne operativne zadatke (Special operations 
Exe-cutive).</p>
<p>5&nbsp; Vidi u ovom prilogu dok. br. 4.</p>
<p>6&nbsp; Daglas (Howard Douglas).</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_245.htm"><b>Prethodni dokument</b></a></TD>
<TD><a href="4_14_3_247.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
