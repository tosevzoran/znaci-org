<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_29.htm"><b>Prethodni dokument</b></a></TD>
<TD><a href="38_31.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:16.8pt;margin-right:0mm;
margin-bottom:0mm;margin-left:95.5pt;margin-bottom:.0001pt;text-align:center;
text-indent:-95.5pt;background:white"><b><span lang="SR-CYR" style="mso-bidi-font-size:
15.0pt;mso-ansi-language:SR-CYR">BILANS ČETNIČKIH ZLOČINA</span><span lang="SR-CYR" style="mso-ansi-language:SR-CYR"><o:p>
</o:p>
</span></b></p>
<p class="MsoNormal" style="text-indent:10.0mm"><span lang="SR-CYR" style="mso-ansi-language:SR-CYR">Ukupno 
je od četnika usmrćeno na teritoriji koju danas obuhvataju opštine Čačak, 
Gornji Milanovac i Lučani od 1941. do 1945. godine 702 osobe, meću kojima su 
99 osobe ženskog pola i dvoje maloletne dece. U ovim usmrćenim nalaze se 103 
osobe koje su četnici u odmetništvu ubili posle oslobođenja naših krajeva 
1944. godine. Tu je bilo 57 vojnika i pripadnika milicije i 46 civila. Ovaj 
podatak govori da su četnici i u odmetništvu počinili velike zločine.<o:p>
</o:p>
</span></p>
<p class="MsoNormal" style="text-indent:10.0mm"><span lang="SR-CYR" style="mso-ansi-language:SR-CYR">Način 
na koji su žrtve usmrćene je: streljano vatrenim oružjem - 457 (od kog je 
broja 38 žena), usmrćeno klanjem - 209 (od kog je broja 61 žena), budakom - 
jedno, batinama i na drugi način 35. Može se zaključiti da su koljaši bili 
posebno krvoločni prema ženama, jer od 209 zaklanih - 61 su žene, ili skoro 
svaka treća osoba.<o:p>
</o:p>
</span></p>
<p class="MsoNormal" style="text-indent:10.0mm"><span lang="SR-CYR" style="mso-ansi-language:SR-CYR">Starosna 
struktura na ove načine umorenih je: do dvadeset godina starosti - 101, od 20 
do 30 godina - 239, od 30 do 40 godina 177, od 40 do 50 godina - 114, od 50 do 
60 godina - 47, od 60 do 70 godina - 19, iznad 70 godina - pet.</span></p>
<p class="MsoNormal" style="text-indent:10.0mm"><span lang="SR-CYR" style="mso-ansi-language:SR-CYR">Meću 
usmrćenim je bilo: 380 zemljoradnika, 138 radnika i zanatlija, 81 domaćica, 24 
učenika, 17 studenata, 14 prosvetnih radnika, 10 službenika, devet trgovaca, 
šest oficira i podoficira BJV, pet železničara, četiri kafedžije, dva tehničara, 
dva pravnika, jedan lekar, jedan farmaceut, jedan šumar, dva sveštenika, jedan 
penzioner, jedan sluga, jedan novinar i dvoje dece.</span></p>
<p class="MsoNormal" style="text-indent:10.0mm"><span lang="SR-CYR" style="mso-ansi-language:SR-CYR">Pored 
usmrćenih, četnici su predali Nemcima koje su on streljali od 1941. do 1944. 
godine 497 pripadnika NOP-a i njihovi simpatizera, od kojih je 18 osoba ženskog 
pola.</span></p>
<p class="MsoNormal" style="text-indent:10.0mm"><span lang="SR-CYR" style="mso-ansi-language:SR-CYR">Meću 
njima je bilo 247 zemljoradnika, 161 radnik i zanatlija, 12 trgovaca, 30 učenika, 
15 studenata, devet učitelja, četiri pravnika, jedan oficir i podoficir, četiri 
kafedžije, jedan žele-zničar, osam domaćica, jedan službenik, jedan novinar 
i tri činov| 174</span></p>
<p class="MsoNormal" style="margin-top:0mm;margin-right:1.2pt;margin-bottom:0mm;
margin-left:.5pt;margin-bottom:.0001pt;text-align:justify;line-height:13.9pt;
mso-line-height-rule:exactly;background:white"><span style="mso-spacerun:
yes">&nbsp;</span><span lang="SR-CYR" style="mso-ansi-language:SR-CYR">nika. 
Njihova starosna struktura je: do 20 godina -116 osoba, od 20 <sub>d0</sub> 30 - 
216, od 30 do 40 - 117, od 40 do 50 - 34, od 50 do 60 - 11 i od 60 d<sub>0</sub> 
70 - tri osobe.<sup>10</sup>*</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:36.95pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
pokušaju da se, na neki način, opravdaju ili umanje zločini četnika koje su 
izvršili klanje nevinih građana, Davidović i Timotijević napisaše da su u 
ratu klali svi redom! U tom cilju se govori o klanju koje su izvršili partizani 
pod komandom Radenka Mandića u avgustu 1943. godine na području Mršinaca, 
Kukića i Slatine. Navodi se da je od 27. do 30. avgusta na tom području 
zaklano više osoba. Davidović i Timotijević u tom kazivanju nisu precizni - 
kada je zločin izvršen i da li je to učinjeno na području Kukića ili Goričana. 
Na strani 229. treće knjige &quot;Zatamnjena prošlost&quot; navode da su 
partizani na području čačanskog kraja klanjem usmrtili 17 osoba. Za ove 
tvrdnje ne navode izvore kojima bi ovo potvrdili, zbog čega se moramo 
pozabaviti činjenicama za koje se zna.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:37.2pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Klanje, 
kao način usmrćivanja ljudi nikada nije bilo prihvaćeno u partizanskom 
pokretu. Čak je strogo zabranjivano, a svaka takva pojava bila je strogo kažnjavana. 
Podsećamo: posle klanja koje su izvršili četnici Filipa Ajdačića nad grupom 
od devet partizana 2. novembra 1941. godine u Mioničkim Ridovima kod Kosjerića 
i nad grupom od 14 partizana u Brajićima 5. novembra 1941. godine pod komandom 
Ilije Orelja, sa svojim saradnicima, Vrhovni štab Narodnooslobodilačkih 
partizanskih odreda 8. novembra, da ne bi došlo do revanša od strane 
partizanskih jedinica, izdaje naredbu da se, pod pretnjom smrtne kazne, 
zabranjuje pripadnicima partizanskih odreda vršenje varvarskih mučenja, 
ubijanje i prebijanje, kao i druge vrste iživljavanja nad zarobljenim četnicima, 
ili pripadnicima drugih vojnih formacija. Odredbe ove naredbe poštovane su sve 
vreme rata; nikada taj kodeks ponašanja nije povrećen.<o:p>
</o:p>
</span></p>
<p class="MsoNormal" style="text-align:justify;text-indent:37.9pt;line-height:
13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Mećutim, 
neosporna je činjenica da je grupa partizana, koju je predvodio Radenko Mandić, 
29. avgusta 1943. godine u Kukićima noževima ubila sedam zarobljenih četnika, 
a jednog je streljala. Njihova imena Davidović i Timotijević su naveli na 262. 
stranici svoje knjige, sa rezervom da se ne zna kada je ovaj zločin izvršen 
27, 28. ili 29. avgusta. Na istoj strani oni citiraju izveštaj Nedićevih 
vlasti da je ovo klanje obavljeno 29. avgusta. Tu je preciziran i način na koji 
su žrtve usmrćene: &quot;Jedan je ubijen iz puške, a ostali kod Morave noževima 
iskasapljeni i leševi bačeni u Moravu&quot; (str. 262). Da je ovo klanje izvršeno 
29. avgusta, vidi se iz spiskova žrtava objavljenih u trećoj knjizi 
&quot;Zatamnjene prošlosti&quot;. Prema onome što se zna, četnici su 28. 
avgusta u Mršincima pohvatali sedam simpatizera NOP-a, koje su zaklali. Meću 
njima je bilo i četiri člana porodice Kaplarević. Ova grupa partizana, u 
kojoj je bio i Radoš Kaplarević, čija je porodica usmrćena, saznavši za 
ovaj zločin, brzim prepadom su zarobili ovu grupu četnika, koje su usmrtili. 
Verovatno je to bio revanš za zločin četnika prethodnog dana.<o:p>
</o:p>
</span></p>
<p class="MsoNormal" style="margin-top:0mm;margin-right:1.9pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:38.4pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Prema 
spisku usmrćenih, koji možda može biti najverodostojniji, jer pretpostavljamo 
da su uzeti iz crkvenih knjiga umrlih ovde su usmrćeni: u Slatini 26. avgusta 
Marko Bojanić iz Mršinaca, a 28. avgusta Viliman Dimitrijević iz Goričana i 
Marko Rajić iz Mršinaca, a u Samailima 28. avgusta ubijen je Marko Ponjavić.<o:p>
</o:p>
</span></p>
<p class="MsoNormal" style="margin-top:0mm;margin-right:1.9pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:38.4pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
Kukićima su 29. avgusta ubijeni: Milovan Kurćubuć, Ratko Kurćubić, Slavko 
Kurćubić, Slavoljub Kurćubić, Mlađo Majstorović, Dragoljub Petrović, Mićun 
Tutunović, svi iz Kukića, Ljubiša Lišanin iz Lasca i Momir Milivojević iz 
Petnice. Na spisku se nalaze Slavko Kurćubić i Slavoljub Kurćubić, a 
proverom je utvrćeno da je ovo jedno lice, dva puta upisano.<o:p>
</o:p>
</span></p>
<p class="MsoNormal" style="margin-top:.25pt;margin-right:1.7pt;margin-bottom:
0mm;margin-left:.5pt;margin-bottom:.0001pt;text-align:justify;text-indent:38.4pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Prema 
saznanju, nad svim ovim usmrćenim nije izvršeno klasično klanje. Poznavaoci 
tvrde da se Mandićeva grupa u vreme ovih ubistava nalazila pod blokadom većih 
četničkih i nedićevih jedinica, pa nije mogla upotrebiti vatreno oružje, jer 
bi time odala mesto gde se nalazi, pa je noževima isekla-usmrtila navedenih 12 
osoba. Za neke usmrćene na području Slatine, za koje autori kažu da su 
zaklani, naša saznanja su da se radi o četnicima koji su likvidirani kao stražari 
prilikom napada na četnički štab . No, bez obzira na te okolnosti, javno je 
osuđen ovakav način pogubljenja.<o:p>
</o:p>
</span></p>
<p class="MsoNormal" style="margin-right:.95pt;text-align:justify;text-indent:
39.85pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Okružni 
komitet KPJ za Čačak, naime, po prijemu izveštaja, prilikom povratka ove 
grupe partizana iz trnavskog sreza, oštro je osudio ovaj način likvidiranja 
protivnika. U svom izveštaju Pokrajinskom komitetu Kt za Srbiju od 16. 
septembra 1943. godine, kritikujući i ovaj postupak, konstatovano je: &quot;U 
načinu izvršenja likvidiranja zarobljenih četnika i uhvaćenih 
pojedinicazlikovaca zaplivali smo u četničke vode&quot;.<sup>š</sup><o:p>
</o:p>
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Poznato 
je da je OK KPJ zbog ovih grešaka i zbog nekih drugih predložio Vrhovnom štabu 
NOP-a Srbije da se Radenko Mandić razreši dužnosti komandanta Odreda.<sup>110</sup> 
Ali, to nije sprovedeno pošto je odmah došlo do formiranja Prve šumadijske 
brigade, u koju je ušao Čačanski partizanski odred.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Na 
spisku osoba za koje Davidović i Timotijević tvrde da su zaklali partizani našli 
su se Dragiša Satarić (proverom je utvrđeno da mu je ime Radiša) i Vasilije 
Spasojević iz Milatovića, gde se kaže da su zaklani od partizana 1944. 
godine, bez konkretnijih podataka u pogledu vremena i mesta gde je taj zločin 
izvršen. Proverom smo utvrdili da se radi o dvojici mladića koji se nisu hteli 
odazvati četničkoj mobilizaciji, pa su se skrivali i da su ih srodnici kasnije 
našli u nekom kamenolomu zaklane. S obzirom na ov okolnosti, sigurno da nisu 
zaklani od partizana, jer sve ovo upuću je da su to učinili četnici, a da su 
autori proizvoljno to pripisali partizanima. Verujemo da je ta proizvoljnost 
postajala i kada se tvrdi da je u takovskom kraju od strane partizana zaklane 
dve osobe, za što nema dokaza.<o:p>
</o:p>
</span></p>
<span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">Prema tome, autori nisu u pravu kada pokušavaju, 
samo na osnovu ovog slučaja, da stave u istu ravan partizanski pokret sa četničkim. 
Jer, dok su u partizanskom pokretu ove pojave sprečavane i strogo kažnjavane, 
kod četnika su one bile prihvaćene kao način usmrćenja i zastrašivanja 
naroda, što je bila direktiva Vrhovne četničke komande i niko u ovom pokretu 
nije pokušavao da taj način likvidacije ljudi obustavi.</span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_29.htm"><b>Prethodni dokument</b></a></TD>
<TD><a href="38_31.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

