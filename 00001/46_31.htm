<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_30.htm"><b>Prethodni dokument</b></a></TD>
<TD><a href="46_32.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Bodytext131" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="mso-fareast-language:HR">Žestoke 
borbe na prilazima Orljavcu</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Na 
obezbjeđenju napada od Slavonske Požege i Nove Gradiške, 1. i 3. bataljon 
vodili su teške borbe s njemačkim jedinicama koje su, pod zaštitom njemačkih 
aviona i artiljerije, uporno nadirale radi pružanja pomoći okruženoj posadi u 
Orljavcu. O žestini tih borbi govori podatak da je neprijatelj u borbi na 
prilazima Orljavcu imao oko 80 poginulih i veći broj ranjenih vojnika. Slobodno 
se može tvrditi da su likvidaciji neprijateljeve posade u Orljavcu doprinijeli 
i bataljoni koji su se nalazili na osiguranju. I po grupisanju snaga Brigade, može 
se zaključiti da je prednost </span><span style="font-size:12.0pt;
mso-ansi-language:EN-US" class="Bodytext4">data</span><span style="font-size:12.0pt" class="Bodytext4"> 
</span><span lang="HR" style="font-size:12.0pt;mso-fareast-language:HR" class="Bodytext4">osiguranju 
napada. U napadu na Orljavac učestvovala je jedna trećina, a na obezbjeđenju 
napada dvije trećine snaga 12. slavonske brigade. To je u Slavoniji bio specifičan 
i najčešći slučaj grupisanja partizanskih snaga u napadu u toku čitavog 
rata i smatralo se to kao pravilo u borbi. Osnovni cilj bio je da se 
neprijateljeve rezerve izvuku iz susjednih uporišta, i da se uništavaju na 
otvorenom prostoru. Na osnovu stečenih borbenih iskustava, borbena osiguranja 
12. slavonske brigade, po pravilu, imala su karakter aktivne odbrane s prelaskom 
u protivnapad. Takvu karakterističnu odbranu s obostranim uzastopnim 
protivnapadima 26. decembra 1942. vodila je 1. četa 3. bataljona punih osam 
sati sa dijelovima njemačkog puka na položaju iznad sela Pasikovci.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Prvi 
bataljon posjeo je položaj za odbranu istočno od komunikacije 
Orljavac-Slavonska Požega. Položaj se protezao od mlina na rijeci Orljavi, 
preko sela Sloboštine i, dalje, cestom u pravcu Milivojevaca. Osnovni zadatak 
tog bataljona bio je da blokira selo Milivojevce i spriječi izlazak posade u 
pravcu Orljavca. Drugi bataljon, ojačan sa dva teška mitraljeza, dobio je 
zadatak da blokira neprijateljevo uporište u Kamenskoj. Osnovni položaj 
protezao se linijom iznad sela Mijači, i dalje, grebenom, prema selu Saržije. 
Jedna četa 2. bataljona porušila je most na rijeci Orljavi i, istovremeno, 
zatvorila pravac Kamensko - Orljavac. Logičnim povezivanjem događaja koji su 
se odigrali na terenu za vrijeme napada na Orljavac i borbi koje su vođene na 
osiguranju, te izjavama preživjelih boraca, može se zaključiti da je učinjen 
propust što se 2. bataljon ograničio na blokadu, umjesto da napadne Kamensku i 
zauzme je na juriš. Taj propust iskoristio je neprijatelj noću 27/28. decembra 
1942. neopaženo se izvukao iz Kamenske, uz pomoć vodiča iz sela Mijači.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:
footnote">[1]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Treći 
bataljon, ojačan jednim teškim mitraljezom, zaposjeo je položaj za odbranu 3 
km južno od Orljavca na liniji: Grujin Brezik (k. 321) s. Pasikovci (k. 315). 
Glavni teret u osmosatnoj žestokoj borbi iznijeli su na svojim leđima borci 1. 
čete 3. bataljona. Četa se nalazila na težištu odbrane odakle se zemljište 
blago spušta na cestu Orljavac - Slavonska Požega i dalje prema rijeci 
Orljavi. Položaj je bio povoljan za organizovanje odbrane, a isto tako i 
vatrenog sistema, jer je dominirao u odnosu na komunikaciju i čitav prostor 
između ceste Orljavac - Slavonska</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Požega 
i rijeke Orljave. Glavna linija četnog položaja protezala se na lijevom krilu, 
spuštajući se na cestu Orljavac — Slavonska Požega. Četom je komandovao 
hrabri borac i iskusni komandir Borislav Mioljević Šubara, iz Bobote. Po 
mjestu gdje se nalazila, po komandiru i po naoružanju, četa je očigledno 
imala glavni zadatak u odbrani pravca koji direktno vodi u Orljavac. Na samoj 
cesti, u izgorjeloj i porušenoj kući, nalazila se desetina Pante Miloševića, 
kao istureno odjeljenje sa zadatkom da spriječi neprijatelja da se dokopa te kuće 
i da, osloncem na ovu isturenu tačku, tuče neprijatelja frontalnom i kosom 
vatrom.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Noću 
25/26. decembra, prije posjedanja položaja, borci su se snabdjeli pionirskim 
alatom u selima kroz koja su prolazili. Dolaskom na položaj pokušali su da 
iskopaju zaklone i izgrade grudobrane, ali im to nije polazilo za rukom, jer je 
zemlja bila tvrda i smrznuta. Bila je vedra noć, pun mjesec i mnoštvo 
zvijezda, a hladnoća se uvlačila u kosti. Borci su cupkanjem u mjestu, i 
duvanjem u šake dočekali svanuće i izlazak sunca. Još se nije dobro ni 
razdanilo, a u selo Deževce je već stiglo nekoliko kamiona s njemačkim 
vojnicima. Bio je to odred Vermahta iz Okučana koji su pripadali njemačkom 
741. puku i 8. satnija legionara Begićeve bojne iz Slavonske Požege.<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:footnote">[2]</span></sup></a> 
Oko 8 sati Nijemci su uputili izviđačku grupu da izvrši nasilno izviđanje k. 
281, gdje se nalazio položaj 1. čete. Desetina Pante Miloševića, u kojoj su 
se isticali hrabrošću Milutin Vujnić<a style="mso-footnote-id:ftn3" href="#_ftn3" name="_ftnref3" title><sup><span style="mso-special-character:footnote">[3]</span></sup></a> 
i Nikola Lasić,<sup>210</sup> pustili su tu izviđačku grupu na blisko 
odstojanje, otvorili vatru, a zatim izvršili juriš. Tom prilikom Milutin Vujnić 
sa svojim mitraljezom pokosio je 11 Nijemaca. Uspjeh bi bio još i veći da se 
Nikoli Lasiću nije zaglavio metak u cijevi puškomitraljeza. Zarobljeno je 8 
legionara i zaplijenjeno 3 hiljade metaka. Municija je odmah podijeljena 
borcima, jer je četa u njoj oskudjevala. Pošto su otkrili položaj čete, 
Nijemci su, uz podršku artiljerije, minobacača i aviona krenuli u napad. Od s. 
Deževci nastupale su dvije njemačke kolone.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Skoro 
pola sata ranije, vjerovatno zbog toga što je neprijateljeva grupa imala kraći 
put, najprije je izvršila napad desna kolona koja je nastupala između rijeke 
Orljave i ceste Slavonska Požega - Orljavac. U trenutku kada su Nijemci izbili 
na položaj na jurišno odstojanje u široko razvijenom streljačkom stroju, 
borci 1. čete su se pritajili, jer niko nije smio otvarati vatru dok komandir 
ne naredi. Na njemačkim crnim uniformama borci su već jasno raspoznavali 
oznake pripadnika specijalnih jedinica SS koje su bile pokrenute radi spašavanja 
njemačke posade u Orljavcu. Dok su Nijemci jurišali, artiljerija, koja je 
dotle tukla ispred i pozadi četnog položaja, prenijela je vatru u dubinu. Na 
centralnom položaju gdje se nalazila i komanda čete, vrilo je kao u kotlu, čemu 
je doprinio i napad neprijateljevih aviona koji su, u brišućem letu, 
bombardovali i mitraljirali položaje čete. Prva žrtva njemačkog napada bio 
je politički delegat 1. voda Radomir Babić iz sela Bobote kod Vukovara. Metak 
ga je pogodio u lijevu stranu grudnog koša. Pod kišom metaka njegovo mrtvo 
tijelo iznio je'hrabri borac Dragan Gaćeša iz sela Dereze i sahranio. Komandir 
čete je još uvijek izdavao naređenje da se neprijatelj pusti na blisko 
odstojanje, a potom da se otvori plotunska vatra. U tom trenutku 1. vod, pod 
komandom Dušana Dražića, vodio je žestoku borbu u spriječavanju njemačkih 
vojnika da ga izbace sa položaja koji se nalazio na lijevom krilu čete. Borci 
su otvarali vatru veoma pribrano, a puškomitraljesci su zakovali za zemlju 
njemačke vojnike, nanoseći im osjetne gubitke. Njemački laki mitraljez koji 
je dejstvovao sa ceste iza jednog propusta, bio je ućutkan vatrom našeg teškog 
mitraljeza. Oko 10 sati njemački napad prividno je bio zaustavljen, zahvaljujući 
organizaciji vatrenog sistema, kombinaciji frontalne i bočne vatre koja je 
njemačke vojnike uspješno prikovala za zemlju i nanijela im gubitke.</span><span lang="HR" style="font-size:
12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Do 
12 sati Nijemci su izvršili još jedan napad na položaj čete. Ovog puta 
pribjegli su lukavstvu. Iskoristili su korito rijeke Orljave i iznenadno izbili 
pred sam položaj, a da prethodno nisu bili primjećeni. Međutim, borci se nisu 
zbunili, već su mitraljeskom i puščanom vatrom po drugi put zaustavili napad 
neprijatelja, a potom su svi energično prešli u protivnapad. Njemački 
isprekidani borbeni stroj bježao je prema selu Pavlovcima. Komandir čete nije 
želio da rizikuje i da goni neprijatelja zbog dejstva neprijateljeve 
artiljerije, a isto tako i zbog napada iz vazduha. Prekinuo je gonjenje i četa 
je ponovo zaposjela položaje za odbranu. U opštem metežu zbunjivala je 
pasivnost ostalih dijelova 3. bataljona koji su se nalazili na udaljenosti od 
nekoliko stotina metara. U osmočasovnoj žilavoj borbi, u kojoj je 1. četa 
izdržala tri žestoka juriša, štab bataljona ostao je pasivan. Treći i 
posljednji napad njemačke pješadije odvijao se na identičan način kao i dva 
prethodna.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Oko 
14 sati neprijateljeva pješadija, pod zaštitom aviona, izvršila je podilaženje 
odbrambenom položaju na jurišno odstojanje, a potom je uslijedio juriš. U tim 
trenucima četa se nalazila na velikom iskušenju. Iznad glava boraca fijukali 
su geleri rasprsnutih granata i mina koje su padale po zemlji kao grad, a plitke 
rovove boraca zasipala je mitraljeska i puščana vatra. Odbrana je bila ograničena 
na proređene puške i ručne bombe, jer je više boraca izbačeno iz stroja. 
Proređeni stroj 1. voda počeo je da se povlači, ali su 2. i 3. vod i dalje grčevito 
i uporno branili svoje položaje. Naročito agresivni su bili borci 2. i 3. voda 
sa komandirima Dušanom Dražićem i Vlajkom Gavrilovićem. Oni su se pomiješali 
s Nijemcima i vodili borbu prsa u prsa. Borci su imali male šanse da ih, pod 
naletom neprijateljeve avijacije, artiljerijskih i minobacačkih granata, i u 
borbi prsa u prsa ne pogodi metak. Očito, treći napad Nijemaca bio je znatno 
žešći, jer je neprijatelj uveo u borbu nove i svježe snage. Vjerovatno su to 
bile rezerve, kojima je bio cilj da po svaku cijenu prodru u Orljavac. Nade su 
za njih bile male, jer je njemačka posada u Orljavcu bila već oko 10 sati uništena, 
</span><span lang="HR" style="font-size:12.0pt;mso-fareast-language:HR" class="BodytextSpacing4pt">aul1</span><span lang="HR" style="font-size:12.0pt;mso-fareast-language:
HR" class="Bodytext4"> sati Orljavac je bio potpuno oslobođen. Iako od boraca 
toga dana niko nije pokretao pitanje hoće li se moći izdržati, koliko će 
boraca preživjeti, cijela četa je isto osjećala. Bez obzira što je 
neprijatelju pošlo za rukom da se privremeno uklini u prednji kraj odbrane i da 
djelimično potisne borce 1. voda koji su se povlačili preko brisanog prostora, 
nije im pošlo za rukom da se probiju prema Orljavcu. Komandir čete Šubara 
zaustavio je povlačenje 1. voda i poveo ga u protivnapad. Uklinjeni neprijatelj 
je izbačen, a borci su ponovo zaposjeli prvobitne položaje. U borbi su 
neprijatelju naneseni teški gubici od oko 60 mrtvih i ranjenih, a 1. četa je 
imala 2 poginula i 8 ranjenih boraca. Relativno mali gubici čete su, prije 
svega, posljedica vještog rukovođenja od komandira čete u izboru povoljnog 
položaja za odbranu, grupisanju i rasporedu boraca i organizaciji vatrenog 
sistema. Ovo junaštvo i upornost boraca 1. čete kao i njihovog komandira </span><span lang="DE" style="font-size:12.0pt;mso-ansi-language:DE;mso-fareast-language:DE" class="Bodytext4">Borislava</span><span lang="DE" style="font-size:12.0pt;mso-fareast-language:
DE" class="Bodytext4"> </span><span lang="HR" style="font-size:12.0pt;
mso-fareast-language:HR" class="Bodytext4">Mioljevića Šubare, pohvalio je štab 
Brigade i lično zamjenik komandanta III operativne zone Petar Drapšin. A još 
u novembru 1942. štab 12. slavonske brigade ocijenio je 1. četu 3. bataljona 
među najboljim u Brigadi, i list »Slavonski partizan« u rubrici »Da li 
znate?« objavio je daje 1. četa 3. bataljona najbolja u Slavoniji.<sup>210 </sup>Od 
formiranja Brigade do kraja 1942. odnosno za dva i po mjeseca, četa je izvršila 
preko deset samostalnih borbenih akcija sa potpunim uspjehom. Zaplijenila je 12 
mitraljeza, 1 teški i 2 laka minobacača, preko sto pušaka i nekoliko hiljada 
metaka. Zapaženi su njeni napadi na željezničku stanicu Ratkovica kod 
Pleternice, na neprijateljevo uporište u Velikoj, na Ćeralije, na oklopni voz 
kod s. Smuđa i s. Macuta, borbe s Nijemcima kod s. Bogdašića i u Orahovici. U 
svim tim borbama, četa je zarobila 120, a uništila preko 100 neprijateljevih 
vojnika, podoficira i oficira. U četi je bilo dvije trećine Srba i jedna trećina 
Hrvata, više seljaka, a manje radnika. Politički sastav bio je vrlo dobar. Od 
60 boraca bilo je 36 skojevaca, 8 članova Partije i 6 kandidata. Samo 10 boraca 
bili su članovi omladinske organizacije USAOH-a.<a style="mso-footnote-id:ftn4" href="#_ftn4" name="_ftnref4" title><sup><span style="mso-special-character:
footnote">[4]</span></sup></a> To, praktički, znači da nijedan borac u četi 
nije bio izvan političke organizacije. Jezgro čete sačinjavali su prekaljeni 
borci koji su se još od marta 1942. borili pod komandom Josipa Antolovića 
Hrvata i Ivana Senjuka Ujaka u istočnoj Slavoniji, na planinama Krndiji i 
Dilju. Četa je imala i klasni karakter, čemu su mnogo doprinijeli metalski 
radnici-skojevci iz Slavonskog Broda.<a style="mso-footnote-id:ftn5" href="#_ftn5" name="_ftnref5" title><sup><span style="mso-special-character:footnote">[5]</span></sup></a>^</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Sutradan, 
27. decembra, oko 400 njemačkih vojnika pokušalo je da pruži pomoć 
blokiranoj njemačkoj posadi u Kamenskoj. Oko 10.30 sati Nijemci su napali na 
osiguranje 1. bataljona koje se nalazilo na cesti ispod s. Šeovci i kod mosta 
na rijeci Orljavi. Napad Nijemaca odbijen je uz gubitke od 12 poginulih. Među 
poginulima bio je i jedan njemački poručnik, a zarobljen je njemački bolničar. 
Zaplijenjeno je 12 pušaka i 1 laki mitraljez. Na sektoru Orljavac - Vranić - 
Kamenska, čitavog dana vođena je borba, ali Nijemci nisu uspjeli da se probiju 
u Kamensku, koja se nalazila pod opsadom 2. bataljona.<a style="mso-footnote-id:ftn6" href="#_ftn6" name="_ftnref6" title><sup><span style="mso-special-character:footnote">[6]</span></sup></a> 
Noću između 27/28. decembra neprijateljeva posada u Kamenskoj odlučila je da 
se probije i, zahvaljujući nebudnosti 2. bataljona, to joj je i uspjelo. 
Nijemci su se izvukli neopaženo i, preko vrha Javorovica na Psunju, povukli se 
u Slavonsku Požegu. Pošto su se Nijemci povukli, 2. bataljon je ušao u 
Kamensku gdje mu je palo u ruke 15 i po hiljada metaka i 120 mina za minobacače, 
koje u žurbi Nijemci nisu uspjeli da ponesu.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
Slavonskoj Požegi je 28. decembra 1942. uz vojne počasti sahranjeno 29 njemačkih 
vojnika, a ostali koji su poginuli u Orljavcu i u borbama oko njega, sahranjeni 
su u Slavonskom Brodu, Osijeku, Đakovu, Vukovaru i Šidu. Na sahrani u 
Slavonskoj Požegi govorio je komandant njemačkog bataljona, major Kruže i vođa 
Folksdojčera, a ispred Begićeve bojne govorio je komandant garnizona major Hadžić. 
Pogibija oko 150 njemačkih vojnika, 4 oficira i komandanta bataljona u 
Orljavcu, najveći je njemački gubitak do tada u Slavoniji. Poraz Nijemaca 
doveo je do masovne demoralizacije dijela stanovništva Slavonske Požege i 
okolnih sela koji su još bili lojalni okupatoru i ustaškoj vlasti. Stanovništvo 
je prvi put vidjelo da je partizanski pokret u Slavoniji veoma snažan, i da se 
toj snazi ne mogu oduprijeti čak ni dijelovi njemačke oružane sile. Pod 
psihološkim utiskom poraza njemačkih vojnika, doseljenici iz Hercegovine, zbog 
straha, počeli su masovno da napuštaju sela i imovinu koju su prigrabili od 
stanovništva srpske nacionalnosti. Tih dana potpuno su napuštena sela: Deževci, 
Pavlovci, Bolomače, Ivandol, Žigorovci i druga. Šef policije u Slavonskoj Požegi, 
Artur Gelbauer, izvjestio je ministra unutrašnjih djela Artukovića i Župsku 
redarstvenu oblast u Novoj Gradiški, da su sela u pravcu Šušnjara u bivšem 
kotaru Pakrac: Klisa, Ozdakovci, Smoljanovci, Mrtovlasi, Crljenci, Sloboština, 
Podsreće, Koprivna, Čečavac i Šnjegavić u kotaru Slavonska Požega na 
strani partizana. U istom izvještaju se kaže: »Partizani koncentrišu oko 10 
hiljada ljudi, tj. cijelu diviziju i namjeravaju zauzeti Slavonsku Požegu i, 
eventualno, Novu Gradišku. Oni raspolažu s velikim snagama, većim nego što 
se uopšte može zamisliti. Zbog toga su Slavonska Požega i Nova Gradiška 
ozbiljno ugrožene i tražimo hitno pojačanje«.<a style="mso-footnote-id:ftn7" href="#_ftn7" name="_ftnref7" title><sup><span style="mso-special-character:footnote">[7]</span></sup></a></span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><span class="Footnote6pt23"><i><span style="mso-special-character: footnote; font-size: 6.0pt; mso-bidi-font-size: 12.0pt; mso-fareast-language: HR" lang="HR">[1]</span></i></span></a><span class="Footnote0"><i><span lang="HR" style="mso-fareast-language:HR"> 
    Prema kazivanju Josipa Prijića iz sela Mijača, neprijatelj je angažovao 
    osamnaest mještana kao nosioce municije i oružja, a istovremeno i vodiče 
    preko Psunja i vrha Javorovice, odakle su se povukli u Slavonsku Požegu.</span></i></span><i><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><span lang="HR" style="mso-fareast-language:
HR;mso-bidi-font-style:italic">on</span><span lang="HR" style="mso-bidi-font-style:
italic"><o:p>
    </o:p>
    </span></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title></a><span class="Footnote0"><i><span lang="HR" style="mso-fareast-language:HR">Arhiv 
    VII, </span><span style="mso-ansi-language:EN-US;mso-fareast-language:
DE">f. </span><span lang="HR" style="mso-fareast-language:HR">NOP-a, k-171, </span><span style="mso-ansi-language:EN-US;mso-fareast-language:
DE">reg. </span><span lang="HR" style="mso-fareast-language:HR">br. 2/6.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn3">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn3" href="#_ftnref3" name="_ftn3" title><span class="Footnote6pt23"><i><span style="mso-special-character: footnote; font-size: 6.0pt; mso-bidi-font-size: 12.0pt; mso-fareast-language: HR" lang="HR">[3]</span></i></span></a><span class="Footnote0"><i><span lang="HR" style="mso-fareast-language:HR"> 
    u NOVJ od 1942. Bio je borac, hrabar puškomitraljezac, politički delegat, 
    komandir čete, obavještajni i operativni oficir u štabu brigade.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn4">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn4" href="#_ftnref4" name="_ftn4" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[4]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Ujedinjeni Savez antifašističke omladine Hrvatske.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn5">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn5" href="#_ftnref5" name="_ftn5" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[5]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Podatak iz ratne bilježnice autora</span></i></span><span lang="HR" style="mso-fareast-language:HR;mso-bidi-font-style:italic" class="FootnoteItalic2"> 
    Monografije.</span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn6">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn6" href="#_ftnref6" name="_ftn6" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[6]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Arhiv VII, f. NDH, k. 171, </span><span lang="DE" style="mso-ansi-language:DE;mso-fareast-language:DE">reg. 
    </span><span lang="HR" style="mso-fareast-language:HR">br. 2/6.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn7">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn7" href="#_ftnref7" name="_ftn7" title></a><span class="Footnote0"><i><span lang="HR" style="mso-fareast-language:HR">Arhiv 
    VII, f. NDH, k. 171, </span><span lang="DE" style="mso-ansi-language:DE;mso-fareast-language:
DE">reg. </span><span lang="HR" style="mso-fareast-language:HR">br. 2/6.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_30.htm"><b>Prethodni dokument</b></a></TD>
<TD><a href="46_32.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

