<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_5.htm"><b>Prethodni dokument</b></a></TD>
<TD><a href="49_7.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b>Napad na Livek<o:p>
</o:p>
</b></p>
<p class="MsoNormal" align="center" style="text-align:center"><b>&nbsp;<o:p>
</o:p>
</b></p>
<p class="MsoNormal">Štab Gradnikove brigade morao je posle borbe na Golobaru 
ponovo okupljati svoje jedinice. Delovi 2. bataljona koji su se sa Golobara 
povukli u istočnom pravcu, prema dolini potoka Lepeni, krenuli su pod 
rukovodstvom komiandanta Primorske operativne zone. On se našao kod bataljona 
severno od Boveca u pravcu planine Mija (trig. <span lang="DE" style="mso-ansi-language:
DE">1189) koja je bila određena za novo zborno mesto brigade. Bilo je predviđeno 
da se tu i na susednoj planini Matajuru (trig. 1643) sastanu obe brigade, da bi 
zatim zajedno krenule prema zapadu, u Benešku Sloveniju.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Posle borbe na 
Golobaru, glavnina 1. bataljona, zadržavala se dan ili dva u rejonu Krna (trig. 
2245), a zatim se prebacila nešto južnije, u rejon Mrzlog vrha (trig. 1360), 
dok se 3. bataljon zadržavao na suprotnoj strani Soče, na Kolovratu<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a>. 
Čim je uspostavljena veza sa Gregorčičevom brigadom koja se, posle 
formiranja, spustila u dolinu Soče da izbije na Kolovrat, komandant Gradnikove 
brigade je sa svim preostalim delovima prešao kod sela Kamjno most na Soči i 
sa 1. i 3. bataljonom produžio na Matajur. Gregorčiičeva brigada, sa kojom su 
se nalazili zamenik komandanta Glavnog štaba NOV i POS Jaka Avšič i politički 
komesar Primorske operativne zone Dušan Pirjavec Ahac, prešla je noću 9. maja 
kod sela Kamno Soču i preko sela Foni izbila na Kovačičevu planinu i Hlevnik 
(k. 876), zapadno od Tolmina. Tu je posela rovove iz vremena prvog svetskog rata 
i organizovala kružnu odbranu.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Međutim, 
brigada je sasvim slučajno upala u zonu koju je neprijatelj iz Tolmina planirao 
da tog dana &quot;očisti&quot;</span><a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a><span lang="DE" style="mso-ansi-language:DE">. 
</span>Do prvih borbi došlo je u toku prepodneva. Gradnikova brigada koja se sa 
glavninom nalazila u rejonu Matajura, ranije je imala zadatak da napadne 
neprijateljsko uporište u selu Liveku. Tu je bila stacionirana 648. četa koja 
se u to vreme nalazila na terenu, dok je u samom uporištu ostao jedan njen vod<a style="mso-footnote-id:ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a>.</p>
<p class="MsoNormal">Čim je u rejonu Hlevnika došlo do borbe između jedinica 
Gregorčičeve brigade i italijanskih snaga, štab Gradnikove brigade odmah je 
uputio sa Matajura 1. četu 3. bataljona u Livek da napadne i uništi uporište, 
a ostale snage bataljona postavljene su u zasedu na putu Livek — Kobaridt, na 
okukama koje se nalaze oko dva kilometra severno od Liveka, da eventualno 
neprijatelju iz Kobariđa spreče in-tervenisanje u pravcu uporišta Livek.</p>
<p class="MsoNormal">Naše jedinice koje su napale italijanske kasarne u Liveku 
već su prvim rafalima pobile nekoliko mazgi u dvorištu i ranile italijanskog 
stražara, ali se kasarnama, zbog brisanog prostora, nisu mogle približiti. 
Zaseda koja je bila postavljena u pravcu Kobariđa nije izvršila zadatak. Bilo 
je dogovoreno da će komandant bataljona prilikom nailaska neprijatelja dati 
znak za početak napada. Međutim, kad je naišao kamion pun neprijateljskih 
vojnika, znaka nije bilo, i kamion je bez smetnji produžio pored zasede prema 
Liveku. Zaustavio se tek ispred samog sela odakle su vojnici u streljačkom 
stroju krenuli u Livek. Odmah zatim povukle su se i ostale jedinice 3. bataljona 
koje su dotle napadale to neprijateljsko uporište<a style="mso-footnote-id:
ftn4" href="#_ftn4" name="_ftnref4" title><span style="mso-special-character: footnote; mso-ansi-language: DE" lang="DE" class="MsoFootnoteReference">[4]</span></a>.</p>
<p class="MsoNormal">Iako uporište u Liveku nije likvidirano<a style="mso-footnote-id:
ftn5" href="#_ftn5" name="_ftnref5" title><span style="mso-special-character:footnote" class="MsoFootnoteReference">[5]</span></a>, 
ipak je i to bila značajna pomoć Gregorčičevoj brigadi koja je vodila uporne 
odbrambene borbe na Hlevniku, jer se 648. četa, čim je obaveštena da se oko 
njenog uporišta vodi borba, odmah vratila u pomoć onim snagama koji su branile 
uporište u Liveku. Ona je ponovo krenula ka Hlevniku kad je situacija u Liveku 
bila ponovo čista.</p>
<p class="MsoNormal">Gradnikova brigada je u napadu na Livek imala jednog mrtvog 
i četvoricu ranjenih boraca<a style="mso-footnote-id:ftn6" href="#_ftn6" name="_ftnref6" title><span style="mso-special-character: footnote; mso-ansi-language: DE" lang="DE" class="MsoFootnoteReference">[6]</span></a>.<o:p>
</o:p>
</p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Zapisnik sa sastanka 
    boraca i rukovodilaca Gradnikove brigade.</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> Zbornik, tom VI, knjiga 6, 
    dok. br. 91 (Izveštaj komande pogranične straže 11. armijskog korpusa od 
    15. maja gocriškoj prefekturi).</p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Zbornik, tom VI, knjiga 6, 
    dok. br. 88 (Izveštaj pogranične bezbednostne službe u Podbrdu od 12. 
    maja 1943. goriškoj kvesturi).</p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a> Prema sećanju Slavka 
    Fratnika, tadašnjeg komandira 1. čete 1. bataljona.</p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a> Zbornik, tom VI, knjiga 6, 
    dok. br. 88.</p>
  </div>
  <div style="mso-element:footnote" id="ftn6">
    <p class="MsoFootnoteText"><a style="mso-footnote-id:ftn6" href="#_ftnref6" name="_ftn6" title><span style="mso-special-character:
footnote" class="MsoFootnoteReference">[6]</span></a> Prema sećanju Toneta 
    Baveca, tadašnjeg političkog komesara brigade.</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_5.htm"><b>Prethodni dokument</b></a></TD>
<TD><a href="49_7.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

