<html>
<head>
<meta http-equiv="Content-Type" content="text/html; charset=utf-8">

<title>Jovan Stamatovic: POZEGA U 1941.</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Stamatovic: POZEGA U 1941.</b><br>


<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_176_1.htm"><b>Prethodni dokument</b></a></TD>
<TD><a href="37_176_3.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Bodytext90" style="margin-top:0mm;margin-right:0mm;margin-bottom:0mm;
margin-left:95.0pt;margin-bottom:.0001pt;line-height:normal;background:transparent"><span lang="HR" style="font-size:14.0pt;mso-bidi-font-size:12.0pt;mso-fareast-language:
HR">PRIPREME ZA USTANAK</span><span lang="HR" style="font-size:14.0pt;mso-bidi-font-size:
12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:0mm;margin-bottom:0mm;
margin-left:2.0pt;margin-bottom:.0001pt;line-height:normal;background:transparent"><span lang="HR" style="font-size:12.0pt;mso-fareast-language:
HR" class="Bodytext10pt">Iz direktive CK KPJ komunisti sreza požeškog su 
izvukli pravilan zaključak da prilikom kapitulacije bivše jugoslovenske vojske 
treba sakrivati što više oružja koje je kasnije Sreski komitet evidentirao. 
Nije bilo ni jednog komuniste, skojevca ni simpatizera koji nešto u tom pogledu 
nije uradio. Samo u Gorobilju su drugovi sakrili veliku količinu avionskih 
bombi od 12 do 100 kg, agregat za proizvodnju struje, radio-aparat, veći broj 
pušaka, jedan puškomitraljez, veću količinu municije i ručnih bombi. U tome 
se naročito isticao Ratomir Stanić. Sela Godovik. Bakionica, Prijanovići, 
Gugalj, Visibaba, Zdravčići, kao i Požega, sklonila su posle kapitulacije 
najmanje po 20 pušaka, 2-3 sanduka bombi i municije, a sela Visibaba i Zdravčići 
su imala i puškomitraljeze. Pored onog koje su sakupili komunisti i skojevci, 
bilo je i oružja koje su ljudi sakrivali iz patriotskih pobuda. Pojedini 
rezervni oficiri su se obraćali komunistima u Godoviku i Požegi za savet kome 
da predaju oružje i ratnu opremu.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:0mm;margin-bottom:0mm;
margin-left:2.0pt;margin-bottom:.0001pt;text-indent:23.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Dva 
dana posle napada hitlerovske Nemačke na Sovjetski Savez policija u službi 
Nemaca počela je hapsiti istaknutije komuniste. (Mi smo shvatili još 22. juna 
da te večeri, kao i ubuduće, ne treba spavati kod svojih kuća, o čemu je 
stigla i direktiva OK Partije). U zoru oko 3.30 časova uhapšen je Dragoljub Đorđević, 
sekretar Sreskog komiteta. Đorđević je bio defektan u desnu nogu i teško se 
kretao. Uhvatili su ga na spavanju i posle nekoliko dana sproveli u Beograd u 
specijalnu policiju, a kasnije je streljan. To je bio veliki gubitak za našu 
partijsku organizaciju. Ostale nisu našli kod'kuće pa su za nama trojicom: Lj. 
Mićićem, M. Cicvarićem i J. Stamatovićem raspisali poternice preko 
Policijskog glasnika. Kasnije su počeli hapsiti taoce pa su zbog Ljube Mićića 
i njegovog sina Borivoja uhapsili najmlađeg sina Živka, a zbog mene moja dva 
brata Miloj ka i Dragoslava, a kasnije i oca Dobrivoja. Svi su oni, uz pomoć 
spolja, razvalili 22. jula zatvor i pobegli, te ih je tako mimoišlo streljanje.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:0mm;margin-bottom:0mm;
margin-left:2.0pt;margin-bottom:.0001pt;text-indent:23.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Sprovodeći 
odluku CK KPJ o oružanom ustanku, partijska organizacija u Požegi i okolini 
razvila je živu delatnost, objašnjavajući novonastale događaje, perspektivu 
i ciljeve borbe protiv fašizma. Usled kapitulantskog držanja bivših političkih 
stranaka tada se nije čuo glas ni jedne od njih. Raniji stav KPJ za borbu 
protiv fašizma i okolnosti u kojima se našao naš narod doprineli su da 
Partija postane odlučujući faktor u narodu. Veliki broj političkih 
konferencija, održavanih noću ili danju, koje su bile posećene (50-100 
odraslih i omladine) govori o velikom poverenju koje je narod stekao u našu 
Partiju.</span><span lang="HR" style="font-size:12.0pt"><o:p>
</o:p>
</span></p>
<span lang="HR" style="font-size:12.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;color:black;
mso-ansi-language:HR;mso-fareast-language:HR;mso-bidi-language:AR-SA" class="Bodytext10pt">Krajem 
juna i tokom jula u svim selima oko Požege i u južnom delu sreza požeškog 
održana je po jedna ili dve konferencije. 30. juna održana je konferencija u 
Prijanovićima u dvorištu M. Stanojevića (u neposrednoj blizini nemačkih 
garnizona koji su se nalazili u Požegi i Jeminskoj Steni). Ovakvih konferencija 
je bilo u Guglju, Tabanovićima, Visibabi, Gorobilju, Ru- peljevu, Zdravčićima, 
Rogama, Tometinom Polju, Glumaču, Godoviku i Milićevom Selu. U Godoviku je 
konferencija održana oko podne u voćnjaku Bože Mićića usred sela. Na ovim 
konferencijama govorili su: Milan Mijalković Čiča, Stojiljko instruktor PK, 
Ljubo Mićić bivši komunistički poslanik, Ješa Popović član OK KPJ, Lazo 
Obrenović, Milivoje Radovanović Farbin, Aćim Ivanković, ja i drugi. Tumačili 
smo proglas CK KPJ, govorili o nastaloj situaciji posle okupacije Jugoslavije i 
na istočnom frontu. Ovo poslednje pitanje je izazivalo posebno interesovanje 
ljudi jer su verovali u snagu SSSR. Bili su zapanjeni brzim prodorom Nemaca u 
dubinu Sovjetskog Saveza. Mi smo ovo pitanje objašnjavali delimično iznenadnim 
napadom Nemaca, a više taktikom Crvene armije. Dalje smo govorili o potrebi 
dizanja ustanka, nastojeći da se angažuje što širi krug ljudi na 
prikupljanju hrane, odeće, novca i drugog materijala za borce. Partijska 
organizacija je angažovala veliki broj ljudi na pomaganju naše borbe. Bilo je 
ljudi u Požegi i okolini koji su u Narodnooslobodilački fond davali velike 
sume novca, veša, vune. obuće, odeće, hrane i drugog materijala za 
partizanske čete koje je trebalo formirati. Tako je čitav mesec jul protekao u 
pripremama ustanka. Ugovoren je i sastanak prvih boraca.</span>
<p>
<br>
<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_176_1.htm"><b>Prethodni dokument</b></a></TD>
<TD><a href="37_176_3.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

