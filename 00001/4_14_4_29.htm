<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_28.htm"><b>Prethodni dokument</b></a></TD>
<TD><a href="4_14_4_30.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ŠTABA 2. JURIŠNOG KORPUSA OD 14. AVGUSTA 
1944. KOMANDANTU 4. GRUPE JURIŠNIH KORPUSA O BORBAMA PROTIV JEDINICA NOVJ NA 
KOPAONIKU OD 6. DO 9. AVGUSTA1</strong></p>
<p align="center">Stab 2. jurišnog korpusa</p>
<p align="center">o. br. službeno 14. avgusta. 1944 god.</p>
<p align="center">POLOŽAJ</p>
<p align="center">Izveštaj o radu 2. Jurišnog Korpusa.</p>
<p align="center">KOMANDANTU IV GRUPE JURIŠNIH KORPUSA</p>
<p align="center">POLOŽA J.</p>
<p>Na osnovu vašeg naređenja O. Br. službeno od 11 avgusta 1944 god. 
dostavlja se sledeći izveštaj:</p>
<p>Na dan 6 avgusta Korpus je osvanuo u selu Zarevu odakle je produžio na 
Ogledno,2 gde je ostavljena 3. brigada sa kapetanom g. Popovićem,3 koji je 
dobio zadatak da sa 1. bata-ljonom posedne Ogledno a sa ostalim bataljonima 
obrazuje re-leje na odstojanju od 20 metara i održava vezu sa Štabom ovog 
Korpusa i Štabom IV Grupe Jurišnih Korpusa. 1, 2 i 4. brigada krenuli su u 
pravcu Brložnika. U blizini Brložnika došla je 1. brigada u dodir sa 
neprijateljem i odmah stupila u borbu — napala neprijatelja.4 Odmah se razvija 
i 2 i 4 brigada za borbu i napadaju neprijatelja i to: 1. brigada u pravcu visa 
Briševac, 4. brigada u pravcu Jastrepca a 2. brigada u pravcu visa Oglavlje i 
Gradac. Brigade uspevaju da zauzmu napadnute položaje i izbijaju na Marinu čuku 
potiskujući neprijatelja, koji je pokušao obuhvatom i protivnapadima da 
povrati izgubljene položaje. Zbog nestatka municije i toga što je neprijatelj 
dobio pojačanje Korpus je se [u] 21 čas povukao na položaje Brložnik k. 1157 
— Jastrebac gde je i zanoćio.5 U toku noći do 24 časa vladalo je zatišje.</p>
<p>Na dan 7 avgusta 1944 god. u 02,30 časova neprijatelj je izvršio napad na 
naše položaje i posle dvočasovne borbe neprijatelj je odbijen sa gubicima.6 
Tom prilikom zaplenjen je jedan puškomitraljez. Odmah zatim neprijatelj je 
napao još jačim snagama i većom žestinom na celom frontu,7 ali su se naše 
snage čvrsto držale izuzev 3. brigade kod čijeg je ljudstva nastalo kolebanje 
zbog jake vatre iz neprijateljskih bacača, no ipak i ova brigada i dalje ostaje 
na položaju. U 8,45 časova ceo Korpus ostaje bez municije, a neprijatelj sa 
jakim snagama sve jače napada, te je Korpus bio prinuđen da odstupi putem Brus 
pa kosom na Obradovu čuku koji položaj poseda 1. i 4. brigada, a 2. brigada na 
Borje gde ostaje u zasedi. 3. brigada uputila je jednu četu u Brus da dovede 
komoru i ljudstvo koje je bilo u Brusu, a sa ostatkom je ostala u zasedi na 
Borju. Predveče Korpus je dobio zadatak da po cenu svih života mora uzeti čuku 
Palež — 1148. U 23 časa delovi 1 i 4. brigade napali su neprijatelja na položaju. 
Palež i posle kraće borbe isti zauzeli zaplenivši 2 puškomitraljeza, 2 
mitraljeza i 7 pušaka, ali pošto je našima nestalo municije, komandanti 
bataljona Tanasijević i Novaković ranjeni, a komunisti su sa jačim snagama 
napali sa svih strana na položaj Palež, to su se naše snage morale povući na 
polazni položaj hvatajući se za guše sa neprijateljem.8 Posle ovoga nastalo 
je zatišje na ćelom frontu — položaju.9</p>
<p>Na dan 8 avgusta 1944. god. bilo je zatišje sa malim čarkama, ali je primećeno 
da neprijatelj vrši obuhvat sa jakim snagama i na velikoj daljini. Kako je našim 
snagama potpuno nestalo municije, a neprijatelj počeo koncentrisati jake snage 
i vršiti obuhvat, što je lično posmatrao Načelnik štaba IV Grupe Jurišnih 
Korpusa, to je isti naredio povlačenje naših snaga s tim, da to povlačenje 
bude neprimetno. Odmah je upućena 2 i 3. brigada na vis Nerade da ga posedne sa 
zadatkom da prihvati 1. i 4. brigadu i štiti njeno povlačenje. Kad je izvršila 
po-sedanje 3. brigada 2. brigada je prebačena preko druma Joša-nička Banja 
— Aleksandrovac i posela položaj Orlovac takođe da štiti izvlačenje naših 
snaga. Ostale brigade u najvećem redu povukle su se preko Nerada, Vranštice, 
Makarenec u s. Ples gde je i zanoćio ceo Korpus obezbedivši se sa svih strana, 
a 4. brigada uputila je jedan bataljon na vis Jerinin Grad i okolinu kao pobočnicu 
i izvidnicu.</p>
<p>Na dan 9 avgusta 1944, god. u 04 časa ceo Korpus je kre-nuo preko Stanišinaca 
— Vrnjačke Banje i Trstenika u s. Med-veđu gde i zanoćio.</p>
<p>Prilikom povlačenja sa položaja Obradova čuka neprijatelj je pokušao kod 
Borja da preseče ostupnicu 1 i 4. brigadi, ali je jedan polubataljon 1. brigade 
pustio neprijatelj na 100 metara i otvorio jaku vatru i neprijatelja naterao u 
panično bekstvo. Posle povlačenja naših snaga sa Obradove čuke neprijatelj 
je puna 2 sata tukao iz bacača i teških mitraljeza položaj Obradova čuka 
verujući da se naše snage još tamo nalaze.</p>
<p>U toku 6, 7, 8 i 9 avgusta ovaj Korpus je imao 20 mrtvih, 69 ranjenih, 3 
kontuzovana, 3 nestala a iz 3. Sumadiske bri-gade na dan 7 avgusta 1944 godine 
pobeglo je 124 vojnika. Neprijatelj je imao 78 mrtvih, 3 zarobljenih i više 
ranjenih.10</p>
<p align="center">M.P.11</p>
<p align="center">ŠTAB</p>
<p align="center">Četvrte grupe jurišnih korpusa jugoslovenske vojske u otadžbini</p>
<p align="center">O. BR. Službeno</p>
<p align="center">15. avgusta 1944 godine u 18,45 čas13</p>
<p align="center">POLOŽAJ</p>
<p align="center">Zastupa komandanta kapetan II klase</p>
<p align="center"><strong>Mil</strong>12 <strong>P.Medić</strong></p>
<p>&nbsp;</p>
<p>KOMANDANTU DRUGOG JURIŠNOG KORPUSA. — Cilj je izveštaja bio da se sazna 
prava istina. Ma kakvi i ma čiji bili gubitci treba da se priznaju, kako bi štab 
mogao doneti potrebne zaključke. Zašto nisu navedeni begunci iz Kosmajske 
brigade i begunci iz Oplenačke brigade, kad se zna da je i u jednoj i drugoj 
brigadi bilo begunaca. Ovom izveštaju priključiti i originalan izveštaj 
Komandanta brigada,14 pa popunjen izveštaj vratiti štabu 16 avgusta do 12 časova. 
Komandant će biti lično odgovoran za netačnost podataka u izveštaju.</p>
<p align="center">Načelnik Štaba, kapetan</p>
<p align="center"><strong>Neš.</strong>15<strong> Nedić</strong></p>
<p align="center">Zastupa komandanta, major</p>
<p align="center"><strong>Duš.B M. Smiljanić</strong></p>
<p>&nbsp;</p>
<p align="center">ŠTAB</p>
<p align="center">2. JURIŠNOG KORPUSA</p>
<p align="center">O. Br. SLU2BENO 16. avgusta 1944 god.</p>
<p align="center">POLOŽAJ</p>
<p align="center">KOMANDANTU IV GRUPE JURIŠNIH KORPUSA.</p>
<p>Vraća se predmet sa traženim prilozima. Ostajem i dalje prema napred izloženom 
s tim, što komandant Kosmajske brigade nije ranije izvestio da su mu pobegli 7 
vojnika, koji su, prema izveštaju sa terena, već pohvatani i na Kosmaju 
streljani. Iz Oplenačke brigade nije pobegao ni jedan vojnik.</p>
<p align="center">Zastupa komandanta Kapetan II klase,</p>
<p align="center"><strong>Mil. P. Međić</strong></p>
<p>1&nbsp; Original (pisan na mašini, ćirilicom; u Arhivu VII, Ča, k. 29, 
reg. br. 12/1 (S-V-1667/2).</p>
<p>2&nbsp; Vidi dok. br. 12.</p>
<p>3&nbsp; Dragomir, kapetan 1. klase.</p>
<p>4&nbsp; i 5 Borbu na Brložniku protiv 1. jurišne brigade vodili su de-lovi 
2. proleterske brigade 2. proleterske divizije i 6. istočnobosanske brigade 17. 
divizije NOVJ. Uvođenjem sve tri jurišne brigade u borbu neprijatelj je 6. 
avgusta do 17 sati uspeo da zauzme Oglavlje i Briševac. Ove položaje 2. jurišni 
korpus je kasnije napustio pred snažnim protivnapadom 2. krajiške i 6. istočnobosanske 
brigade sa kojima je sadejstvovala 2. proleterska brigada 2. proleterske 
divizije. (Zbornik NOR-a, tom I, knj. 9, dok. br. 179, 180 i 182).</p>
<p>6 i 7 U toku noći 6/7. avgusta delovi 2. proleterske brigade 2. proleterske 
divizije, 6. istočnobosanske i 15. majevičke NOU brigade 17. NOU divizije 
izvodili su napade na 2. jurišni korpus. Sedmog avgusta 2. proleterska i 17. 
divizija izvršile su, po naređenju Štaba Operativne grupe divizija, koncentričan 
napad na 2. i 3. jurišni korpus, dok je 5. divizija bila u rezervi. Tokom dana, 
2. proleterska brigada prinudila je 2. jurišni korpus na odstupanje i uveče 
zauzela Brus (Zbornik NOR-a, tom I, knj. 9, dok. br. 88, 94, 179, 180 i 182).</p>
<p>8 Položaje na Paležu branio je 1. bataljon 6. istočnobosanske brigade 17. 
divizije. Izgubivši privremeno ove položaje, 1. bataljon je, pošto se 
prikupio, sa 2. bataljonom iste brigade prešao u protivnapad i ponovo ovladao 
Paležom (Zbornik NOR-a, tom I, knj. 9, dok. br. 182).</p>
<p>9 Jedinice Operativne grupe ovladale su Kopaonikom 8. avgusta 1944. uveče. 
Opširnije o tome vidi dok. br. 23 i 26; Zbornik NOR-a, tom I, knj. 9, dok. br. 
9; P. Višnjić, n.d., str. 51—63.</p>
<p>10 Prema izvodu iz operacijskog dnevnika Operativne grupe divizija od 1. do 
20. avgusta, u borbama protiv 4. grupe jurišnih korpusa od 6. do 9. avgusta, 
grupa je imala sledeće gubitke: 26 mrtvih, 55 ranjenih i 2 nestala (Zbornik 
NOR-a, tom I, knj. 9, dok. br. 179).</p>
<p>11 Okrugli pečat: »Komanda jugoslovenske vojske u otadžbini — Gorski štab 
br. 21« (Grupa korpusa Gorske garde).</p>
<p>12 Milan.</p>
<p>13 Vreme je na originalu dopisano mastilom.</p>
<p>14&nbsp; Na osnovu izveštaja komandanata 1. (oplenačke), 2. (kosmajske), 3. 
(šumadijske) i 4. (prateće) jurišne brigade, u kojima su sa više detalja 
opisana dejstva ovih brigada od 6. do 9. avgusta 1944, komandant 1. jurišnog 
korpusa je pisao svoj izveštaj. Vidi u Arhivu VII, Ca, k. 29, reg. br. 13/1: 
izveštaj komandanta 1. jurišne brigade od 14. avgusta 1944; k. 29, reg. br. 
11/1: izveštaj komandanta 2. jurišne brigade od 14. avgusta 1944; k. 42, reg. 
br. 12/2: izveštaj komandanta 3. jurišne brigade od 14. avgusta 1944; k. 29, 
reg. br. 9/1: izveštaj komandanta 4. jurišne brigade od 13. avgusta 1944.</p>
<p>15&nbsp; Neško.</p>
<p>16 Dušan Duja.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_28.htm"><b>Prethodni dokument</b></a></TD>
<TD><a href="4_14_4_30.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
