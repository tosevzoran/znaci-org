<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_23.htm"><b>Prethodni dokument</b></a></TD>
<TD><a href="4_14_3_25.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA TREBINJSKOG KORPUSA OD 29. 
OKTOBRA 1943. KOMANDANTU OPERATIVNIH JEDINICA ISTOČNE BOSNE I HERCEGOVINE O 
BORBAMA PROTIV DELOVA 10. HERCEGOVAČKE NOU BRIGADE KOD STOCA1</strong></p>
<p align="center">KOMANDANTU 200.</p>
<p>U vezi moga izveštaja koji sam Vam uputio po kuriru pre tri dana2 izvještavam 
sledeće:</p>
<p>26/27 o.m. sa ljudstvom Stolačke brigade u jačini od 230 boraca nalazio sam 
se na liniji: Ržanik — Previja — Straže-vica — Zeček — Buturevac — 
Kose (1225). Partizanske snage3 nalazile su se toga dana na liniji: Šiška 
glava — Košena, gradina — Studenac — Oborac (1063). Partizanske snage na 
ovoj liniji bile su u jačini od 350—400 boraca. Nadmoćnije i bolje, kao i 
rješenje za borbu posle dvočasovne borbe nate-rale su me da sam morao sa 
ljudstvom da otstupim u pravcu Hrguda gde sam se zadržao. U ovom vremenu 
partizanska glavnina sa Šegrtom i štabom nalazila se je na Davidovićima i na 
Bezđeđu.</p>
<p>U ovom vremenu II. nevesinjska brigada sa poručnikom Gutićem vodila je 
borbu sa komunistima oko Rogoča gdje je u toku noći 26/27 o.m. bila razbijena 
i do 19 čas. označenoga dana nije se sakupila niti se ponovno skoncentrisala. 
Izvešten sam ponovo da je Gutić uspeo ljudstvo da okupi i da u zajednici sa 
br. II4 preduzme čišćenja i gonjenja crvenih.</p>
<p>Sa Gutićem se nalazi oko 500 boraca i 28 o.mj. nalazio se je navodno na 
liniji: Odžaci — Rast — Biograd. Saznao sam da Lazarević5 ne može da 
mobiliše, a da se komandant6 210 pre dva-tri dana nalazio negde oko Kifinog 
sela.</p>
<p>Na teritoriji 2537 nema danas jačih partizanskih snaga sem što se na 
teritoriji nevesinjske brigade nalaze jači delovi sa zadatkom da milom ili 
silom mobilišu sve sposobno ljudstvo i da popale i unište kuće istaknutih četnika.</p>
<p>U Hrasnome nema jačih komunističkih snaga, nego se u istome nalazi poznati 
komunista Bukvić Danilo sa oko 20 komunista.8 689 koji me izvestio da se tamo 
nalaze jače snage u cilju koncentracije i rušenja pruge Mostar—Hum, nije tačno, 
već kako sam naveo ima ih vrlo malo i to sve domaći.</p>
<p>Granični bataljon nalazi se na liniji Meka Gruda — Bre-stice, a jedan vod 
iz sastava ovoga bataljona sa Svetozarom Radovanovićem nalazi se sa mnom i bio 
je u sastavu stolačke brigade.</p>
<p>Sitnički bataljon ostao je na svojoj teritoriji sa istim sam bio u direktnoj 
vezi, sem što mi je poznato da je i sada ostao kompletan na svojoj teritoriji.</p>
<p>Naredbu komandanta 200 primio sam o rasporedu poručnika g. Boškovića za 
komandanta 25410 i dosadašnjeg komandanta11 254 za komandanta Vučedolske 
brigade. Puno-moćja za isto primio sam i nisam ih uručio iz razloga što 
pred-hodno obaveštavam komandanta o sledećem:</p>
<p>1) Dosadašnji komandant Prebilovačkog bataljona poručnik g. Bošković na 
položaju koji je zauzimao pokazao se je nesposoban, pa i ako je kao stučnjak 
— oficir bio pozvan da ovaj bataljon povede i osposobi, to nije bio u stanju, 
a niti je ikada do sada izvestio svoga komandanta brigade niti korpusa o 
razlozima zbog kojih nije mogao uspešno da obavlja taj posao. Danas taj 
bataljon vodi bolje i sposobnije podofi-cir koji se založio svim silama i uložio 
sav svoj trud i znanje. Smatram da je poručnik Bošković hteo i imao volju da 
radi da je mogao od ovog bataljona stvoriti vrlo dobru borbenu jedinicu, jer to 
je vrlo borben materijal i najborbeniji na teritoriji 253.</p>
<p>Smatram da na položaj komandanta 254 ne može doći niti je sposoban. 
Elemenat 254 je vrlo nacionalan, malo borben, ali zato vrlo okretan i umešan, 
radi čega smatram da mu treba na položaju komandanta vrlo okretan, sposoban a 
pored toga i borben oficir. Ovo sve nedostaje poručniku g. Boškoviću i 
njegovim postavljenjem samo bi se stvorila još gora situacija. Molim komandanta 
da se poručniku Boškoviću dadne raspored na teritoriji trebinjske brigade, s 
tim da bude postavljen za komandanta šumskog bataljona, jer tome bata-Ijonu 
nedostaje stručnjak a dosadašnji komandant Kokošar12 pokazao se je nedoraslim 
i nesposobnim na tome položaju.</p>
<p>2)&nbsp; Ako postavljenje kapetana g. Janičića mora da usledi onda za 
komandanta 254 predlažem dosadašnjeg pomoćnika kapetana Janičića rez. poručnika 
g. Milorada Dutinu, koji će smatram na tome položaju pridoneti mnogo više i 
uspeti mnogo više nego poručnik Bošković. Ako premeštaj kapetana Janičića 
nije potreban onda molim da isti i nadalje ostane na dosadašnjem položaju.</p>
<p>3)&nbsp; Teritorija 253 nema komandanta sreza. Na teritoriji nema danas 
podesne i sposobne ličnosti za ovu dužnost. Potreba za komandantom sreza oseća 
se u veliko, a pored toga i za čovekom koji bi ujedno održavao vezu sa 11, što 
je važno i korisno, obzirom na veliko gomilanje snaga u Mostaru, Metkoviću, Čapljini 
i ostalim mjestima. Smatram da bi bilo od velike koristi da se na ovome položaju 
nađe Nikola Šotra, koji bi mogao mnogo učiniti i koji bi bio neobično 
koristan u ovome poslu.</p>
<p>4)&nbsp; Ovde se sada nalazi kapetan Kargotić koji prema iz-veštaju 
komandanta nalazi se u Stocu i obavlja poslove komandanta sreza. On je sa sobom 
uzeo nešto ljudi Prebilo-vačkog bataljona, kao Glušaca i Kremena, koje više 
koriste Nemci nego mi. Smatram da je potrebno da komandant jednom naredbom 
reguliše pitanje Prebilovačkog bataljona t.j. da se reši da li je isti u 
sastavu Stolačke brigade ili pak na raspoloženju kapetana g. Kargotića. 
Smatram da ovaj bataljon ne bi trebalo izdvajati iz sastava komande 253, jer je 
isti potreban i koristan, a uz kapetana g. Kargotića neće koristiti u onolikoj 
meri u kojoj bi inače trebao i morao da koristi.</p>
<p>U ovom pogledu Vaše naređenje ne postoji i ako se kapetan g. Kargotić na 
isto poziva navodeći da ste mu taj bataljon dodjelili. Prvim dolaskom o ovom 
referisaću usmeno, što mi je donekle i nezgodno da pišem ovim putem.</p>
<p>Pošto smatram da je na teritoriju Stolačke i Ljubinske brigade u ovom času 
potrebno prebaciti bar po 100 ljudi iz Trebinjske i Bilećke brigade to se u 
vezi ovoga vraćam da Vas detaljno upoznam sa prilikama kao i potrebi odašiljanja 
ovoga ljudstva gde bi mi sa njima mogli onda zajednički više uspeti nego sa 
domaćim ljudstvom.</p>
<p>Molim da mi u ovom pogledu izdate potrebno naređenje koje očekujem ravnanja 
radi, radi čega kurir čeka, a dotle ostajem na teritoriji Dabarskog bataljona 
do prijema Vašeg naređenja.</p>
<p>S VEROM U BOGA ZA KRALJA I OTADŽBINU. 29. X. 1943. g.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Kapetan:&nbsp;Vidačić13</p>
<p>Barkovići u 6 čas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>1 Dokument (pisan na mašini, latinicom) u Arhivu VII, Ca, k. 200, reg. br. 
26/6 (BH-V-8578/2).</p>
<p>2 Navedeni izveštaj Redakcija nije pronašla.</p>
<p>3Odnosi se na delove 10. hercegovačke NOU brigade. Vidi dok. br. 23.</p>
<p>4 Delovi nemačke SS divizije »Princ Eugen«. 5Miloje.</p>
<p>6&nbsp; Odnosi se na Milorada Popovića, komandanta Nevesinjskog kor-pusa 
(br. 210).</p>
<p>7&nbsp; Stolačka brigada.</p>
<p>8&nbsp; Verovatno manji delovi 10. hercegovačke NOU brigade.</p>
<p>9&nbsp; Redakcija nije mogla utvrditi na koga se odnosi br. 68. . 10 
Ljubinjska brigada.</p>
<p>11 U pitanju je kapetan II kl. Ivan Janičić.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>12 Risto.</p>
<p>13 Milorad , kap. I klase.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_23.htm"><b>Prethodni dokument</b></a></TD>
<TD><a href="4_14_3_25.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
