<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br>  

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_68.htm"><b>Prethodni dokument</b></a></TD>
<TD><a href="27_70.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading2215" align="left" style="margin-top:0mm;margin-right:0mm;
margin-bottom:0mm;margin-left:83.0pt;margin-bottom:.0001pt;text-align:left;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark66"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext26pt2">ILIJINA 
GLAV</span></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext26pt2">A</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">&nbsp;<o:p>
</o:p>
</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Dvadeset osmi maj 1943. Nalazimo se u povlačenju 
od Trovrha preko Pjenovaca ka Papkovom Dolu. Iz rejona Ilijine glave dođe kurir 
i donese naređenje da se komanda čete javi komandantu bataljona. Ostavismo četu 
u šumarku, te otrčasmo do komandanta. Nađosmo ga u malo čudnom raspoloženju. 
Nervozno je šetao i povremeno zagledao u časovnik. Odjednom, kao da se 
priseti, reče:</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.15pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Da, došli ste i vi 
iz Druge čete.</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Komandant se ponovo 
zamisli, povuče nekoliko dimova iz cigarete, pogleda opet na časovnik i reče:</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Evo, sada je četrnaest 
časova. Krenite što brže sa četom tamo, na onu polugolu kosu iznad potoka. 
Ona se do devetnaest časova, znači do pada mraka, mora zadržati po svaku 
cenu. Tuda neprijatelj ne sme proći.</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Tim rečima Moma je 
završio svoje naređenje. Ja i Flegel se za trenutak zgledasmo i pogledasmo 
Momu. Dobro sam ga poznavao još od formiranja brigade. Uvek je imponovao 
optimističkim i čvrstim držanjem. Nije bilo borca </span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:SR-CYR" class="Heading2214">U</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
našem bataljonu koji ga nije cenio zbog hrabrosti, staloženosti i drugarstva. 
Osetili smo to i u trenutku kada nas je slao na zadatak, za koji je znao da će 
zahtevati znatne žrtve. A ljudi, drugovi iz njegove ranije čete, bili <sup>S</sup>U 
mu veoma dragi. Zato je Moma bio nervozan. U njegovom oku treperila je suza, ali 
je sve to trajalo možda koju desetinu sekundi, dok se prenusmo i krenusmo u 
pravcu čete.</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Rasporedili smo četu u 
zaklone od naslaganog kamenja, koje je neko ranije podigao. Ali kako se cela četa 
nije mogla smestiti u njima, jedan deo boraca je raspoređen na malom, skoro 
golom platou. Tu i tamo su strčale grane nekoliko žbunastih i zakržljalih 
drveta. Na samoj ivici platoa u jednom bunkeru ostadosmo nas trojica. Odmah 
ispod nas počinjala je šuma. Ona nam je otežavala kontrolu terena ispred čete. 
Zato smo izdvojili jedno puškomitraljesko odeljenje i uputili ga u zaklon koji 
se nalazio oko deset metara od osnovnog položaja čete. Odeljenje je trebalo da 
nas na vreme obavesti o nailasku Nemaca.</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Preko puta su nemački 
položaji. Od njih nas deli samo jedna uvala. Udaljeni smo jedni od drugih oko 
šesto do osamsto metara.</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Još jednom pogledasmo 
položaj. Bio je toliko uzak da se četa na njemu jedva razmestila. Postalo nam 
je jasno zašto ove položaje brani samo po jedna četa. Za druge jedinice 
jednostavno ne bi bilo mesta.</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Iza naših položaja na 
oko trista do petsto metara nalazila se glavnina bataljona. Mogli smo lepo 
raspoznati mitraljeze postavljene na isturenim položajima sa zadatkom da nas 
pomognu u povlačenju. Levo od nas bio je Beogradski bataljon.</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sedimo u bunkerima i iščekujemo 
Nemce. Povremeno obilazimo položaj čete i proveravamo raspored boraca. Sve je 
mirno. Neka čudna tišina. Rekao bih — ništa se ne kreće. Gledamo na časovnik. 
Neko reče da je tek 16 časova. Ljupče pokuša da bude precizan. Veli:</span></p>
<p class="Footnote7" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Tačno je šeenaest 
časova i ...</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Više ga nismo 
razumeli. Uraganska vatra prekide razgovor. Sa kosa preko reke Ljutnice iz sela 
Zavajita, Podgaja i Toholja Nemci počeše žestoko da tuku naše položaje. 
Naročito je precizna brdska artiljerija. Oko nas svakog trenutka eksplodiraju 
granate i mine. Odjednom se četa nađe u dimu. Kao da sve gori. Ne vidimo šta 
se zbiva ni levo, ni desno. Više nema komandovanja ni glasom, ni pogledom. 
Svako računa na borbeno drugarstvo iskovano među borcima ove čete u dvogodišnjim 
borbama. Znamo da se niko neće povući ni sa levog, ni sa desnog krila. Zato 
smo mirni i ostajemo na svojim položajima. Svako ispunjava svoj zadatak dobiven 
pre borbe.</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Jasno čujemo komandu 
nemačkih oficira &quot;forverc&quot; i &quot;fajer&quot;. Već se spušta 
suton, vatra biva sve snažnija, a u intervalima čujemo i osećamo da nam se 
glasne nemačke komande sve više i više približuju kroz gustu mladu šumu 
koju ne možemo osmatrati. Da smo bar to kadri, bilo bi nam lakše, a ovako smo 
primorani da ih sačekamo na čistini ispred šume na nekoliko metara od naših 
cevi. Komesar čete Mića Roglić kontuzovan od artiljerijske vatre i drugovi mu 
pomažu da se prebaci do bataljonskog saniteta.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Na ivicu šume ispred 
nas izbijaju u streljačkom stroju Švabe i počinju nas tući besomučnom 
vatrom iz automatskih oružja. Kreću po grupama na juriš, a mi i dalje čekamo, 
jer smo sigurni da ćemo ih samo bliskom, ubitačnom vatrom odbiti. Nasrnuli su 
kao besni psi, ali i naša breda i šarac bljuju smrtonosne rafale.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Prvi juriš je odbijen. 
Nemci su se povukli na ivicu šume, i pripremaju nov juriš. Sumrak se već spušta, 
ali vreme se pretvorilo u večnost. Očevidno je da su Švabe odlučile da nas 
pre mraka zbace sa te kose, jer bi tako ugrozile naše organizovano povlačenje 
preko mosta na Tari kod Uzlupa. Ali je, isto tako, sigurno da smo i mi dobili 
neopoziv zadatak da to sprečimo i zadržimo tu kosu do 7 časova naveče. 
Shvatili smo taj zadatak kao našu i vojničku i partijsku obavezu, koja se mora 
izvršiti pa makar i čitava četa izginula.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Znali smo da to nije 
kraj. Do njega je još dugo. Zato smo nervozni i sve češće pogledamo na časovnik. 
Iako sumrak pada, još ima dosta dnevne svetlosti za ponovni napad.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Pritajili smo se i osluškujemo. 
Čujemo razgovore Nemaca. Odmah zatim odjekuje zveket njihovog oružja. Tiho, 
manje rečima a više pogledima i znacima izmenjujemo misli. Svakog sekunda očekujemo 
ponovni nalet Nemaca. I zaista, evo ih! Jurišaju i izleću iz šiblja mlade šume 
ispred nas. Vidimo ih sasvim dobro. Čak zapažamo i detalje na njihovim licima. 
Zadihani su i znojavi. Zbunjeni su što nas vide. Možda ih vara i poneki njihov 
šlem na našim glavama. Žestoko ih zasipamo bombama i vatrom iz mitraljeza, i 
oni se ponovo povlače u šumu.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Opet tišina. Iz čete 
javljaju da nestaje municije. Svaki borac ima samo po dva do tri metka. Jedino 
laka breda ima nešto više municije. Teška je situacija. Ali položaj se održati 
mora. To je dug 2. čete u ovoj teškoj situaciji. Toga smo svesni svi. Vršimo 
izvesno poravnanje municije između susednih boraca i očekujemo sledeće juriše. 
I doista, Nemci nasrnuše ponovo i još besomučnije. Odgovorismo retkom, ali 
preciznom vatrom. Na grupe onih koji su i dalje nasrtali bacismo bombe. I prvi 
put u toku te večeri naše detonacije nadjačaše neprijateljevu vatru. Iznenađene 
Švabe ustuknuše i jurnuše nazad u šumu, koja je u sumraku postajala sve 
crnja. Odbismo i ovaj nalet, ali vreme neshvatljivo sporo odmiče. Opet se sređujemo 
na našim položajima, a Nemci to isto čine, prikriveni ivicom šume.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Borba se utišala, a 
sumrak se već pretvara u mrak. ^ledamo šumu ispod sebe u dolini potoka 
Ljutnice. Znamo da je puna Nemaca, te nam u sumraku izgleda još mračnija. 
Mislimo o zadatku i očekujemo nov nasrtaj. Ali se i neprijatelj koleba; suviše 
su ga stajali prethodni naleti.<o:p>
</o:p>
</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Čujemo ponovo komande 
&quot;forverc&quot; i zveket oružja. Osećamo da se pomeraju ivici šume desno 
i levo od naših položaja. Ponovo nasrnuše, ali ovoga puta ne tako 
organizovano kao ranije. Sada su iz šume jurnule pojedine grupe po pet do deset 
vojnika. Meci su nam na izmaku, zato bacamo bombe. Švabe se još jednom 
pokolebaše i pobegoše u šumu.<o:p>
</o:p>
</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Nastalo je iznuravanje; 
Nemci samo na pojedinim mestima ispadaju, ali se vraćaju zasuti bombama. 
Naposletku, i bombe su nam na izmaku, a izdržati se mora još deset minuta. Švabe 
kreću, ali oklevaju. Drug Ljupče, sa kojim sam zajedno, dovija se tako što na 
grupe Nemaca meeto bombi baca kamenje. Pošto je već mrak, oni se sklanjaju da 
bi izbegli eksplozije. Tako se dovija čitava četa. Švabe su to počele 
shvatati, pa su poneke grupe počele slobodnije jurišati na nas. No tada se 
ipak ponegde nađe prava bomba koja ih opameti. Već je mrak. Nasrtljive Švabe 
dobro su platile svoju upornost iako su u povoljnijoj situaciji, jer im stalno 
pristižu nove, sveže snage. Neposredno pred 19 časova Švabe izvršiše nov 
juriš.<o:p>
</o:p>
</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Nekoliko ručnih bombi 
pada oko nas. Jedna je eksplodirala u mom bunkeru. Dim i prašina i nekakva tišina.<o:p>
</o:p>
</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="mso-ansi-font-size:10.5pt;font-family:&quot;Times New Roman&quot;;
mso-fareast-language:SR-CYR" class="HeaderorfooterImpact14">Osećam</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
nemoć i hoću da legnem. Pipam se po glavi i nešto </span><span lang="SR-CYR" style="mso-ansi-font-size:10.5pt;font-family:&quot;Times New Roman&quot;;
mso-fareast-language:SR-CYR" class="HeaderorfooterImpact14">leplvivo</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
osetih pod prstima. U to stiže naređenje &quot;po</span><span lang="SR-CYR" style="mso-ansi-font-size:10.5pt;font-family:&quot;Times New Roman&quot;;
mso-fareast-language:SR-CYR" class="HeaderorfooterImpact14">vlači</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
se&quot;. Bacamo zadnje bombe</span><span lang="SR-CYR" style="mso-ansi-font-size:10.5pt;font-family:&quot;Times New Roman&quot;;mso-fareast-language:
SR-CYR" class="HeaderorfooterImpact14"> i</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> povlačimo se.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Teturam se i zalazim u 
gustu šumu. Mrak je i ne vidim kuda treba da idem. Gubim nadu da ću se izvući 
iz </span><span lang="SR-CYR" style="mso-ansi-font-size:10.5pt;
font-family:&quot;Times New Roman&quot;;mso-fareast-language:SR-CYR" class="HeaderorfooterImpact14">hiume</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
kroz koju se neprijatelj prikrada položajima bata</span><span lang="SR-CYR" style="mso-ansi-font-size:10.5pt;
font-family:&quot;Times New Roman&quot;;mso-fareast-language:SR-CYR" class="HeaderorfooterImpact14">l</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR">,ona. 
Odjednom nabasah na jedan žbun iz koga me iznenadi tih, ali odsečan glas: — 
Ko je to?</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Javih se. Bilo je to puškomitraljesko 
odeljenje koje nas je obezbeđivalo u povlačenju.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U Papkovom Dolu nađoh 
svoju</span><span lang="SR-CYR" style="font-size:10.0pt;font-family:&quot;Times New Roman&quot;;
mso-fareast-language:SR-CYR" class="Footnote3"> četu, te me</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
drugarica </span><span lang="SR-CYR" style="font-size:10.0pt;font-family:&quot;Times New Roman&quot;;
mso-fareast-language:SR-CYR" class="Footnote3">Bela</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
previ. Iste noći krenusmo preko Tare kod Uzlupa. </span><span lang="SR-CYR" style="font-size:10.0pt;font-family:&quot;Times New Roman&quot;;mso-fareast-language:
SR-CYR" class="Footnote3">Druga</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> četa je bila zadovoljna svojom današnjom borbom. 
</span><span lang="SR-CYR" style="font-size:10.0pt;font-family:&quot;Times New Roman&quot;;
mso-fareast-language:SR-CYR" class="Footnote3">Izvršila</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
je časno i sigurno najteži zadatak, zadatak koji </span><span lang="SR-CYR" style="font-size:10.0pt;font-family:&quot;Times New Roman&quot;;mso-fareast-language:
SR-CYR" class="Footnote3">je</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> dobila od svog komandanta Mome, njenog prvog 
komandira. </span><span lang="SR-CYR" style="font-size:10.0pt;
font-family:&quot;Times New Roman&quot;;mso-fareast-language:SR-CYR" class="Footnote3">Začudo,</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
prošli smo gotovo bez gubitaka: jedan kontuzovan </span><span lang="SR-CYR" style="font-size:10.0pt;font-family:&quot;Times New Roman&quot;;mso-fareast-language:
SR-CYR" class="Footnote3">i</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> jedan ranjen.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Prilikom spuštanja ka 
Uzlupu nekoliko puta u toku te jezive tamne noći razgovarao sam sa Momom. 
Ponosio se svojom ranijom četom. Interesovao se za svakog pojedinca.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">S mukom se spuštamo 
spotičući se u gustoj tami prema mostu na Tari.</span></p>
<p class="MsoNormal" align="right" style="text-align:right"><span style="mso-fareast-language:
SR-CYR">Božidar ŠEVO</span>
<br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_68.htm"><b>Prethodni dokument</b></a></TD>
<TD><a href="27_70.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
