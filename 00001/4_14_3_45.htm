<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_44.htm"><b>Prethodni dokument</b></a></TD>
<TD><a href="4_14_3_46.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPISNIK SA KONFERENCIJE DRAŽE MIHAILOVIĆA I ŠEFA 
BRITANSKIH VOJNIH MISIJA OD 17. DECEMBRA 1943. O ANGAŽOVANJU ČETNIKA U BORBAMA 
PROTIV OKUPATORSKIH TRUPA1</strong></p>
<p>ZAPISNIK</p>
<p>sa konferencije Načelnika štaba Vrh [ovne] kde i šefa britanske misije na 
dan 17/XII 1943</p>
<p>Početak u 15 časova</p>
<p>Đen. Mih.: Obraća se svojim potčinjenim. Ukoliko ko bude imao neko pitanje 
da se izloži kratko i vojnički. Nikakvo političko pitanje ne dozvoljavam sem 
članu C.N.K.2</p>
<p>Đen. Arm.: Pretstavlja majora Grinvuda.3</p>
<p>Major Grinvud došao ovamo da predloži napad na ž. prugu u dolini V. 
Morave. Pomenuta pruga je van reona puk. Pavlovića.4 Moli da se izda naređenje 
majoru Radojloviću5 i Mihailoviću6&nbsp;koji su mesni kdti na terenu.</p>
<p>Đen. Mih.: Na ovo ću dati pismeni odgovor.7 Radojlović je premešten kao 
nepovoljan.</p>
<p>Đen. Arm.: Takođe moli da se izda potrebna naređenja puk. Pavloviću za 
napad na izvesne ciljeve u Homolj-skom kraju da se onemogući izvoz iz Borskog 
rudnika, a naročito put: Bor—Žagubica—Petrovac i pruga 
Bor—Metovnica—Zaječar—Prahovo.</p>
<p>Đen. Mih.: Odgovoriću pismeno.8</p>
<p>Đen. Arm.: Želi da pomene slučaj u selu Crnajki. Nemci došli u selo 
Crnajku a sledeći dan zapalili su nekoliko kuća. Ppuk. Piletić9 i majori 
Grinvud i Rutem10 bili su u neposrednoj blizini. Nemci su bili jačine oko 80. 
Piletićeve trupe znatno nadmoćnije. Piletić odbio napad i ako mu je na to 
skrenuo pažnju major Grinvud. Piletić molio majora Grin-vuda da izdejstvuje 
preko Kaira da se preko radio. Londona objavi ovaj teroristički akt Nemaca. Đe-neral 
moli da slični slučajevi koji se ponove da kdti dobiju instrukcije da pod 
takvim okolnostima vrše akciju u cilju zaštite seljaka.</p>
<p>Đen. Mih.: Do sada mi ništa nije poznato. Prikupićemo po-datke. U pogledu 
radio London da je njegov ne-prijateljski stav takav da ja nikad ne bih tražio 
zaštitu.</p>
<p>Đen. Arm.: Slučaj se odigrao u mesecu avgustu. Hteo bi da. zna da li je 
major Mihailović pod neposrednom k-dom S. Vrh. kde ili pod kdom nekog drugog 
Kdta.</p>
<p>Đen. Mih.: Major Mihailović je pod neposrednom mojom ko-mandom — upravo 
oba majora Mihailović Joca11 i Ljuba Mihailović.</p>
<p>Đen. Arm.: Dobio depešu od majora Flada12 koja nije jasna jer je previše 
kratka. Naišao na teškoće da obiđe oficire na terenu Đurića.13 Moli da se 
izda po-trebne instrukcije da majoru Fladu izađe u susret i omogući obilazak 
engleskih oficira na reonu Đurića .</p>
<p>Đen. Mih.: Odgovor sledovaće pismeno.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Đen. Arm.: Da li ste doneli neke odluke u pogledu molbe kdta na Srednjem 
istoku za akciju protiv vitalnih komunikacija neprijatelja.14</p>
<p>Đen. Mih.: Moj odgovor sledovaće pismeno.</p>
<p>Đen. Arm.: Traži ime sela gde ćemo sutra ići da bi javio oficirima koji 
će doći, da ne bi imali teškoće da nas nađu.</p>
<p>Đen. Mih.: Nije daleko odavde. Sve veze će ići preko ovog mesta. Ne želimo 
objavljivati mesta, pošto Nemci već znaju ovo mesto. Ovde ćemo ostaviti naše 
organe.</p>
<p>Đen. Arm.: Zaključuje da putuju zajedno sa Štabom. V. K.</p>
<p>Đen. Mih.: Jeste. Novo mesto da se ne označuje nego da ostane samo ovo 
mesto.</p>
<p>Đen. Arm.: Hteo bi da se vrati na pitanje direktive Vilsona. Da li će 
odgovor obuhvatiti imena kdta kojima će zadatak biti poveren, pošto bi to 
moglo da tangira i naše oficire.</p>
<p>Đen. Mih.: Odgovor pismeni biće konkretan.</p>
<p>Đen. Arm.: Bio spremio jedno pismo pre nego je saznao za konferenciju. 
Predaje pismo.15</p>
<p>Đen. Mih.: Pismo primljeno.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Zaključeno u 15 časova 30 min.&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Đeneral Dra. M. Mihailović</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; .&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Đeneral CD. Armstrong</p>
<p>Brigadir Tumačio:</p>
<p>A. Beli. Colonel G. S.</p>
<p>1&nbsp; Original (pisan mastilom, ćirilicom) u Arhivu VII, Ča, k. 20, reg. 
br. 36/4 (VK-Y-785). U originalu su potpisi Draže Mihailovića i Arm-stronga na 
svakoj stranici teksta.</p>
<p>2&nbsp; Sastanku je prisustvovao dr Stevan Moljević, član Centralnog 
nacionalnog komiteta (CNK).</p>
<p>3&nbsp; Erih.</p>
<p>4&nbsp; Dragoslav. Tada je bio delegat Draže Mihailovića za istočnu 
-Srbiju.</p>
<p>5&nbsp; Miloš.</p>
<p>6&nbsp; Ljubomir Ljuba, komandant Timočkog korpusa. Mihailović je do 
polovine 1942. bio pomoćnik komandanta Srpske državne straže u Jagodini 
(sada: Svetozarevo).</p>
<p>7&nbsp; i 8 Redakcija ne raspolaže podacima da li je Mihailović odgovorio 
ma postavljena pitanja.</p>
<p>9&nbsp; Velimir.</p>
<p>10&nbsp; Džasper (Jasper Rootham), britanski oficir, šef vojne podmisije u 
Timočkom i Krajinskom korpusu. Došao je 23. maja 1943. spustivši 
se-Padobranom u području Homolja.</p>
<p>11 Jovan, komandant Resavskog korpusa.</p>
<p>12 Flood Noah.</p>
<p>13 Na području Komande »Južne Srbije« (Komanda 110), kojom je komandovao 
major Radoslav Đurić, bilo je više britanskih vojnih podmisija. Prva je došla 
aprila 1943.</p>
<p>U depešama majora Đurića od 30. novembra upućenim Vrhovnoj komandi, pored 
ostalog, kaže se: »Ne znam zašto mi šaljete i tog Engleza Floda. Kod mene u 
štabu ima ih 7. Osmi od Vas dolazi i deveti je-najavljen iz Kaira.</p>
<p>Veza Vaša br. 989 i 990. Ja sam mojim Englezima sprečio vršljanje po 
terenu pod izgovorom sigurnosti. U mom reonu nalaze se Engleski oficiri: Pri 
Niskom štabu na Suvoj planini 3, na Kukavici kod Južnomo-ravskog korpusa 3, na 
Skopskoj Crnoj gori 3, kod Topličkog korpusa 3, kod 2. kosovskog korpusa 2, kod 
mene u štabu 7« (Arhiv VII, Ča, k. 276, reg. br. 7/1, depeša 11499-50).</p>
<p>14 Depešu generala Henri Vilsona (Henry Wilson) predao je general Armstrong 
9. decembra Draži Mihailoviću. Vidi prilog II, dok. br. 5.</p>
<p>U depešama Draže Mihailovića od 24. decembra upućenih Drago-slavu Pavloviću 
i potpukovniku Dragutinu Keseroviću, pored ostalog, kaže se: »Na imperativno 
traženje generala Vilsona, k-ta trupa na Srednjem Istoku, a u cilju poboljšanja 
odnosa i olakšanja naše politke kod Saveznika, potrebno je da bude srušen želj. 
most kod s. Cerova 10 km zap. od Deligrada. Ovo rušenje ima biti izvršeno između 
1. i 15. januara. Ovaj zadatak poveravam potpukovniku Keseroviću sa svojim 
korpusom i pukovniku Pavloviću sa Deligradskim korpusom... Hitno me obavestite 
da ste ovo naređenje primili na znanje (Arhiv VII, Ča, k. 276, reg. br. la/1, 
depeše 840—843).</p>
<p>Pukovnik Pavlović je 12. januara 1944. izvestio Dražu Mihailovića da će 
se rušenje moći izvesti najdalje do 19. januara i da ga dalje ne bi trebalo 
odlagati (Arhiv VII, Ča, k. 276. reg. br. 11/1, depeša 659).</p>
<p>Međutim, njemu je Draža Mihailović 21. januara odgovorio da je od 
Armstronga obavešten da će Pavlović noću 20/21. januara izvršiti rušenje 
mosta, pa je naredio da se rušenje odloži (Arhiv VII, Ča, k. 276, reg. br. 
la/1, depeša 623).</p>
<p>A 2. februara 1944. Draža Mihailović je poručio Dragoslavu Pavloviću 
sledeće: »Ako se borite za Kralja kao što stalno tvrdite i naglašavate onda 
ne padajte u pogrešku koju ja vidim. Izgleda da je Vama mnogo stalo da 
zadovoljite Engleze. Rušenje objekata izvršiće se kada ja to budem naredio a 
ja znam kada ću to narediti. Vi treba da znate da su Kralj i vlada saglasni sa 
mojim radom« (Arhiv VII, Ča, k. 276, reg. br. 3/1, depeša 1537).</p>
<p>15 Pismo je datirano sa 17. decembrom. U njemu Armstrong pod-seća Dražu 
Mihailovića na ranije dogovore za rušenje objekata na komunikacijama u Srbiji 
koji su od vitalnog interesa za sile Osovine, zatim na transporte oružja i 
opreme doturane četnicima u Srbiji i zahteve generala Vilsona za rušenje 
mostova kod Cerova i na Ibru. U jednom delu pisma kaže se:</p>
<p>»Godina se brzo primiče svome kraju. Gledam oko sebe da pravim Pogled onoga 
što je postignuto protiv okupatora — neprijatelja, a pitam sebe da li smo došli 
do cilja — zadatak koji smo sami sebi postavili.</p>
<p>Da govorim bez okolišenja duboko sam razočaran« (Arhiv VII, Ča, k. 20, 
reg. br. 35/4).</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_44.htm"><b>Prethodni dokument</b></a></TD>
<TD><a href="4_14_3_46.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
