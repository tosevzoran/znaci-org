<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_104.htm"><b>Prethodni dokument</b></a></TD>
<TD><a href="46_106.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading231" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;mso-pagination:widow-orphan lines-together;page-break-after:avoid;
background:transparent"><a name="bookmark67"><span lang="HR" style="mso-fareast-language:HR" class="Heading2311">Napad 
na Čačince</span></a></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
neprijatelje </span><span lang="DE" style="font-size:12.0pt;mso-ansi-language:DE;
mso-fareast-language:DE" class="Bodytext4">vom</span><span lang="DE" style="font-size:12.0pt;mso-fareast-language:DE" class="Bodytext4"> 
</span><span lang="HR" style="font-size:12.0pt;mso-fareast-language:
HR" class="Bodytext4">uporištu Ćačinci, na komunikaciji Podravska Slatina - 
Osijek, nalazila se jedna satnija ustaša iz sastava 16. ustaške Štirove 
bojne, oko 160 ustaša, 30 folksdojčera, 120 domobrana, pripadnika Željezničke 
bojne i 70 naoružanih civila. Naoružanje: 2 teška mitraljeza, 11 puškomitraljeza, 
6-8 automata, a ostalo puške. Borbeni moral neprijateljeve posade bio je na 
visini, jer je ona bila riješena da se bori do posljednjeg metka.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:
footnote">[1]</span></sup></a> Na uporište je napadala 18. brigada, a na 
osiguranju napada, prema Podravskoj Slatini, nalazila se 12. NOU brigada. 
Blokadu oko Čačinaca držala je novoformirana 25. brodska brigada.<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:footnote">[2]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Sa 
tri bataljona 12. brigada organizovala je odbranu na istočnim prilazima 
Podravske Slatine na liniji: šuma Jasenovac - kota 104, Gornje Viljevo - Vučja 
jama - kota 221 - s. Balinci. Prvi bataljon organizovao je odbranu na liniji 
između sela Bukovice i Kozice, Vučja jama - kota 221, zaključno sa željezničkom 
prugom. Sjeverno od željezničke pruge do kote 104 uključno, nalazio se 
odbrambeni položaj 2. bataljona. U šumi Jasenovac (kota 104) odbranu je 
organizovao 4. bataljon. Zadatak mu je bio da kontroliše poljske i šumske 
puteve koji od Podravske Slatine vode u pravcu sjevera prema koti 104. U 
brigadnoj rezervi u selu Bukovici nalazio se 3. bataljon. Početak napada određen 
je za 2. oktobar 1943. u 4 sata. Bataljoni su posjeli položaje 30 minuta prije 
početka napada, a borbeni znaci su bili: »Metla-Metković«.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
toku napada na Čačince neprijateljeva posada iz Podravske Slatine pokušala je 
u dva navrata da se preko položaja 1. i 2. bataljona probije i pruži pomoć 
posadi u Čačincima. Oba puta bila je energično odbijena protivnapadima 1. i 
2. bataljona. Posle 30 sati žestoke borbe, 18. brigada likvidirala je 
neprijateljevu posadu i oslobodila Čačince. Tom prilikom razbijena je 16. ustaška 
Štirova bojna. Ubijeno je 60, a ranjeno 80 ustaša. Zarobljeno je 54 ustaše, a 
zaplijenjena su 2 puškomitraljeza i 78 pušaka. Porušeno je 20 km željezničke 
pruge između Podravske Slatine i Đurđenovca, a željeznički saobraćaj je 
obustavljen. Na željezničkoj stanici Čačinci uništena su sva postrojenja i 
2 oklopna voza zatečena u stanici. I pored blokade, koju je držala 25. brodska 
brigada, dio neprijateljevih snaga uspio je da se probije i izbjegne zasluženu 
kaznu.<a style="mso-footnote-id:ftn3" href="#_ftn3" name="_ftnref3" title><sup><span style="mso-special-character:
footnote">[3]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Oko 
15 sati 2. oktobra, dio neprijateljevih snaga, koji se probio iz Čačinaca, 
napao je iz pozadine 4. bataljon 12. NOU brigade. Štab Brigade odmah je 
reagovao i uputio 3. bataljon koji je uspješno intervenisao organizujući 
gonjenje neprijatelja prema Podravskoj Slatini.<a style="mso-footnote-id:ftn4" href="#_ftn4" name="_ftnref4" title><sup><span style="mso-special-character:footnote">[4]</span></sup></a> 
Povodom uspješnih borbi za oslobođenje Miokovićeva i Čačinaca, Štab 12. 
divizije uputio je borcima 12. i 18. brigade pismo ove sadržine: »... dragi 
drugovi, u kratkom razdoblju likvidirana su dva jaka neprijateljska uporišta - 
Miokovićevo i Čačinci, a između toga razbili ste neprijateljsku ofanzivu »Margareta« 
na Dilju i od neprijatelja oteli veću količinu oružja i municije. 
Likvidacijom ova dva uporišta skinut je veliki teret s leđa našeg naroda u 
Slavoniji. Svi pokolji, pljačke i ostali zločini koji su se dogodili u selima 
oko Papuka i na Bilo-gori, poticali su iz pomenutih neprijateljskih garnizona. 
Likvidacija neprijateljskih uporišta sa velikim brojem bunkera jasno govori da 
su borci Divizije prekaljeni u dosadašnjim borbama i da su dorasli da se bore i 
ruše takva uporišta, kao što su Miokovićevo i Čačinci. Pored toga, vi ste 
potpuno razorili željezničku prugu Suhopolj - Pakrac - Banova Jaruga i 
izbacili je iz saobraćaja. Glavna željeznička pruga Zagreb - Beograd često 
je u prekidu, a saobraćaj obustavljen više dana. Značajan je uspjeh Divizije 
u razbijanju neprijateljske ofanzive na Dilju, jer su zaštićena sela i narod 
na slobodnoj teritoriji, a velika pomoć je pružena Diljskom vojnom području i 
Diljskom </span><span style="font-size:12.0pt;mso-ansi-language:EN-US" class="Bodytext4">NOP</span><span style="font-size:12.0pt" class="Bodytext4"> 
</span><span lang="HR" style="font-size:12.0pt;mso-fareast-language:
HR" class="Bodytext4">odredu«.<a style="mso-footnote-id:ftn5" href="#_ftn5" name="_ftnref5" title><sup><span style="mso-special-character:footnote">[5]</span></sup></a></span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[1]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Arhiv VII, f. NOP-a k. 892 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 24/1.</span></i></span><i><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><span class="Footnote0"><i><span lang="HR" style="mso-fareast-language:HR">^orv</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title><span class="Footnote0"><i><span style="mso-special-character: footnote; mso-fareast-language: HR" lang="HR">[2]</span></i></span></a><span class="Footnote0"><i><span lang="HR" style="mso-fareast-language:HR"> 
    Isto.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn3">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn3" href="#_ftnref3" name="_ftn3" title><span class="Footnote0"><i><span style="mso-special-character: footnote; mso-fareast-language: HR" lang="HR">[3]</span></i></span></a><span class="Footnote0"><i><span lang="HR" style="mso-fareast-language:HR"> 
    Arhiv VII, f. NOP-a k. 881 </span><span style="mso-ansi-language:
EN-US;mso-fareast-language:DE">reg. </span><span lang="HR" style="mso-fareast-language:HR">br. 
    12/2.</span></i></span><i><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><span class="Footnote0"><i><span lang="HR" style="mso-fareast-language:HR">Arhiv 
    VII, f. NOP-a k. 892 </span><span style="mso-ansi-language:EN-US;mso-fareast-language:
DE">reg. </span><span lang="HR" style="mso-fareast-language:HR">br. 24/1. Dok se 
    nalazio u selu Bukovici, 3. bataljon je prisustvovao koncertu u seoskoj 
    crkvi. Na programu su bila dela Baha, a za orguljama je bio mjesni župnik. 
    Slično je bilo i u Miokovićevu.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn4">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn4" href="#_ftnref4" name="_ftn4" title></a><span lang="HR" style="mso-fareast-language:
HR;mso-bidi-font-style:italic">lACi</span><span lang="HR" style="mso-bidi-font-style:
italic"><o:p>
    </o:p>
    </span></p>
  </div>
  <div style="mso-element:footnote" id="ftn5">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn5" href="#_ftnref5" name="_ftn5" title></a><span class="Footnote0"><i><sup><span lang="HR" style="mso-fareast-language:HR">66</span></sup><span lang="HR" style="mso-fareast-language:HR">°) 
    Pismo su potpisali politički komesar divizije Marijan Cvetković i zamjenik 
    komandanta divizije Rade Knežević. (Arhiv VII, </span><span style="mso-ansi-language:EN-US;mso-fareast-language:DE">f. 
    </span><span lang="HR" style="mso-fareast-language:HR">NOP-a, k-892 </span><span style="mso-ansi-language:EN-US;mso-fareast-language:
DE">reg. </span><span lang="HR" style="mso-fareast-language:HR">br. 10/8.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_104.htm"><b>Prethodni dokument</b></a></TD>
<TD><a href="46_106.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

