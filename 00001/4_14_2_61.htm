<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</b><br>


<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_60.htm"><b>Prethodni dokument</b></a></TD>
<TD><a href="4_14_2_62.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<div class="Section1">
  <p class="MsoNormal" style="text-indent: 10mm;"><span lang="HR">BR. 61</span></p>
  <p class="MsoNormal" style="text-indent: 10mm;"><span style="letter-spacing: -0.2pt;" lang="HR">OBAVESTENJE 
  NAČELNIKA ŠTABA KOMANDE ZAPAD</span><span style="letter-spacing: -0.3pt;" lang="HR">NOBOSANSKIH, 
  LIČKO-DALMATINSKIH I HERCEGOVAČ</span><span style="letter-spacing: -0.25pt;" lang="HR">KIH 
  VOJNOČETNlCKIH ODREDA OD 28. FEBRUARA 1943. </span><span style="letter-spacing: -0.2pt;" lang="HR">KOMANDANTU 
  DINARSKE OBLASTI O RAZGOVORU SA </span><span lang="HR">GENERALOM SPIGOM<sup>1</sup></span></p>
  <p class="MsoNormal" style="text-indent: 10mm;"><span style="font-size: 9pt;" lang="HR">KOMANDA 
  BOSANSKIH, LIČKODALMATINSKIH I HERCEGOVAČKIH ODREDA J. VOJSKE</span></p>
  <p class="MsoNormal" style="text-indent: 10mm;"><span lang="HR">O. br. 17 <o:p>
  </o:p>
  </span></p>
  <p class="MsoNormal" style="text-indent: 10mm;"><span lang="HR">28. februara 
  1943. godine <o:p>
  </o:p>
  </span></p>
  <p class="MsoNormal" style="text-indent: 10mm;"><span style="letter-spacing: 2.15pt;" lang="HR">Položaj.</span></p>
  <p class="MsoNormal" style="text-indent: 10mm;"><span lang="HR">KOMANDANTU 
  DINARSKE OBLASTI.</span></p>
  <p class="MsoNormal" style="text-indent: 10mm;"><span lang="HR">General Spigo, 
  komandant </span>XVIII <span lang="HR">Italijanskog Armiskog korpusa, u 
  prisustvu majora Baćovića i njegovog načelnika štaba<sup>2</sup>, zatim 
  majora Paloševića, Dr. Svilokosa<sup>3</sup> i dva đenerala</span></p>
  <p class="MsoNormal" style="text-indent: 10mm;"><!--[if !supportEmptyParas]-->
  &nbsp;<!--[endif]-->
  <o:p>
  </o:p>
  </p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">1</span></sup><span style="font-size: 9pt;" lang="HR"> 
  Fotokopija originala (pisanog na mašini, ćirilicom) u Arhivu </span><span style="font-size: 9pt;">VII,</span><span style="font-size: 9pt;" lang="HR">Ca, 
  k. 159, reg. br. 19/3 (H-X-82).</span></p>
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">2</span></sup><span style="font-size: 9pt;" lang="HR"> 
  </span></i><span style="font-size: 9pt;" lang="HR">Načelnik Štaba Komande 
  operativnih jedinica istočne Bosne iHercegovine bio je kap. Danilo Salatić. 
  Dok se major Baćović nalaziosa jedinicama u Dalmaciji, dužnost načelnika 
  štaba tih jedinica vršioje neko vreme major Miloš Radojlović. Vidi 
  dokumenat br. 62.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">3</span></sup><span style="font-size: 9pt;" lang="HR"> 
  Nino, rezervni konjički poručnik. U to vreme je bio član štaba majora Baćovića, 
  zadužen za političke i vojne odnose sa italijanskimokupacionim trupama.</span></p>
  <p class="MsoNormal" style="text-indent: 10mm;"><span lang="HR">sa dva 
  pukovnika italijanske vojske, između ostalog izjavio je danas sledeće:</span></p>
  <p class="MsoNormal" style="text-indent: 10mm;"><span lang="HR">1.— Četničke 
  jedinice u Crnoj Gori, Hercegovini, Gornjoj Lici, pa čak i u Slovenačkoj, 
  vrlo su dobro organizovane i rade požrtvovano, složno i disciplinovano i na 
  opšte zadovoljstvo. Jedina komanda gde četnici rade slabo to je sektor 
  Dinarske oblasti.</span></p>
  <p class="MsoNormal" style="text-indent: 10mm;"><span lang="HR">2.— Mi smo 
  dali za naoružanje u Dinari velike količine oružja i municije, sve na 
  zauzimanje i reč vojvode Birčanina<sup>4</sup>. Međutim, naoružani su 
  nesigurni borci koji su postepeno prešli u partizane. Na taj način skoro 
  2.000 naših pušaka sa dosta automatskog oružja i municije nalazi se danas u 
  komunističkim rukama.</span></p>
  <p class="MsoNormal" style="text-indent: 10mm;"><span lang="HR">3.— Danas u 
  Dinari ima oko 4—5.000 naoružanih četnika koji neće da se bore van 
  njihovih sela. Neposlušni su i nedisciplinovani, bore se i prestaju da se 
  bore kad je njima stalo, a ne kad to narede starešine. Na te četnike mi se 
  uopšte ne možemo osloniti, jer nas dovode u tešku situaciju ostavljajući u 
  sred najjače borbe naše jedinice na cedilu, kao što je bio slučaj prilikom 
  napuštanja Srba, čime je divizija Sasari bila izložena bočnom udaru i 
  pretrpela oko 600 gubitaka u dvodnevnoj borbi.<sup>5</sup> Nekoliko bataljona 
  divizije Sasari bili su opkoljeni i jedva smo uspeli sa novim trupama da ih 
  oslobodimo.<sup>6</sup> General Piaconi<sup>7</sup>, sadanji komandant </span>VI<span lang="HR"> 
  korpusa, koji je u to vreme komandovao divizijom Sasari izvestio me je da u 
  napadu od Bruvna i Mazi-na ka Lapcu 1000 četnika iz Dinare nije htelo da se 
  bori kao što treba. Jedini čovek koji je hrabro istupio i išao napred sa 
  jednom grupicom vojnika bio je komandant Đujić. Ostali ga nisu hteli slušati 
  niti slediti uopšte.</span></p>
  <p class="MsoNormal" style="text-indent: 10mm;"><span lang="HR">4.— Između 
  starešina u Dinari postoji nesloga. U kancelariji našeg đenerala u Kninu 
  dolaze naizmenično vojvode i razne starešine i rade jedni protiv drugih. 
  Vojvoda Bogunović i vojvoda Rokvić ne priznaju vojvodu Đujića i neće da 
  rade sa njim uopšte niti ga slušaju.</span></p>
  <p class="MsoNormal" style="text-indent: 10mm;"><span lang="HR">5.— Trebalo 
  bi da su četnici svi složni, da su mobilni tako da u borbi bude svih 
  4—5.000 a ne samo 1.500 boraca koliko jedva prikupe. Krajnje je vreme da se 
  zavede red i disciplina i da se oni organizuju kao što je to slučaj u 
  ostalim pokrajinama.</span></p>
  <p class="MsoNormal" style="text-indent: 10mm;"><span lang="HR">Saslušao sam 
  pažljivo reči generala i uviđajući da u glavnom govori istinu, nisam mogao 
  da protivrečim.</span></p>
  <p class="MsoNormal" style="text-indent: 10mm;"><span style="font-size: 9pt;" lang="HR">' 
  Vidi dok. br. 26.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">5</span></sup><span style="font-size: 9pt;" lang="HR"> 
  i <sup>6</sup> Reč je o borbama četnika i jedinica italijanske divizije »Sa-san« 
  protiv jedinica 6. NOU divizije 11, 13. i 14. februara 1943. Opširnije o tim 
  borbama, ulasku i napuštanju Srba od strane četnika i borbama sa okruženim 
  delovima divizije »-Sasari« vidi dok. br. 62 i 85. Alesandro (Alessandro 
  Piazzoni).</span></p>
  <p class="MsoNormal" style="text-indent: 10mm;"><span style="font-size: 1pt; font-family: Arial;"><!--[if !supportEmptyParas]-->
  &nbsp;<!--[endif]-->
  <o:p>
  </o:p>
  </span></p>
  <p class="MsoNormal" style="text-indent: 10mm;"><span style="font-family: Arial;" lang="HR">292</span></p>
  <p class="MsoNormal" style="text-indent: 10mm;"><span style="font-family: Arial;" lang="HR">293</span></p>
  <p class="MsoNormal" style="text-indent: 10mm;"><span lang="HR">Da bih 
  koliko-toliko, ublažio veoma mučan utisak koji je zbog ovakve izjave ovladao 
  prisutnima, ja sam pokušao da ublažim donekle te konstatacije sledećom 
  izjavom:</span></p>
  <p class="MsoNormal" style="text-indent: 10mm;"><span lang="HR">»Ekselencijo, 
  molim da prilikom govora o četnicima u Dinari imate u vidu izjavu koju je pre 
  nekoliko meseci dao moj pokojni komandant Vojvoda Trifunović, a koja se 
  ukratko svodi na to da četnici ovog kraja nisu istih vojničkih osobina kao 
  što su Srbijanci, Crnogorci, Bosanci ili Hercegovci.</span></p>
  <p class="MsoNormal" style="text-indent: 10mm;"><span lang="HR">Vi ste sad 
  imali prilike da se uverite da su ovi četnici prema sebi imali skoro sve 
  partizanske snage u zemlji, koje im nisu dozvoljavale da se organizuju.</span></p>
  <p class="MsoNormal" style="text-indent: 10mm;"><span lang="HR">Jedini put da 
  se tako brzo i energično sprovede organizacija četnika u Dinari je ono što 
  je želeo da ostvari pokojni Vojvoda Birčanin, a to je da uprava i komando 
  van je pređe u ruke valjanih oficira. Zbog toga su već komandanti jedinica 
  oficiri, a komanda operativnih trupa poverena je majoru Paloševiću i 
  njegovom načelniku štaba kapetanu Šoškiću<sup>8</sup>. Nekoliko veoma 
  valjanih oficira već radi i uskoro ćete videti rezultate njihovih napora.</span></p>
  <p class="MsoNormal" style="text-indent: 10mm;"><span lang="HR">Pošto 
  pojedine narodne starešine ometaju rad oficira i sprečavaju izvođenje 
  organizacije, potrebno je da Vi sa svoje strane podržite oficire i da samo sa 
  njima radite, a na ostale da se ne obzirete već da im zabranite ulazak u vašu 
  komandu«.*</span></p>
  <p class="MsoNormal" style="text-indent: 10mm;"><span lang="HR">General me je 
  u dva maha pripitao da li je sa ovakim re-šenjem saglasan komandant vojvoda 
  Đujić, našta sam mu odgovorio da jeste. Đujić je teritorijalni komandant 
  i nacionalno-politički poverenik, dok su oficiri komandanti operativnih trupa 
  koje su u formiranju, kao i da je zahvaljujući novopre-duzetim merama već 
  formirano 3 bataljona od 1.500 boraca.</span></p>
  <p class="MsoNormal" style="text-indent: 10mm;"><span lang="HR">Povodom ove 
  izjave generala Spiga, potrebno je da pozovete na konferenciju sve starešine 
  jedinica u Dinari (vojvode i oficire na komandantskim položajima) i da im 
  ovaj akt pročitate.</span></p>
  <p class="MsoNormal" style="text-indent: 10mm;"><span lang="HR">General Spigo 
  izdao je pismeno naređenje komandantu sevemog sektora generalu Đanuciju<sup>10</sup> 
  da podrži i olakša rad ofcira u svakom pogledu, kako bi se od dosadašnje 
  teritorijalne milicije i narodne vojske prešlo na organizovanje jedinica u 
  smislu naređenja koje je izdao počivši Komandant Vojvoda Birčanin.<sup>11</sup></span></p>
  <p class="MsoNormal" style="text-indent: 10mm;"><span lang="HR">Krajnje je 
  vreme da se zavede red i disciplina i da se prestane sa dosadanjim nesložnim 
  radom narodnih starešina,</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">8</span></sup><span style="font-size: 9pt;" lang="HR"> 
  David.</span></p>
  <p class="MsoNormal" style="text-indent: 10mm;"><span style="font-size: 9pt;" lang="HR">' 
  Odnosi se na vojvode Manu Rokvića i Branu Bogunovića.</span></p>
  <p class="MsoNormal" style="text-indent: 10mm;"><sup><span style="font-size: 9pt; letter-spacing: -0.65pt;" lang="HR">10</span></sup><span style="font-size: 9pt;" lang="HR"> 
  Etore (Giannuzzi).</span></p>
  <p class="MsoNormal" style="text-indent: 10mm;"><sup><span style="font-size: 9pt; letter-spacing: -2.7pt;" lang="HR">11</span></sup><span style="font-size: 9pt;" lang="HR"> 
  i <i><sup>u</sup> </i>Redakcija nije mogla utvrditi na koje se naređenje i 
  uput-stvo odnosi.</span></p>
  <p class="MsoNormal" style="text-indent: 10mm;"><span lang="HR">jer je 
  svakome, pa čak i Italijanima, jasno da je borbena vred-nost četnika svedena 
  na minimum samo zbog gloženja između starešina.</span></p>
  <p class="MsoNormal" style="text-indent: 10mm;"><span lang="HR">Neposlušne i 
  nepokorne elemente koji neće da se potčine oficirima niti vojnoj disciplini 
  treba isključiti iz Vaših redova i o tome izvestiti pretpostavljenu komandu. 
  Bolje je da ta komanda ima 1.000 sigurnih i pouzdanih četnika nego jednu 
  gomilu od 5.000 nepokornih i neposlušnih samovoljaca koji rade na svoju ruku.</span></p>
  <p class="MsoNormal" style="text-indent: 10mm;"><span lang="HR">Starešinama 
  Vaše komande podeliti uputstvo koje je sačinjeno po naređenju pokojnog 
  Vojvode, pošto će im u mnogome olakšati rad.<sup>12</sup></span></p>
  <p class="MsoNormal" style="text-indent: 10mm;"><span lang="HR">NAČELNIK ŠTABA, 
  VOJVODA <b><span style="letter-spacing: -0.1pt;">R. S. Ivanišević</span></b><span style="letter-spacing: -0.1pt;">—<b>Dinarski<sup>13</sup></b></span></span></p>
  <p class="MsoNormal" style="text-indent: 10mm;"><!--[if !supportEmptyParas]-->
  &nbsp;<!--[endif]-->
  <o:p>
  </o:p>
  </p>
  <p class="MsoNormal" style="text-indent: 10mm;"><sup><span style="font-size: 9pt; letter-spacing: -0.6pt;" lang="HR">13</span></sup><span style="font-size: 9pt; letter-spacing: -0.6pt;" lang="HR"> 
  </span><span style="font-size: 9pt;" lang="HR">Radovan, vojvoda Dinarski.</span></p>
</div>
<p>
<br>
<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_60.htm"><b>Prethodni dokument</b></a></TD>
<TD><a href="4_14_2_62.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

