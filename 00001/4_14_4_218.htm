<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_217.htm"><b>Prethodni dokument</b></a></TD>
<TD><a href="4_14_4_219.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 10</strong></p>
<p align="center"><strong>GOVOR KRALJA JUGOSLAVIJE PETRA II OD 21. OKTOBRA 1944. 
POVODOM OSLOBOĐENJA BEOGRADA1</strong></p>
<p>Povodom oslobođenja naše prestonioe, Beograda od strane udruženih oružanih 
snaga Sovjetske Unije i Narodno-Os-lobodilačke vojske pod komandom maršala 
Tita, Nj. V. Kralj Petar II održao je 21. o.v.m. u večernjoj misiji B. B. C. 
(od 20 časova) za Jugoslaviju sledeći govor:</p>
<p>Dragi moji Srbi, Hrvati i Slovenci:</p>
<p>Beograd, naša junačka i napaćena prestonica, opet je slobodna!</p>
<p>Četrdeset i tri meseca je znojem i suzama iskupljivana sloboda nikad 
nepokorene Jugoslavije, predvođene u borbi i otporu jugoslovenskom 
narodno-oslobodilačkom vojskom pod maršalom Jugoslavije, Titom.</p>
<p>Oslobođenje Beograda, izvojevano nadčovječanskom borbom naših naroda i 
neocenjivom pomoću bratske i savezničke Crvene Armije, simbol je pobede nad 
neprijateljem, triumf junaštva i patriotizma naših naroda i najviši dokaz 
jedinstva i savezničke solidarnosti.</p>
<p>Oslobođenje Beograda, koje je zajednički uspeh jugoslo-venske 
narodno-oslobodilačke vojske i slavom ovenčane Crvene Armije kao i pobede naših 
velikih britanskih i američkih saveznika na ostalim frontovima naše narodne 
borbe najubed-ljiviji su znakovi skorog ili konačnog oslobođenja cele 
jugo-slovenske nacionalne i državne teritorije.</p>
<p>Pozdravljajući oslobođeni Beograd, ja pozdravljam sve vas, dragi moji Srbi, 
Hrvati i Slovenci ispunjen najdubljom zahvalnošću prema junačkoj 
narodno-oslobodilačkoj vojsci i maršalu Titu, prema bratskoj savezničkoj 
Crvenoj Armiji i njenom velikom maršalu Staljinu i odajem poštu svima herojima 
i žrtvama za našu zajedničku slobodu.</p>
<p>Duboko sam uveren da će vojska i narod, koji su pod cenu beskrajnih žrtava 
stvarali besmrtna dela u borbi za oslobođenje svoje otadžbine, znati u miru očuvati 
plodove svoje pobede i izgraditi svoju bolju i srećniju budućnost u novoj, 
slobodnoj, demokratskoj i federativnoj Jugoslaviji.</p>
<p>Ispunjen radošću i srećom, ja vas, na ovaj veliki dan, pozivam i molim da 
se svi ugledate u hrabre oslobodioce naše prestonice i da ujedinjeni u 
narodno-oslobodilačkoj vojsci do-prtinesete poslednju žrtvu na oltar slobode 
naše otadžbine.</p>
<p align="center">Živjela Narodno-oslobodilačka vojska i junačka Crvena 
Armija!</p>
<p align="center">ŽlVELI SRBI, HRVATI I SLOVENCI!</p>
<p align="center">ŽIVELA SLOBODNA I SRODNA JUGOSLAVIJA!«</p>
<p align="left">1 Tekst preuzet iz »Biltena broj 399« u kome je Direkcija za 
informativnu službu prenela govor kralja Petra (AJ 83/2-637).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_217.htm"><b>Prethodni dokument</b></a></TD>
<TD><a href="4_14_4_219.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
