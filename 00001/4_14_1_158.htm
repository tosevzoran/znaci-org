<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_157.htm"><b>Prethodni dokument</b></a></TD>
<TD><a href="4_14_1_159.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 158</strong></p>
<p align="center"><strong>PISMO ILIJE TRIFUNOVIĆA BIRČANINA OD 31. AVGUSTA 
1942. MAJORU ZAHARIJU OSTOJIĆU O ODLUCI DA PODNESE OSTAVKU NA POLOŽAJ 
KOMANDANTA ZAPADNO-BOSANSKIH, LIČKO-DALMATINSKIH I HERCEGOVAČKIH VOJNOČETNICKIH 
ODREDA1</strong></p>
<p>Poštovani gospodine majore,</p>
<p>Pre svega ja Vam najsrdačnije čestitam zauzeće Foče2 i izražavam svoju 
radost što je sa naše strane palo malo žrtava. Mrtvima neka je slava a živima 
hvala.</p>
<p>A sada da pređem1 na stvar.</p>
<p>Rastajući se sa Vama u Pustom Polju3 ja zaista nisam mogao očekivati da će 
između nas dvojice tako brzo doći do razmimoilaženja i da ćete baš Vi biti 
povod da, se ja odvažim na jedan krupan korak. Ali razmimoilaženje je tu, ono 
je očigledno i treba ga u opštem interesu brzo likvidirati, bez obzira na žrtve. 
Suština razmimoilaženja je u tom što ste se Vi, gospodine majore, po mom mišljenju 
i bez potrebe i bez opravdanih razloga, umešali u jednu stvar koja je za sada 
mogla interesovati samo mene i moje potčinjene organe, i to tako neobjektivno 
da ste potpuno stali na stranu mojih organa, ne tražeći predhodno od mene 
nikakvih obaveštenja, što je mislim bio red. Tako su izvesne moje već donete 
odluke izmenje-ne po želji potčinjenih mi lica, čime sam ja stvarno 
dezavuji-san u najvažnijim funkcijama komandanta.4</p>
<p>Pogrešili ste, gospodine majore, što ste to uradili, jer ćete se docnije 
pokajati, kao što se i ja gorko kajem što sam tu i tamo progledao kroz prste 
Jevđeviću kad to nisam smeo činiti. Kad nedisciplina, udružena sa razobručenošću 
i sa nezdravom ambicijom bude počela sve više da osvaja teren Vi ćete tek 
tada osetiti svu veličinu i težinu te pogreške, a sada je, što je sasvim 
prirodno, ne možete čak ni pretpostaviti. Ali računajte sa mojim bogatim 
iskustvom i dobrim poznavanjem ljudi, pa ćete videti da se neću ni ovoga puta 
prevariti.No možda je ovako i bolje. Vaša pogreška mi je potpuno otkrila 
istinu (koju sam ja osetio još u Pustom Polju kad ste izvršili delimičnu 
decentralizaciju komandovanja), da sam ja komandant samlo po imenu i tituli a da 
moje potčinjene stare-šine mogu raditi na svoju ruku šta hoće i kako hoće. 
Svakako ni Jevđević ni Baćović ne bi pokazivali i ispoljavali takve 
pretenzije da ih Vi niste snabdeli posebnim punomoćima. No ja nemam pravo da 
kritikujem Ministrov rad, pa se zato ovde zaustavljam, uveren i ubeđen da je 
ovo Ministar najdobrona-mernije učinio. Međutim moj položaj je time očigledno 
oslabljen. On je posle sastanka u Pustom Polju sličan položaju Crnogorskog 
vladike dok je tom našom zemljom vladao teokratski politički sistem: glavari 
su radili šta su hteli, a vla-dici je ostajalo pravo da ih prokune.</p>
<p>Kako ja, gospodine majore, nisam vladika i kako krstom nisam nikad uterivao 
disciplinu i zavodio red u poveravanim mi komandama, nego mnogo oporijim 
sredstvima i instrumentima, kako naposletku nisam naviknut da me vode moji mlađi 
nego da vodim ja njih, to ni pod kakvim uglovima ne želim da i dalje ostanem u 
ulozi nekakvog dekorativnog komandanta, pošto sam bez ikakvih tartarenskih 
osobina. Stoga sam rešen da najdalje do polovine septembra ove godine, po 
specijalnom kuriru, pošaljem Ministru ostavku na povereni mi položaj 
Komandanta Bosanskih, Ličko-dalmatinskih i Hercegovačkih odreda jugoslovenske 
vojske. Po sebi se razume da ću ostavci priložiti punomoćije koje mi je 
Ministar izdao za rad. Priloženo pismo za Gospodina Ministra5 kojim ga obaveštavam 
o ovom svom koraku molim pošaljite odmah njemu lično, najkraćim putem. 
Kapetanu g. Kostiću6 izdaj te revers na to pismo. Uostalom činovi, titule i 
položaji nisu ni igrali nekakvu osobitu ulogu u mom životu. Plemenitiji su 
motivi mene vodili od najranije mladosti sve do poslednjih dana onim trnovitim i 
često puta krvavim putem.</p>
<p>Činim napora da pronađem jednog hirurga i da ga uputim Baćoviću. Taj 
posao nije tako jednostavan. Ipak nadam se da ću uspeti.</p>
<p>Što se tiče stanice, ja sam zbog nje u svoje vreme hteo da oslepim, što 
zna Ministar. Neću više da ulazim u to pitanje, kad se već našlo za potrebno 
da moje potčinjene stare-šine dobiju pre mene ne jednu nego dve stanice. 
Potrebno je inače, u vezi sa pitanjem stanice, najhitnije javiti kome treba da 
niko od pratilaca izvesne pošiljke, koja treba da stigne meni, ne može ovde 
ostati, jer ga niko neće i ne srne primiti.</p>
<p>Rad tamošnjeg štaba,7 posle stava koji ste Vi zauzeli prema meni, manje me 
interesuje. Vi imate dobre informatore i pomoćnike u Jevđeviću i Baćoviću.</p>
<p>Ne slažem se sa postavljanjem kapetana g. Krste Kova-čevića za komandanta 
Kalinovačke brigade, jer je baš tim postavljanjem netaktičko i grubo poništena 
jedna moja odluka.</p>
<p>Mihić mi se javio jednim pismom8 i to samo zato da mi objasni da Bjelajac ne 
može da ide tamo gde sam ga odredio.9 Sam Bjelajac pak nije se uopšte javio 
20. ovog meseca u selu Strmici, gde ga je očekivao moj načelnik štaba da bi 
mu lično izdao potrebna upustva.</p>
<p>Da se ne bi ponovio slučaj Jevđević — Baćović, molim Vas javite mi 
kakve mere treba da preduzmem prema ovom oficiru koji nije izvršio izdato mu 
naređenje.</p>
<p>Pripreme za otvaranje koridora10 o kome smo govorili privode se kraju, mada 
to umnogome zavisi od Italijana. Možda ću zbog toga ići i u Armiju na Sušak.11</p>
<p>Što se tiče oficira mog štaba niste morali o njima da usvojite mišljenje 
Jevđevića, jer on prema tim mladim ljudima ispoljava dozu najjače agresije, 
pa se čak i nepristojno ponaša prema njima. To su, uostalom, dobri oficiri i 
vrše svoje dužnosti kao što treba. Ne zaboravite ni Vi ni Jevđević da sam 
ja prvenstveno terenski čovek i da znam bar toliko kad svoje ljude treba da upućujem 
na teren. Ta za Boga ja bih vam svima u tom poslu mogao biti profesor. Umesto 
tih nepotrebnih saveta, Vi bi bolje učinili da ste nastali da se moj predlog o 
lišenju čina nekih oficira već realizuje.</p>
<p>Morate, gospodine majore, i sami priznati da je Vaša briga za moje zdravlje, 
iako izražena onako laskavim rečima, ovog puta mogla izostati. Ta briga je u 
potpunoj disharmoniji sa ostalim tekstom. Ipak, hvala Vam.</p>
<p>31 avgusta 1942 godine</p>
<p>POLOŽAJ</p>
<p align="center">S poštovanjem</p>
<p align="center"><strong>I.Ž. Trifunović-Birčanin</strong></p>
<p>P. S.</p>
<p>Zaboravih Vam reći jednu sitnicu: kapetani Tomašević i Iva-nišević, 
valjda zbog neaktivnosti o kojoj Vi po želji Jevđevićevoj govorite, dobili su 
ovih dana od »druga« Tita smrtne presude preko pošte.</p>
<p><strong>I. Ž. T</strong>12</p>
<p>1&nbsp; Original (pisan na mašini, ćirilicom) u Arhivu VII, Ča, k. 151, 
reg. br. 24/5 (H-V-162/1).</p>
<p>2&nbsp;Vidi dok. br. 141 i 161.</p>
<p>3&nbsp; O sastanku u Pustom Polju, vidi dok. br. 121, nap. 5.</p>
<p>4&nbsp; Radi se o organizaciji komandovainja i postavljenju komandnog kadra 
pri čemu je major Zaharije Ostojić, na osnovu ovlašćenja dobije-nog od Draže 
Mihailovića, potpuno isključio Birčanina (vidi naredbu majora Zaharija Ostojića 
od 22. avgusta 1942. o postavljenju četničkih starešina na teritoriji istočne 
Bosne i Hercegovine, izdatu u ime Draže Mihailovića — Arhiv VII, Ča, k. 
197, reg. br. 39/3).</p>
<p>5&nbsp;Tim pismom redakcija ne raspolaže.</p>
<p>6&nbsp; Mladen.</p>
<p>7&nbsp; Odnosi se na Komandu operativnih jedinica istočne Bosne i 
Hercegovine (vidi dok. br. 137, nap. 2).</p>
<p>8&nbsp; Tim pismom Ilije Mihića redakcija ne raspolaže.</p>
<p>9&nbsp; Majora Slavka Bjelajca je Birčanin imenovao za komandanta zapadaie 
Bosne (vidi dok. br. 146).</p>
<p>10&nbsp; Radi se o četničkom planu povezivanja teritorije Hercegovine i 
zapadne Bosne. Opširnije o tome, vidi dok. br. 172.</p>
<p>11&nbsp; O Birčaninovom odlasku na Sušak, vidi dok. br. 172.</p>
<p>12 Paraf Ilije Trifunovića Birčanina.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_157.htm"><b>Prethodni dokument</b></a></TD>
<TD><a href="4_14_1_159.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
