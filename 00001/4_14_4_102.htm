<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_101.htm"><b>Prethodni dokument</b></a></TD>
<TD><a href="4_14_4_103.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>APEL POLITIČKOG DELEGATA DRAŽE MIHAILOVIĆA ZA 
SLOVENIJU I ISTRU OD 8. NOVEMBRA 1944. SLOVENSKOM NARODNOM ODBORURU I 
KOMANDISLOVENIJE ZA POMOĆ ČETNICIMA DINARSKE DIVIZIJE KOJI SE POVLAČE ISPRED 
PARTIZANA1</strong></p>
<p>Slovenskom Narodnom odboru2 i Kmdi Slovenije Komandi slovenskih domobranskih 
snaga</p>
<p>Pred uništenjem se nalaze poslednje nacionalne snage, koje stoje između nas 
i udruženog fronta partizanske glavnine po-mognute ustašama i Sovjetima. 
Divizije četničkog vojvode Đu-jića kmdta JVUO za Dalmaciju i zapadnu Bosnu 
nalaze se u očajnoj situaciji napadnute od četverostruke premoći.3 Nemci su 
evakuisali Dalmaciju, ustaši svugde pomažu partizane v. snage kojima raspolaže 
naša Vrhovna komanda vode teške i krvave borbe braneći naše pozicije i narod 
u Crnoj Gori, Hercegovini, Istočnoj Bosni, Sandžaku i Zapadnoj Srbiji. Naše 
snage u Lici nedovoljne su za efikasnu pomoć. Obratio sam se srpskom dobrovoljačkom 
korpusu koji je oduševljeno i spremno prihvatio poziv, ali se njegovo političko 
vodstvo još nalazi na putu i nemoguće je politički pripremiti i obezbediti 
akciju.4 A svaki je minut dragocen.</p>
<p>Ako padne Đujić onda će se sve oslobođene komunističke snage pojačane 
sa njihove dve divizije u Lici oboriti jednim pravcem preko Gorskog Kotara na 
Sloveniju, a drugim preko Plaša i Klane na Hrvatsko i slovensko Primorje. Ako 
padne Đujić, to znači istodobno doslovnu smrt pola milijuna Srba, koje je 
osiguravala njegova vojna snaga. U času napada na nas, komunističke snage u 
ovom prostoru udariće nas sa leđa i naša je sudbina zapečaćena.</p>
<p>Vrhovna komanda apeluje na sve poštene Jugoslovene, da se složno i bratski 
pomogne vojvodi Đujiću. To je dužnost sviju nas i slovenska i jugoslovenska, 
i hrišćanska i antikomunistička, i bratska i drugarska!</p>
<p>Molim vas propagirajte u svim nacionalnim radovima ne-odložnost te pomoći, 
sugerirajte gde treba političko obezbeđe-nje te pomoći od strane okupatora i 
stavite se u vezu radi izrade zajedničkog plana akcije sa Srpskim dobrovoljačkim 
korpusom. Ta zajednička akcija jugosl venskih snaga iz Slovenije i Like, 
slovenskih snaga sa celog slovenskog prostora i srpskih dobrovoljačkih snaga ne 
samo da će spasiti Đujića i Sloveniju, nego će cementirati Jugoslaviju.</p>
<p>Dostavljam prepis pisma upućenog Srpskom dobrovoljačkom korpusu, i priloge 
depeša Vrhovne komande, vojvode Đujića i apela međunarodnih agencija za pomoć.5</p>
<p align="center">S verom u Boga za Kralja i Otadžbinu!</p>
<p align="center">Vojvoda Jevđević</p>
<p>Položaj novembra 8. 1944. na Mitrovdan.</p>
<p align="center">&nbsp;</p>
<p>1&nbsp; Prepis originala (pisanog na mašini, latinicom) u Arhivu VII, Ca, k. 
150, reg. br. 25/2 (Sl-P-14).</p>
<p>2&nbsp; O tom odboru vidi dok. br. 192, dep. br. 399.</p>
<p>3&nbsp;i 4 Vidi dok. br. 101.</p>
<p>5 Ti dokumenti nisu nađeni.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_101.htm"><b>Prethodni dokument</b></a></TD>
<TD><a href="4_14_4_103.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
