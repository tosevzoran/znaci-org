<html>
<head>
<meta http-equiv="Content-Type" content="text/html; charset=utf-8">

<title>Jozo Tomasevich: CETNICI U DRUGOM SVJETSKOM RATU 1941-1945</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jozo Tomasevich: CETNICI U DRUGOM SVJETSKOM RATU 1941-1945</b><br>


<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_32.htm"><b>Prethodni dokument</b></a></TD>
<TD><a href="40_34.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3 style="text-indent:10.0mm"><span lang="HR" style="mso-ansi-language:HR">DRAŽA 
MIHAILOVIĆ<o:p>
</o:p>
</span></h3>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Pukovnik 
(kasnije general) Dragoljub-Draža Mihailović bio je čovjek u kojeg je velik 
broj Srba u Jugoslaviji i u izbjeglištvu polagao svoju nadu i vjeru kroz veći 
dio ratnih godina. U tim godinama Mihailović nije ni po čemu bio briljantan, 
pa čak ni dovoljno dobar vojni rukovodilac, ali u njegovom porijeklu i dotadašnjem 
životu ima dosta toga što može pomoći da se objasni zašto je postao 
komandant oružanih snaga izbjegličke vlade.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Kao 
tisuće drugih Srba koji su bili oficiri ili državni službenici u međuratnoj 
Jugoslaviji, i Mihailović je pripadao drugoj generaciji urbaniziranih seljaka. 
Rodio se 27. aprila 1893. u gradiću Ivanjici, pedesetak kilometara južno od Čačka 
u jugozapadnoj Srbiji. Otac mu je tamo bio sreski činovnik.<sup>44</sup> Dva su 
njegova strica bili oficiri. Odrastao je u vrijeme u kom je Srbija, iako još 
uvijek sputana patrijarhalnom tradicijom zajedničkom svim balkanskim zemljama, 
prolazila kroz proces izvanrednog političkog, ekonomskog i vojnog razvoja, i 
kada je srpska omladina bila prožeta ogromnim nacionalnim ponosom i vjerom u 
misiju svoga naroda.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">44 
Većina podataka o Mihailovićevom životu do 1941. uzeta je iz njegovog osobnog 
dosjea koji su Nijemci našli u arhivima jugoslavenskog ministarstva vojske i 
mornarice. Vidi mikrofilm br. T-314, rola 1457, snimci 1203-1207. Vidi također 
članke Purkovića i Milosavljevića o Mihailoviću u <i>Knjizi o Drašj, </i>sv. 
I, i Stojanović, »Kako je kažnjavan Draža Mihailović«.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Nakon 
propisanih šest razreda gimnazije, Mihailović je u septembru 1910. ušao u 
Srpsku vojnu akademiju. Sudjelovao je u balkanskim ratovima 1912—1913. kao 
pitomac, a u julu 1913. proizveden je u potporučnika kao prvi u svojoj klasi. 
Služio je u prvom svjetskom ratu i sa srpskom vojskom prešao preko Albanije 
1915, a na Solunskom je frontu kasnije bio više puta odlikovan.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Zbog 
nekih incidenata početkom rata nije dobio jedno od redovitih promaknuća, ali 
je u periodu između dva rata normalno napredovao. Od 1921. do 1923. bio je u Višoj 
školi Vojne akademije, te je nakon dopunskog obrazovanja preveden 1926. u 
generalštabnu struku. Između 1927. i februara 1935. bio je prvo zamjenik načelnika, 
a zatim načelnik štaba komandanta kraljeve garde. U junu 1935, nakon kratkog 
predaha u organizacionom odjelu Glavnog đeneralštaba, imenovan je za vojnog 
atašea u Sofiji (unaprijeđen u čin pukovnika u septembru 1935), ali to je 
mjesto napustio idućeg aprila jer je dolazio u dodir s nekim bugarskim 
oficirima koji su bili u nemilosti, pa je bugarska vlada zatražila njegov 
premještaj. Ponovno je u istom svojstvu otišao u Prag, gdje je ostao do maja 
1937. U toku te dvije godine službovanja u inozemstvu, čini se da je 
uspostavio dobar kontakt ne samo s oficirima tih zemalja, već i sa sovjetskim 
vojnim atašeima koje je tamo upoznao. Također je stekao i nova iskustva u 
obavještajnom radu.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Od 
maja 1937. pa do aprila 1941, Mihailović je zauzimao nekoliko različitih položaja 
u jugoslavenskoj vojnoj hijerarhiji, od načelnika štaba Dravske divizijske 
oblasti do komandanta 39. pješadijskog puka u Celju. Zatim je u Ministarstvu 
vojske i mornarice bio na mjestu načelnika sekcije za fortifikacije, nakon čega 
je vršio nastavničku dužnost na Vojnoj akademiji. Konačno, bio je načelnik 
općeg odjeljenja pri Inspektoratu vojske. Njegov je profesionalni interes čitavo 
to vrijeme bila pješadijska taktika, ali se krajem tridesetih godina počeo 
zanimati za gerilsko ratovanje. Početkom 1939, dok je bio na službi u Celju, 
izradio je i predao svojim pretpostavljenima plan za reorganizaciju 
jugoslavenskih oružanih snaga na principu nacionalnog porijekla - to jest 
srpskog, hrvatskog i slovenskog, očito po teoriji da će nacionalno čiste 
jedinice više od miješanih poboljšati koheziju vojske i njenu obrambenu moć. 
Njegovi pretpostavljeni su mu na tom planu oštro zamjerili, i on je 1. novembra 
1939^ bio kažnjen sa trideset dana strogog zatvora, što je bilo oglašeno u čitavoj 
vojsci. U novembru 1940. opet je bio kažnjen sa trideset dana zatvora jer je 
bez dopuštenja prisustvovao u uniformi nekom kvazi-političkom kvazi-društvenom 
skupu što ga je za pripadnike Udruženja rezervnih podoficira priredio 
britanski vojni ataše u Beogradu. Nakon tog drugog incidenta jedva je izbjegao 
da ne bude udaljen iz elitne generalštabne struke ili da ne bude penzioniran. 
Ali usprkos tim incidentima, njegov osobni vojni dosje opisuje ga kao »ustrajnog 
radnika i odličnog oficira.«<sup>45</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">45 
Vidi mikrofilm br. T-314, rola 1457, snimak 1206.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Nekoliko 
mjeseci prije invazije, Mihailović je postao zamjenik načelnika štaba Šeste 
armijske oblasti u Mostaru; tu dužnost je jedan od njegovih kasnijih 
komandanata, major Vučković, opisao kao »potpuno beznačajan položaj« <sup><span style="letter-spacing:-.25pt">46 
</span></sup>Njegov ratni raspored pomoćnika načelnika štaba Druge armije, s 
kojom se je u vrijeme sloma nalazio u sjevernoj Bosni, bio je jednako tako beznačajan. 
Bio je u Drijateljskim odnosima s„Borom. Mirković.ein i sudjelovao je u 
pripremama za adar od 27. marta 1941,<sup>47</sup> ali budući da u to vrijeme 
nije bio u Beogradu, to sudjelovanje vjerojatno treba tumačiti tako da su ga 
rukovodioci udara, kao i mnoge druge oficire, unaprijed obavijestili o puču.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">46 
»Ustanak u zapadnoj Srbiji«, str. 128.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">47 
The Trial of </span><span lang="HR" style="font-size:7.0pt;mso-ansi-language:HR">Draž&quot; 
Mihailović, </span></i><span lang="HR" style="font-size:7.0pt;mso-ansi-language:HR">str. 
333.<o:p>
</o:p>
</span></p>
<span lang="HR" style="font-size:10.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">Dakle, do aprila 1941. Mihailović se ni po čemu nije izdvajao od mnogih 
irugih jugoslavenskih generalštabnih oficira <i>- </i>ponešto natprosječan, 
odgojen u :radicionalnom vojnom načinu razmišljanja, iako je pokazivao 
izvjesnu tezavisnost mišljenja. Vjerojatno je samo izdaleka poznavao međunarodna 
ibivanja (od stranih jezika govorio je francuski i bugarski) i, naravno, nije 
imao skustva u političkom organiziranju i rukovođenju. Posve je sigurno imao 
vrlo nalo vojne i političke pronicljivosti i fleksibilnosti za čovjeka koji je 
slučajem sostao vođa jednog pokreta u zemlji, koja je već bila duboko 
podvojena starim lacionalnim i vjerskim svađama, a sad ju je još rastrzala 
okupacija, te socijalna i jolitička revolucija. Ono što je imao bila je duboka 
odanost dinastiji i političkom )oretku srpske dominacije u Jugoslaviji; i tokom 
ratnih godina, iako je za sebe ivijek govorio da je naprosto oficir, pokazivao 
je tu odanost dinastiji s vrdoglavom odlučnošću i usmjerenošću prema cilju.</span>
<p>
<br>
<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_32.htm"><b>Prethodni dokument</b></a></TD>
<TD><a href="40_34.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

