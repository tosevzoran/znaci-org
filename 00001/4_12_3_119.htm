<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_118.htm"><b>Prethodni dokument</b></a></TD>
<TD><a href="4_12_3_120.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PETNAESTODNEVNI IZVEŠTAJ NEMAČKOG ŠTABA ZA VEZU PRI 
ITALIJANSKOJ 2. ARMIJI OD 14. AVGUSTA 1943. O VOJNO-POLITIČKOJ SITUACIJI, 
DIVERZIJAMA I OBOSTRANIM GUBICIMA NA ITALIJANSKOM OKUPACIONOM PODRUČJU[1]</strong></p>
<p align="center"><strong>Poverljivo</strong></p>
<p>NEMAČKI ŠTAB ZA VEZU pri K-ndi ital. 2. armije</p>
<p>O. U., 14. 8. 43.</p>
<p>Komandant Jugoistoka</p>
<p>(Kd Grupe armija &quot;F&quot;)[2]</p>
<p>20. avg. 1943.</p>
<p>Odelj. Ia, Br. 2447, pov.</p>
<p>Ia, Tgb. 1457/43. pov.</p>
<p align="center">IZVEŠTAJ O SITUACIJI</p>
<p align="center"><em>za period od l—14. 8. 1943.</em></p>
<p align="center">I POLITIČKA SITUACIJA</p>
<p>Vojnička situacija na Siciliji, koja ulazi u svoju konačnu fazu, a naročito 
unutrašnji politički događaji poslednjih nedelja u Italiji, prirodno da se 
najnegativnije odražavaju na političku situaciju cele italijanske okupacione 
zone. Stanovništvo koje je usled katastrofalnih životnih uslova dospelo u 
najtežu situaciju, a pod uticajem najintenzivnije neprijateljske propagande, 
vidi jedinu nadu za sebe i za stvaranje boljih uslova života u skorom 
iskrcavanju saveznika na Balkan.</p>
<p>Glavni razlog ovakvog opasnog razvitka leži sigurno u političkoj 
nesposobnosti Italijana da normalizuju situaciju u delu Hrvatske i Dalmacije 
koji im je poveren i da uspostave normalne odnose kao i da otklone protivrečnosti 
ukoliko je to moguće. Maltretiranjem stanovništva, Italijani, koji su oduvek 
smatrani kao neprijatelji, još više su omrznuti.</p>
<p>Nacionalistički četnici, koji svoj glavni zadatak vide u uništenju 
komunističkog banditskog pokreta, a u cilju stvaranja velikosrpske države pod 
kraljem Petrom, tražili su i našli su kontakt sa Italijanima i borili su se 
zajedno sa njima protiv komunističkog ustaničkog pokreta, koji se sve više širio 
ikoji je i u vojnom i u političkom pogledu dobro rukovođen. Četnici su trpeli 
najveće gubitke, pa je demoralizacija bivala sve jača, što je delom dovodilo 
do prelaska u redove komunista, jer su četnici od strane Italijana bili 
nedovoljno naoružavani i hranjeni. Neraspoloženje italijanskih jedinica, koje 
je nastalo kao rezultat poslednjih događaja u Italiji, a koje se ogledalo u 
nedostatku volje za daljom borbom, ohrabrilo je četnike da preduzmu mere u južnom 
delu Dalmacije i da napadnu na italijanske posade radi pribavljanja naoružanja, 
municije i opreme, a sve u cilju da bi pružili efikasnu podršku 
neprijateljskom iskrcavanju.</p>
<p align="center">II SITUACIJA KOD NEPRIJATELJA</p>
<p align="left"><em>Slovenija:</em></p>
<p>Komunističke brigade „Cankar&quot;[3], „Gubec&quot;[4], „Šercer&quot;[5] 
i „Tomšič&quot;[6] premeštaju se, s obzirom na buduće političke i vojne 
događaje, sve više u centar pokrajine. To predstavlja sve jače ugrožavanje 
glavrte železničke linije Rijeka — Trst — Ljubljana — Zagreb. Uskoro 
treba očekivati napad većih razmera protiv ove glavne saobraćajnice. Iz 
zaplenjenih dokumenata pro-izilazi da bande planiraju da poruše tunel Borovnica 
(18 km jugozapadno od Ljubljane). U toku produženja akcija čišćenja na 
prostoriji Ribnica — Crnomelj (40 km jugoistočno od Ljubljane i 30 km zapadno 
od Karlovca), Italija-ni su imali manje gubitke.</p>
<p><em>Julijska krajina:</em></p>
<p>Manji napadi bandi na italijanske posade. Nije bilo dezertera.</p>
<p><em>Hrvatska:</em></p>
<p>Pojačana dejstva bandi u rejonu Dubrava (8 km severoistočno od Ogulina). U 
rejonu Krivi Put odbijeno je više neprijateljskih napada. Na komunikaciji 
Rijeka — Ogulin kod Fužina Italijani su pretrpeli izvesne gubitke od 
eksplozija mina.</p>
<p>Operacija čišćenja u rejonu Brod (30 km severoistočno od Ogulina) — 
Mrkopalj (30 km zapadno-severozapadno od Ogulina) — Ostari je postigla je 
neznatan uspeh. Neprijateljski napadi na italijanske položaje u rejonu Delnice 
— Fužine — Lokve (30 km severno, 23 km istočno i 26 km istočno-severoistočno 
od Rijeke) odbijeni su. Dejstva neprijatelja protiv posada u Oštarijama i 
Ravnicama (6 km jugoistočno i 7 km jugozapadno od Ogulina) nisu imala uspeha. 
Bande su pokušale da ugroze komunikaciju Senj — Crikvenica (50 i 25 km 
jugoistočno od Rijeke).[7] U rejonu [Novi] Vinodol (jugoistočno od Rijeke) 
napadnuta je jedna italijanska motorizovana kolona. Odbijen je napad koji je 
izvršen na posadu Brod-Moravice.</p>
<p>Prema izveštajima iz hrvatskih izvora, vrši se prikupljanje bandi u rejonu 
jugoistočno od Bihaća. Takođe se vrši koncentracija bandi u rejonu Grižana 
(7 km severoistočno od Crikvenice i u rejonu Prokika (3 km jugoistočno od 
Senja). Došlo je do sabotaža na železničkoj pruzi u rejonu Ogulin — 
Ostarije. Krašić (15 km severno od Karlovca) i druga mesta se-verozapadno od 
železničke pruge Ogulin — Karlovac zauzeta su od strane bandi.[8] Stigle su 
informacije o pojačanju bandi zapadno od Bihaća i u rejonu Slunja.[9]</p>
<p><em>Bosna:</em></p>
<p>Situacija uglavnom nepromenjena. Pri italijanskim akcijama mešovitim 
jedinicama u rejonu Bosansko Grahovo, četnici su pretrpeli veće gubitke.</p>
<p><em>Dalmacija:</em></p>
<p>Situacija u pogledu bandi na celom dalmatinskom prostoru se i dalje znatno 
pogoršava. Akcije čišćenja na prostoru Biokova i Mosora, koje su u završnoj 
fazi, podržane delom od nemačkih snaga (jedan SS-bataljon), nisu dovele do 
osetnog poboljšanja situacije, jer su bande primenile svoju oprobanu taktiku 
izvlačenja. Itali-janske snage su samo delimično naišle na jači otpor 
neprijatelja. Porušene su pozadinske ustanove a zaplenjena je manja količina 
naoružanja, municije i drugog materijala. Neprijatelj je imao oko 200 mrtvih. 
Na prostoriji severozapadno i južno od Knina primećeno je jače grupisanje 
neprijatelja (oko 2500 ljudi).[10] Pojačane su sabotaže protiv železničkih 
pruga, puteva i linija veza. Na celom priobalnom pojasu između Metkovića i 
Zadra zapaža se pojačana aktivnost bandi. Situacija, u rejonu boksitnih 
rudnika oko Drniša se, prema izveštaju predstavnika ujedinjenog aluminijumskog 
preduzeća, ing. Jorgea, i dalje pogoršava. Italijanske snage koje se nalaze 
na. toj teritoriji zadržavaju se isključivo u jako utvrđenim staničnim 
zgradama naseljenih mesta. Samo su Knin i Drniš potpuno posednuti. Borbeni 
moral ovih jedinica je loš. Teško se mogu upotrebiti za dejstva na otvorenom 
prostoru, jer svoje utvrđene položaje noću ne napuštaju, tako da se dešava 
da samo nekoliko</p>
<p>stotina metara od njihovih uporišta neprijatelj u toku noći ruši odnosno 
minira železničke pruge. Jačina komunističkih bandi u rudarskoj oblasti ceni 
se na oko 6000 ljudi, ali njihov borbeni moral nije naročito visok, kao onih 
komunističkih snaga sa kojima su se naše jedinice borile u operaciji 
„Vajs&quot;[11]. Izgleda da se komanda ovih bandi nalazi u Muću (zapadno od 
Sinja) na komunikaciji Sinj — Drniš. Momentalno ne treba očekivati značajniju 
akciju bandi na ovoj teritoriji pošto se glavne snage koncentrišu u rejonu 
Velebita. Izgleda da se bande redovno snabdevaju iz vazduha.</p>
<p>.. Prilikom čišćenja prostorije Vrlika — Knin, zaplenjen je materijal. 
Izgleda da su se jake neprijateljske bande povukle iz rejona Vrlika u pravcu 
Kosova, 10 km južno od Knina. Treba očekivati napad na Kosovo i blokadu Knina.</p>
<p>Protivmere Italijana su u toku. Javlja se o pojačanju bandi u dolini Zrmanje 
u pravcu Knina.</p>
<p>I dalje postoji neprijateljski pritisak na rejon južno od Sinja.[12]</p>
<p>Preduzete su akcije čišćenja na ostrvima i dej-stva izviđačkim trupovima 
u rejonima Metković, Dubrovnik i Trebinje. Minskim eksplozijama prekinuta je železnička 
pruga Split — Sinj.</p>
<p><em>Hercegovina:</em></p>
<p>Živa aktivnost bandi koja se sastoji u napadima na italijanske i hrvatske 
posade, kao i sabotaže na železnicama. Svi napadi su odbijeni.</p>
<p>Bande su izvršile napad na nemački transportni voz kod Velje Međe, 35 km 
severno-severoza-padno od Dubrovnika na dan 10. 8. Iz šina je izbačena 
lokomotiva i 3 vagona, pri čemu su 3 vagona izgorela. Ranjena su 4 vojnika, dok 
ih je 7 nestalo.[13] Na lice mesta poslat je 1 italijanski bataljon. Od 5 nemačkih 
vojnika koji su pali u zarobljeništvo, jedan oficir se u međuvremenu vratio.</p>
<p>Postoje izveštaji o prisustvu bandi u rejonu Bileća, Trebinje, Vrgorac, 
Hutovo, Mišljen — Vlahovići (26 km južno od Nevesinja, Ljubinja). Javljeno 
je o postojanju bandi srednje jačine u rej onu severoistočno od Ljubinja.</p>
<p><em>Četnici:</em></p>
<p>Na teritoriji Slovenije nema promena u držanju četnika. Prema izveštaju 
predstavnika ujedinjenog aluminijskog preduzeća, ing. Jorgea, četnički 
komandant Momčilo Đujić je pre nekoliko meseci od strane bivšeg kralja Petra 
unapređen za hercegovačkog vojvodu[14], pri čemu je dobio i visoko 
odlikovanje. Ceni se da na prostoru Drniš — Knin postoji oko 6000 četnika.[15] 
Ove snage su pod komandom pravoslavne inteligencije, uglavnom aktivnih i 
rezervnih oficira bivše jugoslovenske vojske. Dobro su naoružani -— pretežno 
francuskim puškama — a raspolažu i lakim i teškim automatskim oružjem. Ima 
već 14 dana kako četnici vrše mobilizaciju celokupnog za vojsku sposobnog muškog 
stanovništva pravoslavne vere od 17 do 55 godina starosti. Naređenje za 
mobilizaciju važi i za anektirane oblasti Dalmacije u kojima živi pravoslavno 
stanovništvo. Ko se ne odazove pozivu, prema vojnim zakonima biće kažnjen smrću.</p>
<p>Četnici su poseli sva naseljena mesta između Sinja i Knina. U Kninu raspolažu 
jednim kontingentom od 1000 ljudi stalno spremnih za dejstvo. Pored Knina, 
obezbeđuju prostoriju do Bosanskog Grahova. Još uvek se bore protiv komunističkih 
bandi a pre 10 dana izveli su jednu veću akciju u prostoru Bosanskog Grahova do 
Tičeva. Mada niže četničke starešine izjavljuju da nikada neće izvršavati 
direktive Londona da vode borbu protiv partizana, pošto sasvim sigurno znaju da 
će kao srpski nacionalisti i pravoslavni docnije od strane komunista biti 
likvidirani, ipak držanje četnika je nejasno. Može se kao sigurno računati 
da će se četnici u slučaju povlačenja italijanskih okupacionih snaga boriti 
zajedno sa komunistima protiv eventualnog ulaska nemačkih trupa na tu 
teritoriju.</p>
<p>Prema pouzdanim informacijama, pre nekoliko dana spustio se jedan avion u 
Lici sa 2 predstavnika izbegličke vlade. Ovi predstavnici su pokušali da 
postignu sporazum između četnika i komunista. Prema informaciji iz sigurnog 
izvora, sporazum nije postignut, a predstavnici su neobavljenog posla morali da 
se vrate. Prema informacijama iz italijanskih izvora, četnički major Baćović[16] 
je dobio naređenje da svoje snage prikupi na dalmatinskoj obali, da bi napao 
tamošnje italijanske posade i zaplenio naoružanje i municiju. Pokreti ovih četničkih 
snaga stoje sigurno u vezi sa eventualnim anglo-američkim pomorskim desantom. 
Komanda italijanske 2. armije je izdala naređenje da se sve četničke snage, 
ukoliko pokušaju da se približe italijanskim posadama, smatraju 
neprijateljima.</p>
<p align="center">III ZAKLJUČAK O SITUACIJI</p>
<p>Na celokupnoj italijanskoj okupiranoj teritoriji glavni napor bandi usmeren 
je na to da se, u slučaju neprijateljskog iskrcavanja, glavne saobraćajnice 
tako oštete da bi se što efikasnije ugrozio dotur svim našim snagama koje su 
angažovane na jugoistočnom prostoru. I komunisti i četnici očekuju da će u 
najskorije vreme doći do povlačenja daljih italijanskih snaga sa Balkana u 
Italiju. Tako bi oni došli u situaciju da zauzmu prostoriju koju bi napustile 
italijanske trupe, a koju nemačke snage, s obzirom na svoju slabost, ne bi 
mogle da kontrolišu, čime bi bili stvoreni preduslovi za uspešnu 
neprijateljsku invaziju.</p>
<p align="center">IV VAZDUIIOPLOVNA SITUACIJA</p>
<p>U ranim jutarnjim časovima na dan 12. 8. Dubrovnik su nadletali 
neprijateljski avioni u pravcu severa. Data je vazdušna uzbuna. I na dan 13. 8. 
između 01,30 i 04,00 časa data je vazdušna uzbuna. Konstatovan je šum motora 
na velikoj visini.</p>
<p>Na prostoriji Sušak — Rijeka u noći na 14. 8. data je vazdušna uzbuna. 
Bombe nisu bacane.</p>
<p align="center">V BROJ SABOTAŽA IZVRŠENIH NA&nbsp;ŽELEZNICKIM PRUGAMA:</p>
<p>Pruga Rijeka — Ogulin,6</p>
<p>Pruga Ljubljana — Kočevje[17],1</p>
<p>Pruga Split — Sinj,1</p>
<p>Pruga Dubrovnik — Sarajevo,1</p>
<p align="center">VI GUBICI PRETRPLJENI U PERIODU IZVESTAVANJA</p>
<p>Područje korpusa mrtvi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
ranjeni&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; zarobljeni ili 
nestali</p>
<table frame="box" rules="all" border="0">
  <tbody>
    <tr>
      <td width="113">
        <p>XI armijski korpus</p>
      </td>
      <td width="56"></td>
      <td width="80"></td>
      <td width="115"></td>
      <td width="88"></td>
    </tr>
    <tr>
      <td>
        <p>Italijani</p>
      </td>
      <td>
        <p>2</p>
      </td>
      <td>
        <p>4</p>
      </td>
      <td>
        <p>—</p>
      </td>
      <td></td>
    </tr>
    <tr>
      <td>
        <p>Hrvati</p>
      </td>
      <td>
        <p>—</p>
      </td>
      <td>
        <p>—</p>
      </td>
      <td>
        <p>—</p>
      </td>
      <td></td>
    </tr>
    <tr>
      <td>
        <p>četnici</p>
      </td>
      <td>
        <p>—</p>
      </td>
      <td>
        <p>—</p>
      </td>
      <td>
        <p>—</p>
      </td>
      <td></td>
    </tr>
    <tr>
      <td>
        <p>Nemci</p>
      </td>
      <td>
        <p>—</p>
      </td>
      <td>
        <p>—</p>
      </td>
      <td>
        <p>—</p>
      </td>
      <td></td>
    </tr>
    <tr>
      <td>
        <p>bande</p>
      </td>
      <td>
        <p>29</p>
      </td>
      <td>
        <p>—</p>
      </td>
      <td>
        <p>7</p>
      </td>
      <td></td>
    </tr>
    <tr>
      <td>
        <p>V armijski korpus:</p>
      </td>
      <td></td>
      <td></td>
      <td></td>
      <td></td>
    </tr>
    <tr>
      <td>
        <p>Italijani</p>
      </td>
      <td>
        <p>13</p>
      </td>
      <td>
        <p>13</p>
      </td>
      <td>
        <p>8</p>
      </td>
      <td></td>
    </tr>
    <tr>
      <td>
        <p>Hrvati</p>
      </td>
      <td>
        <p>—</p>
      </td>
      <td>
        <p>—</p>
      </td>
      <td>
        <p>—</p>
      </td>
      <td></td>
    </tr>
    <tr>
      <td>
        <p>četnici</p>
      </td>
      <td>
        <p>—</p>
      </td>
      <td>
        <p>—</p>
      </td>
      <td>
        <p>—</p>
      </td>
      <td></td>
    </tr>
    <tr>
      <td>
        <p>Nemci</p>
      </td>
      <td>
        <p>—</p>
      </td>
      <td>
        <p>—</p>
      </td>
      <td>
        <p>—</p>
      </td>
      <td></td>
    </tr>
    <tr>
      <td>
        <p>bande</p>
      </td>
      <td>
        <p>3</p>
      </td>
      <td>
        <p>3</p>
      </td>
      <td>
        <p>3 +</p>
      </td>
      <td>
        <p>9 sumnjivih</p>
      </td>
    </tr>
    <tr>
      <td colspan="2">
        <p>XVIII armijski korpus:</p>
      </td>
      <td></td>
      <td></td>
      <td></td>
    </tr>
    <tr>
      <td>
        <p>Italijani</p>
      </td>
      <td>
        <p>12</p>
      </td>
      <td>
        <p>57</p>
      </td>
      <td>
        <p>3</p>
      </td>
      <td></td>
    </tr>
    <tr>
      <td>
        <p>Hrvati</p>
      </td>
      <td>
        <p>1</p>
      </td>
      <td>
        <p>2</p>
      </td>
      <td>
        <p>—</p>
      </td>
      <td></td>
    </tr>
    <tr>
      <td>
        <p>četnici</p>
      </td>
      <td>
        <p>30</p>
      </td>
      <td>
        <p>1</p>
      </td>
      <td>
        <p>20</p>
      </td>
      <td></td>
    </tr>
    <tr>
      <td>
        <p>Nemci</p>
      </td>
      <td>
        <p>—</p>
      </td>
      <td>
        <p>—</p>
      </td>
      <td>
        <p>—</p>
      </td>
      <td>;</td>
    </tr>
    <tr>
      <td>
        <p>bande</p>
      </td>
      <td>
        <p>191</p>
      </td>
      <td>
        <p>2</p>
      </td>
      <td>
        <p>11 +</p>
      </td>
      <td>
        <p>73 sumnjiva</p>
      </td>
    </tr>
    <tr>
      <td>
        <p>VI armijski korpus</p>
      </td>
      <td></td>
      <td></td>
      <td></td>
      <td></td>
    </tr>
    <tr>
      <td>
        <p>Italijani</p>
      </td>
      <td>
        <p>1</p>
      </td>
      <td>
        <p>3</p>
      </td>
      <td>
        <p>—</p>
      </td>
      <td></td>
    </tr>
    <tr>
      <td>
        <p>Hrvati</p>
      </td>
      <td>
        <p>—</p>
      </td>
      <td>
        <p>—</p>
      </td>
      <td>
        <p>—</p>
      </td>
      <td></td>
    </tr>
    <tr>
      <td>
        <p>četnici</p>
      </td>
      <td>
        <p>—</p>
      </td>
      <td>
        <p>—</p>
      </td>
      <td>
        <p>—</p>
      </td>
      <td></td>
    </tr>
    <tr>
      <td>
        <p>Nemci</p>
      </td>
      <td>
        <p>—</p>
      </td>
      <td>
        <p>4</p>
      </td>
      <td>
        <p>7</p>
      </td>
      <td></td>
    </tr>
    <tr>
      <td>
        <p>bande</p>
      </td>
      <td>
        <p>21</p>
      </td>
      <td>
        <p>—</p>
      </td>
      <td>
        <p>7 +</p>
      </td>
      <td>
        <p>17 sumnjivih</p>
      </td>
    </tr>
    <tr>
      <td>
        <p>Ukupno: Italijani</p>
      </td>
      <td>
        <p>28</p>
      </td>
      <td>
        <p>77</p>
      </td>
      <td>
        <p>11</p>
      </td>
      <td></td>
    </tr>
    <tr>
      <td>
        <p>Hrvati</p>
      </td>
      <td>
        <p>1</p>
      </td>
      <td>
        <p>2</p>
      </td>
      <td>
        <p>—</p>
      </td>
      <td></td>
    </tr>
    <tr>
      <td>
        <p>četnici</p>
      </td>
      <td>
        <p>30</p>
      </td>
      <td>
        <p>1</p>
      </td>
      <td>
        <p>20</p>
      </td>
      <td></td>
    </tr>
    <tr>
      <td>
        <p>Nemci</p>
      </td>
      <td>
        <p>—</p>
      </td>
      <td>
        <p>4</p>
      </td>
      <td>
        <p>7</p>
      </td>
      <td></td>
    </tr>
    <tr>
      <td>
        <p>bande</p>
      </td>
      <td>
        <p>265</p>
      </td>
      <td>
        <p>5</p>
      </td>
      <td>
        <p>28 +</p>
      </td>
      <td>
        <p>99 sumnjivih</p>
      </td>
    </tr>
  </tbody>
</table>
<p>Materijalni gubici:</p>
<p>1 mitraljez</p>
<p>1 automatska puška</p>
<p>neutvrđen broj pušaka, ostalog naoružanja,</p>
<p>municije i drugog materijala.</p>
<p>Spisak primalaca nalazi se u konceptu dokumenta.</p>
<p>. . . [18]</p>
<p>1 Snimak originala (pisanog na mašini) u AVII, NAV-T-313, r. 193, s. 
7453136—43. Na margini prve strane originala rukom je dopisano nekoliko parafa 
i oznaka.</p>
<p>2 Pečat primaoca.</p>
<p>3 Reč je o 5. slovenačkoj udarnoj brigadi „Ivan Cankar&quot;.</p>
<p>4 Odnosi se na 4. slovenačku udarnu brigadu „Matija Gubec&quot;.</p>
<p>5Reč je o 2. slovenačkoj udarnoj brigadi „Ljubo Sercer&quot;.</p>
<p>6 Odnosi se na 1. slovenačku udarnu brigadu „Tone Tomšič&quot;.</p>
<p>7 Između Crikvenice i Hreljina, jedinice 1. primorsko-goranskog NOP odreda 
napale su 4. avgusta 1943. auto-kolonu italijanske 14. obalske brigade (tom V, 
knj. 18, dok. br. 109 i 153).</p>
<p>8 Diverzije i napade na pruzi Ogulin — Karlovac izvodile su 1. udarna i 2. 
udarna brigada 8. divizije NOVJ (tom V, knj. 17, dok. br. 79, 87, 88, 100 i 193, 
knj. 18, dok. br. 6 i 13).</p>
<p>9 Delovi 3. udarne brigade 8. divizije NOVJ 11. avgusta 1943. zauzeli su 
Slunj (AVII, a. NOP, k. 419, reg. br. 49/6, 53/5, k. 801, reg. br. 30/6, k. 28, 
reg. br. 1/17, 1/39, 2/8 i 4/9; Oslobodilački rat naroda Jugoslavije, knj. 1, 
str. 506).</p>
<p>10 U tom rejonu izvodila je dejstva 2. udarna brigada 6. divizije NOVJ i 
Grupa sjevernodalmatinskih partizanskih bataljona, formirana po naređenju Štaba 
Kninskog sektora (tom V, knj. 18, dok. br. 58, 159 i 165).</p>
<p>11 Vidi dok. br. 13 i 38.</p>
<p>12 U rejonu s. Ugljane i s. Biorine (kod Sinja), 3. avgusta 1943, po naređenju 
Štaba Grupe partizanskih odreda za Dalmaciju, formirana je Grupa udarnih 
bataljona Dalmacije, jačine 4 bataljona, a u s. Plavnom (kod Knina), 13. 
avgusta 1943, formirana je Kninska brigada (5. dalmatinska brigada 17. divizije 
NOVJ) (AVII, a. NOP, k. 842-A, reg. br. 56/2, k. 845-A, reg. br. 16/1, k. 104, 
reg. br. 52/3; Oslobodilački rat naroda Jugoslavije, knj. 1, str. 514).</p>
<p>13 Napad na voz, koji su pratili vojnici SS-divizije „Princ Eu-gen&quot;, 
izvršili su delovi 10. hercegovačke NOU brigade (tom IV, knj. 16, dok. br. 142 
i 190, knj. 19, dok. br. 15; Hercegovina u narodnooslobo-dilačkoj borbi, Vojno 
delo, Beograd, 1961, prvo izdanje, str. 674).</p>
<p>14 On je bio komandant četničke Dinarske divizije.</p>
<p>15 Reč je o Dinarskoj četničkoj diviziji.</p>
<p>16 Petar, komandant četničkih Operativnih jedinica istočne Bosne i 
Hercegovine.</p>
<p>17 Ovu diverziju na pruzi Trebnje — Sevnica u blizini s. Gomile izveo je 2. 
bataljon 5, slovenačke NOU brigade &quot;Ivan Cankar&quot; (tom VI, knj. 6, 
dok. br. 57, 64, 171 i 173).</p>
<p>18 Potpis nečitak.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_118.htm"><b>Prethodni dokument</b></a></TD>
<TD><a href="4_12_3_120.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
