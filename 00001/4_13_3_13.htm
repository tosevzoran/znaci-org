<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIII - DOKUMENTI KRALJEVINE ITALIJE - KNJIGA 3</b><br>

<CENTER><TABLE border="1"><TR><TD><a href="4_13_3.htm"><b>Sadr&#382;aj</b></a></TD>
<TD><a href="4_13_3_12.htm"><b>Prethodni dokument</b></a></TD>
<TD><a href="4_13_3_14.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p style="text-align: center; padding: 0pt 0pt 3pt 1pt;"><span class="font6" style="font-weight: bold;">BR. 
13</span></p>
<p style="text-align: center; padding: 3pt 0pt 6pt 1pt;"><span class="font6" style="font-weight: bold;"><a name="bookmark1"></a>IZVEŠTAJ 
GENERALA ĐUZEPA PIJEKA OD 18. JANUARA 1943. MINISTARSTVU</span><span class="font4" style="font-weight: bold;"> 
INOSTRANIH</span><span class="font6" style="font-weight: bold;"> POSLOVA O 
VOJNO--POLITIČKOJ SITUACIJI NA TERITORIJI NDH<sup><a name="footnote1"></a><a href="file:///C:/znaci/4_13/4_13_3_13.htm#bookmark2">1</a></sup></span></p>
<p style="padding: 6pt 0pt 3pt 290pt;"><span class="font6">C/2</span></p>
<p style="text-align: center; padding: 3pt 0pt 3pt 1pt;"><span class="font6">MINISTARSTVU 
INOSTRANIH POSLOVA — Kabinet — Pol. poslovi</span></p>
<p style="padding: 3pt 0pt 0pt 1pt;"><span class="font6">Prot. br. 6/2&nbsp;V.P. 
10, 18. januar 1943—XXI</span></p>
<p style="padding: 0pt 0pt 12pt 1pt;"><span class="font6" style="font-style: italic;">Predmet:</span><span class="font6"> 
Hrvatska na pragu 1943. —</span></p>
<p style="text-align: justify; text-indent: 22pt; padding: 12pt 1pt 3pt;"><span class="font6">U 
prošloj godini već sam izložio u nizu izveštaja<sup><a name="footnote2"></a><a href="file:///C:/znaci/4_13/4_13_3_13.htm#bookmark3">2</a></sup> 
razne vidove situacija u Hrvatskoj, ali mislim da će biti interesantno i 
korisno da ukratko izložim celokupnu opštu situaciju, kakva je bila na početku 
ove godine.</span></p>
<p style="text-align: center; padding: 3pt 0pt 6pt 1pt;"><span class="font0">*</span></p>
<p style="text-align: justify; text-indent: 22pt; padding: 6pt 0pt 0pt 1pt;"><span class="font6">Politička 
slika Hrvatske uoči 1943. krajnje je konfuzna.</span></p>
<p style="text-align: justify; text-indent: 22pt; padding: 0pt 1pt;"><span class="font6">Zemlju 
muče duboki unutrašnji razdori; zatrovana je ne-utoljivom mržnjom i 
nezadovoljstvom koje rađa netrpeljiva, sektaška i varvarska politika odmazde, 
koju već više od godinu dana vodi partija na vlasti, sa rasnim predubeđenjima; 
dezori-jentisana je i, rekao bih, zbunjena neprekidnim nizom grešaka koje je počinio 
režim svojim neurednim i protivrečnim pokušajima da reši mnogostruke 
probleme koji su nastali posle stvaranja nove države, a u vezi s ratom.</span></p>
<p style="text-align: justify; text-indent: 22pt; padding: 0pt 1pt;"><span class="font6">Ustaški 
pokret, duboko omrznut, izolovan, bez trunke ugleda, apsolutno je nemoćan da 
sam reši složenu situaciju u zemlji. 80% hrvatskog stanovništva potpuno i 
nepomirljivo je protiv tog pokreta; od ostalog stanovništva, dobrih 10% 
apo-litički je nezainteresovano, pa se stoga može smatrati da je </span><span class="font6" style="font-style: italic;">od</span><span class="font6"> 
čitavog stanovništva ustaštvu naklonjena samo slaba manjina od jedva 10% 
upisanih u partiju, ili onih koji se zbog poslovnih interesa drže nje. —</span></p>
<p style="padding: 18pt 0pt 0pt 55pt;"><span class="font4" style="font-weight: bold;">Fotokopija 
prve stranice dokumenta br. 13</span></p>
<p style="text-align: justify; text-indent: 21pt; padding: 0pt 1pt;"><span class="font6">Svaki 
Poglavnikov pokušaj da proširi baze svog pokreta i da poveća broj svojih 
pristalica uvek je propadao, izazivajući opšte neprijateljstvo ili ravnodušnost 
masa; ne samo to, već se u samim ustaškim redovima zapažaju očigledni 
simptomi nesuglasica, uzajamnog nepoverenja, trvenja.</span></p>
<p style="text-align: justify; text-indent: 21pt; padding: 0pt 1pt;"><span class="font6">Sumnja 
nelojalnosti kruži oprezno ali uporno i u samim partijskim krugovima bliskim 
vladi, a u nekim krugovima se govori o odnosima nezadovoljnih ustaških 
rukovodilaca sa eksponentima opozicije i o njihovim manevrima protiv režima. 
Veruje se da slučaj Lamer u Hrvatskoj ima mnogo sledbenika, čak i na mestima 
sa izvesnom odgovornošću.</span></p>
<p style="text-align: justify; text-indent: 21pt; padding: 0pt 1pt;"><span class="font6">Seljačka 
stranka, koja obuhvata veliku većinu Hrvata, uvek je u granicama odlučne 
opozicije vladi, i, pored toga što je zva-nično raspuštena i progonjena, 
ostaje arbitar situacije i daje ton hrvatskom javnom mnenju. Maček — formalno 
zatočen — nadgleda iz Kupinca razvoj unutrašnjih događaja u svojoj zemlji. 
Svi pokušaji Pavelića i Nemaca da ga na svaki način privole na saradnju sa 
vladom, pa prema tome i sa Osovinom, uvek su nailazili na njegovo uporno 
odbijanje.<sup>3</sup></span></p>
<p style="text-align: justify; text-indent: 21pt; padding: 0pt 1pt 6pt;"><span class="font6">Ne 
samo to, već je još gore što masa mačekovaca u suštini pristupa 
„partizanima&quot;, čiji pokret, zahvaljujući veštoj i inteligentnoj 
propagandi, poprima fizionomiju i razmere jednog hrvatskog narodnog pokreta. 
Hrvatski seljak stvarno smatra</span></p>
<p style="text-align: justify; text-indent: 21pt; padding: 6pt 1pt 0pt;"><span class="font4" style="font-weight: bold;">* 
i <sup>4</sup> Proglašenjem NDH bile su zabranjene sve legalne političke 
stranke, među kojima i Hrvatska seljačka stranka, na čijem se čelu nalazio 
Vlatko Maček, koji uoči proglašenja NDH nije prihvatio ponudu Nemaca da 
formira kvislinšku vladu u Hrvatskoj, ali je svojom izjavom od 10. aprila 1941, 
pozivajući hrvatski narod „da se novoj vlasti pokorava&quot; a pristalice HSS 
„da iskreno sarađuju sa novim režimom&quot;, dao javnu podršku proglašenju 
NDH (Hrvatske novosti, br. 1, 11. april 1941).</span></p>
<p style="text-align: justify; text-indent: 21pt; padding: 0pt 1pt;"><span class="font4" style="font-weight: bold;">Poluvojne 
organizacije HSS — Seljačka i Građanska zaštita — odigrale su u danima 
aprilskog rata i nakon proglašenja NDH vidnu ulogu u organizaciji vlasti i oružanih 
snaga NDH u Zagrebu, Sarajevu</span></p>
<p style="text-align: justify; padding: 0pt 1pt;"><span class="font4" style="font-weight: bold;">drugim 
mestima. Uprkos tome, Pavelić je Mačeka smatrao svojim najopasnijim suparnikom 
u borbi za vlast, te ga je iz tog razloga držao konfiniranog u Kupincu, 
pravdajući to željom „da ne bude izvrgnut kakvoj neprilici ljudi, koji bi 
upropastili njega, obitelj i mnoge druge&quot; (Brzopisni zapisnici Prvog 
zasjedanja Hrvatskog državnog sabora u NDH godine 1942, Zagreb, 1942, str. 
159—160).</span></p>
<p style="text-align: justify; text-indent: 21pt; padding: 0pt 1pt;"><span class="font4" style="font-weight: bold;">Od 
samog početka pa do kraja rata, Maček, kao i njegovi najbliži saradnici, 
odbija svaki dodir sa NOP-om i opredeljuje se za politiku čekanja pod parolom 
„još nije vrijeme za borbu&quot; i da će sve „na kraju rata riješiti 
velike sile&quot;. Takva politika HSS, sa Mačekom na čelu, objektivno je bila 
kontrarevolucionarna, jer je onaj deo naroda na koji je imala uticaj odvraćala 
od sudelovanja u NOB. Međutim, jedan deo nižeg rukovodstva HSS i članstva 
sarađivao je i neposredno učestvovao u NOP-u, dok je deo članstva i 
rukovodstva, sa Jankom Tortićem i Dragutinom Tothom na čelu, pristupio ustaškim 
organizacijama (Komunistički pokret i socijalistička revolucija u Hrvatskoj, 
Institut za historiju radničkog pokreta Hrvatske, Zagreb, 1969, str. 193— 
194; Mladen Colić, Takozvana Nezavisna Država Hrvatska 1941, Delta--Pres, 
Beograd, 1973, str. 162—166).</span></p>
<p style="text-align: justify; padding: 0pt 11pt 0pt 2pt;"><span class="font6">„partizane&quot; 
najžešćim neprijateljima ustaša, čiji je i on neprijatelj, pa je zato sa 
ovima moralno i suštinski solidaran. Partizanski pokret, koji u suštini 
kontroliše najveći deo hrvatske .. teritorije, danas u stvari u selima, 
odnosno u krugu mačeko-vaca, nalazi snage i sredstva da se prehrani i da svoja 
dejstva učini blagovremenim, efikasnim i pozitivnim.<sup>4</sup></span></p>
<p style="text-align: justify; text-indent: 21pt; padding: 0pt 11pt 0pt 2pt;"><span class="font6">Većina 
sada naziva partizane „oslobodiocima&quot;, a u komentarima o sadašnjoj 
situaciji često se čuje tvrdnja da će „partizane&quot;, ako uspeju da uđu 
u Zagreb, stanovništvo oduševljeno primiti, jer želi i namerava da učini 
kraj ustaštvu.</span></p>
<p style="text-align: justify; text-indent: 21pt; padding: 0pt 11pt 0pt 2pt;"><span class="font6">Pošto 
je izgubilo mačekovsku kartu, ustaštvo gubi i bosansku, ne toliko zbog toga što 
partizani zauzimaju veliki deo te teritorije, već zato što i muslimani počinju 
da daju vidne znake otpora ustaškom režimu.</span></p>
<p style="padding: 0pt 0pt 3pt 153pt;"><span class="font0">*</span></p>
<p style="text-align: justify; text-indent: 21pt; padding: 3pt 11pt 0pt 2pt;"><span class="font6">Hrvatsku 
spoljnu politiku karakteriše već istaknuto balansiranje između nas i Nemaca, 
stav nepoverenja prema malim graničnim državama i ispoljavanje otvorenih 
simpatija prema malim udaljenim državama, naročito slovenskim.</span></p>
<p style="text-align: justify; text-indent: 21pt; padding: 0pt 11pt 0pt 2pt;"><span class="font6">U 
suštini, odnosi krajnjeg nepoverenja i čistog neprijateljstva sa Srbijom; 
korektni odnosi sa Mađarskom, srdačni sa Ru-munijom, sa kojom sklapa nov 
trgovinski ugovor; uvek srdačni odnosi sa Slovačkom i Bugarskom.</span></p>
<p style="text-align: justify; text-indent: 21pt; padding: 0pt 11pt 0pt 2pt;"><span class="font6">Odnosi 
sa Sv. stolicom uvek nose pečat uzajamnog nepoverenja zbog surove politike 
progona koju vodi ustaški režim.<sup>5</sup></span></p>
<p style="text-align: justify; text-indent: 21pt; padding: 0pt 11pt 0pt 2pt;"><span class="font6">Hrvati 
sada mrze Nemce, kojima pripisuju sve veće osiromašenje zemlje radi 
sistematskog uzimanja već i onako siromašnih zaliha, naročito prehrambenih, 
ali ih poštuju, jer ih se plaše, sada više no ranije, s obzirom da je Nemačka, 
koja prema Hrvatskoj ispoljava posebno interesovanje, naročito ekonomsko, 
znatno povećala snage okupacionih trupa u zemlji.</span></p>
<p style="text-align: justify; text-indent: 21pt; padding: 0pt 11pt 0pt 2pt;"><span class="font6">Prema 
nama je skoro celokupno stanovništvo neprijateljski raspoloženo. Moram 
objasniti da je zvanični ton ustaškog pokreta, koji je na izvestan način 
proitalijanski, pored toga što je pobudio sumnju i antipatije prema režimu, 
raspalio u Hrvatima njihova antiitaliianska osećanja; ne treba zaboraviti da je 
za vreme Jugoslavi!e pravi, prirodni i nepomirljivi naš ne-prijatelj bio Hrvat, 
više nego Srbin.</span></p>
<p style="text-align: justify; text-indent: 21pt; padding: 0pt 11pt 0pt 2pt;"><span class="font4" style="font-weight: bold;"><sup>5</sup> 
Katolički kler u NDH, kao i sama papska kurija, podržavali su i prihvatili 
stvaranje NDH i njenu politiku pokrštavanja Srba. Do nepoverenja je dolazilo 
samo po pitanju „kompetencije&quot;, tj. po pitanju koja je vlast nadležna da 
izdaje odredbe za prelaz u rimokatoličku crkvu. Katolička crkvena hijerarhija 
je smatrala da samo o^a ima isključivo pravo da rukovodi pokrštavanjem (Viktor 
Novak, Magnum crimen — Pola vijeka klerikalizma u Hrvatskoj, Zagreb, 
MCMXLVIII. str. 628—631).</span></p>
<p style="text-align: justify; text-indent: 21pt; padding: 0pt 1pt;"><span class="font6">To 
je zbog austrijske tradicije, koja je uspela da u svest i mozgove usadi mržnju 
protiv Italije, dok se na kraju nije formirao takav mentalitet, koji se zbog 
sukoba interesa ispo-ljio u dalmatinskom pitanju.</span></p>
<p style="text-align: justify; text-indent: 21pt; padding: 0pt 1pt;"><span class="font6">Hrvatski 
duh i mentalitet već generacijama su orijentisani protiv nas, pa se ne bi 
trebalo zavaravati verovanjem u suprotno. U Hrvatskoj opšta tendencija, koja je 
sazrela tokom dugih istorijskih perioda, okrenuta je prema germanizmu i 
germanskoj kulturi uopšte. Netačno je uverenje da je austrougarska vladavina 
svojom strogošću udaljila hrvatski duh od ne-mačkog sveta. Vrlo je mali broj 
visokih intelektualaca koji donekle poznaju našu kulturu i naš jezik, pa prema 
tome mogu da imaju simpatije za nas, ali u većini slučajeva njihovo 
intelektualno formiranje uopšte nije nastalo isključivo iz italijan-skih 
izvora. Glavnu bazu uvek predstavlja nemačka kultura. Kod Dalmatinaca ona je 
manje duboka, međutim ovi nas, na žalost, ništa više ne vole nego Hrvati u 
pravom smislu reči.</span></p>
<p style="text-align: justify; text-indent: 21pt; padding: 0pt 1pt;"><span class="font6">Zvanično, 
ustaška vlada prema našoj zemlji manifestuje prijateljstvo i poštovanje, dok 
se, s druge strane, među stanovništvom ispoljava, mada izolovano, mržnja 
prema Italiji, inspi-risana neprijateljskom propagandom, za koju se sada zna da 
potiče upravo iz ustaških krugova.</span></p>
<p style="text-align: justify; text-indent: 21pt; padding: 0pt 1pt;"><span class="font6">U 
stvari, iz Zagreba se diriguje, hrabri, pothranjuje, često putem emisara, 
antiitalijanska propaganda u anektiranoj Dalmaciji.</span></p>
<p style="padding: 0pt 0pt 9pt 152pt;"><span class="font0">*</span></p>
<p style="text-align: justify; text-indent: 21pt; padding: 9pt 1pt 0pt;"><span class="font6">Razmatrana 
sa ekonomske strane, situacija u Hrvatskoj je krajnje teška.</span></p>
<p style="text-align: justify; text-indent: 21pt; padding: 0pt 1pt;"><span class="font6">Nenormalna 
unutrašnja situacija negativno utiče na proizvodnju, naročito poljoprivrednu.</span></p>
<p style="text-align: justify; text-indent: 21pt; padding: 0pt 1pt;"><span class="font6">Trgovina, 
na koju se takođe teško odražava sadašnja situacija, paralizovana je. 
Nedostaju proizvodi i razna roba; prodav-nice, siromašne robom, otvorene su 
samo nekoliko sati dnevno; kafane i restorani pretrpeli su znatne restrikcije; 
železnički saobraćaj osetno je ograničen, a to je povećalo teškoće i 
krizu.</span></p>
<p style="text-align: justify; text-indent: 21pt; padding: 0pt 1pt;"><span class="font6">Šumska 
gazdinstva, kao i rudnici uglja, velikim delom su u rukama ustanika ili ih ovi 
često napadaju i žestoko pustoše; otud veliki nedostatak goriva koji se 
izuzetno teško odražava u zemlji sa oštrom klimom, kao što je ova.</span></p>
<p style="text-align: justify; text-indent: 21pt; padding: 0pt 1pt;"><span class="font6">Posebno 
je teška situacija u jugozapadnim oblastima zemlje, ne samo zato što su najviše 
pogođene ustankom, već i zato što su najsiromašnije u pogledu poljoprivrede. 
U gradovima, a naročito u Zagrebu, stanovništvo se stvarno zlopati, jer često 
nedostaju, ili se ne vrši raspodela skromnih predviđenih sledovanja, 
neophodnih za život.</span></p>
<p style="text-align: justify; text-indent: 21pt; padding: 0pt 1pt;"><span class="font6">Cene 
vratolomno skaču, tako da su proizvodi nepristupačni skromnijim džepovima, a 
istovremeno se ispoljava nemoć vlade da zaustavi njihov skok.</span></p>
<p style="text-align: justify; text-indent: 21pt; padding: 0pt 1pt;"><span class="font6">Crna 
berza, koja je takođe jedan od faktora nestašice robe i prvi uzrok preteranog 
porasta cena, nezadrživo uzima maha.</span></p>
<p style="text-align: justify; text-indent: 21pt; padding: 0pt 1pt;"><span class="font6">I 
pored nedavnih povećanja, plate su, u odnosu na sve veći nivo cena, 
nedovoljne. Činovnički stalež najviše oseća posle-dice ovakve situacije, 
pred kojom nadležni zvanični organi pokazuju apsolutnu nesposobnost, ako ne i 
zlonamernu nezainte-resovanost.</span></p>
<p style="text-align: justify; text-indent: 21pt; padding: 0pt 1pt;"><span class="font6">Svemu 
tome treba dodati sramni fenomen korupcije, koja poprima neviđene proporcije, 
kakve nisu bile ni pod korumpiranim srpskim režimom.</span></p>
<p style="text-align: justify; text-indent: 21pt; padding: 0pt 1pt;"><span class="font6">Narodne 
mase trpe, nezadovoljstvo raste i širi se, a partizanski pokret koristi ovu 
privrednu propast za pridobijanje pristalica, širenje i jačanje.</span></p>
<p style="text-align: justify; text-indent: 21pt; padding: 0pt 1pt;"><span class="font6">Nema 
poverenja u nacionalnu valutu i svi nastoje da investiraju svoju ušteđevinu, 
ne gledajući na cenu i korisnost kupovine, samo da se oslobode kuna, u koje 
niko ne veru je. Naša lira, čiji je zvanični kurs 2,63 kune, traži se i plaća 
čak i 5 kuna.</span></p>
<p style="text-align: justify; text-indent: 21pt; padding: 0pt 1pt;"><span class="font6">U 
spoljnoj trgovini vlada je naredila restrikcije za uvoz artikala koji nisu 
neophodni za život; i stvarno, ove godine neće se uvoziti ni cveće ni povrće 
iz Italije.</span></p>
<p style="text-indent: 21pt; padding: 0pt 1pt;"><span class="font6">Hrvati, bilo 
zato što imaju kredit na klirinškom računu od 40 miliona rajhsmaraka, bilo 
zbog prirodne sklonosti i simpatija, više vole da vrše nabavke u Nemačkoj. U 
ovom trenutku trgovački promet između nas i Hrvatske skoro ne postoji. </span><span class="font7">U».. 
,</span></p>
<p style="padding: 0pt 0pt 9pt 152pt;"><span class="font1">*</span></p>
<p style="text-align: justify; text-indent: 21pt; padding: 9pt 1pt 0pt;"><span class="font6">U 
vojničkom pogledu smatra se da je situacija u Hrvatskoj vrlo ozbiljna.</span></p>
<p style="text-align: justify; text-indent: 21pt; padding: 0pt 1pt;"><span class="font6">Ustaničke 
mase, sa znatno ojačanim rukovodećim kadrovima, ljudstvom i sredstvima i 
ohrabrene nedavnim priličnim uspesima koje su postigle svugde po malo, ali naročito 
u Bosni, vrše sve jači pritisak svugde, čak i u predgrađima prestonice, a 
naročito na važnim putnim i železničkim arterijama u cilju ometanja saobraćaja 
vlade i Osovine.</span></p>
<p style="text-align: justify; text-indent: 21pt; padding: 0pt 1pt;"><span class="font6">Naročito 
broj prekida na žel. prugama alarmantno brzo raste.</span></p>
<p style="text-align: justify; text-indent: 21pt; padding: 0pt 1pt;"><span class="font6">Ratni 
događaji na istočnom i afričkom frontu krajem 1942. imali su znatnog odraza 
na ovom sektoru, uz pojačan „partizanski&quot; pritisak i intenzivniju 
terorističku aktivnost.</span></p>
<p style="text-align: justify; text-indent: 21pt; padding: 0pt 1pt;"><span class="font6">Uzroke 
koji su doveli do takve situacije treba prvenstveno tražiti u vojničkoj 
slabosti nove države.</span></p>
<p style="text-align: justify; text-indent: 21pt; padding: 0pt 1pt 0pt 3pt;"><span class="font6">Hrvatska 
vojska, kojoj komunizam postavlja zamke, a koja je u suprotnom smislu pod 
uticajem mačekovskih struja, zatrovana i beskrvna zbog rane koja se širi usled 
dezerterstva i samoranjavanja, što pokazuje odsustvo patriotizma i otvoreno 
neprijateljstvo prema režimu, u žalosnom stanju u pogledu opreme, niskog 
morala, bez sposobnih kadrova i materijala, predstavlja nemoćan organizam, 
malobrojan i kvalitativno defektan, u bazi miniran, neefikasan. —</span></p>
<p style="text-align: justify; text-indent: 21pt; padding: 0pt 1pt 0pt 3pt;"><span class="font6">Ova 
neefikasnost štetna je ne samo za borbu protiv partizana, već takođe i pre 
svega za zaštitu komunikacija Osovine, u cilju održavanja veze sa istočnim 
frontom. Nedavno, potpuno i definitivno eliminisanje Maršala Kvaternika<sup><a name="footnote3"></a><a href="file:///C:/znaci/4_13/4_13_3_13.htm#bookmark4">3</a></sup> 
i njegove klike i odlučnost generala Prpića,<sup><a name="footnote4"></a><a href="file:///C:/znaci/4_13/4_13_3_13.htm#bookmark5">4</a></sup> 
novog načelnika generalštaba, uliva ju veru da će biti primenjen neki lek za 
ozdravljenje sadašnje vojne situacije u zemlji. General Prpić uglavnom je počeo 
da udaljava, ne obazirući se ni na koga, veliki broj oficira koji su se pod 
Kvaternikom nepotrebno nagurali u suviše veliki broj ustanova u prestonici, 
prekomandujući ih u jedinice; takođe izgleda da, uz inteligentno, realistično 
sagledavanje situacije, on namerava da prekomanduje u kopnenu vojsku i mnoge od 
suviše velikog broja besposlenih i beskorisnih oficira nepostojeće hrvatske 
ratne mornarice.</span></p>
<p style="text-align: justify; text-indent: 21pt; padding: 0pt 1pt 0pt 3pt;"><span class="font6">Moral 
trupa je vrlo nizak, što se vidi iz slabe borbenosti jedinica protiv ustanika i 
čestog prelaženja partizanima čitavih jedinica sa oficirima na čelu, zajedno 
sa oružjem i opremom.</span></p>
<p style="text-align: justify; text-indent: 21pt; padding: 0pt 1pt 0pt 3pt;"><span class="font6">I 
ustaška milicija prolazi kroz fazu teške krize i dezorgani-zacije.</span></p>
<p style="text-align: justify; text-indent: 21pt; padding: 0pt 1pt 0pt 3pt;"><span class="font6">Da 
ne govorimo o oskudici u kadrovima i materijalu, koja je možda još teža nego 
u kopnenoj vojsci. Treba istaći da se u miliciju polagalo suviše veliko 
poverenje, a nije se uviđalo da očekivati suviše od volontarizma znači, kao 
što se stvarno i desilo, ići na uštrb kvaliteta. Iz toga je, umesto homogenog 
i kompaktnog sastava, proizašla neuredna, heterogena, raspuštena gomila, bez 
oduševljenja i bez čvrste vere, koja je, osim nekoliko sjajnih epizoda u prvom 
periodu, dala osrednje rezultate.</span></p>
<p style="text-align: justify; text-indent: 21pt; padding: 0pt 1pt 0pt 3pt;"><span class="font6">Odlazak 
pukovnika Francetića<sup><a name="footnote5"></a><a href="file:///C:/znaci/4_13/4_13_3_13.htm#bookmark6">5</a></sup> 
prouzrokovao je u redovima ustaške milicije duboku prazninu, koja se za sada teško 
može popuniti.</span></p>
<p style="text-align: justify; text-indent: 21pt; padding: 0pt 1pt 0pt 3pt;"><span class="font6">Prisustvo 
Mačeka u Kupincu uvek predstavlja opasnu nepoznatu.</span></p>
<p style="padding: 0pt 0pt 6pt 154pt;"><span class="font2">♦</span></p>
<p style="text-align: justify; padding: 0pt 2pt 0pt 1pt;"><span class="font6">Sa 
takvom situacijom Hrvatska se predstavlja u 1943. Ako želimo do kraja da podržavamo 
ustaški režim, moraćemo da dejstvujemo na svim poljima snažno i energično, 
smatrajući Hrvatsku, ne kao jednu nezavisnu državu, već kao malog bolesnika 
koji je sam sebe doveo do ivice groba, tvrdoglav i koji se još uvek opire, a 
koji samo od nas može da dobije spasonosni kiseonik.</span></p>
<div style="float: right;">
  <p style="padding: 0pt 0pt 0pt 5pt;"><span class="font6" style="font-style: italic;">49</span></p>
</div>
<p style="text-align: right; padding: 0pt 2pt 39pt 160pt;"><span class="font6">General 
</span><span class="font6" style="font-weight: bold;">Pijeke</span></p>
<p style="text-align: center; padding: 39pt 2pt 6pt 0pt;"><span class="font6" style="font-weight: bold;">BR. 
14</span></p>
<p style="text-align: center; padding: 6pt 2pt 6pt 0pt;"><span class="font6" style="font-weight: bold;">IZVEŠTAJ 
VIŠE KOMANDE ORUŽANIH SNAGA „SLOVENIJA—DALMACIJA&quot; OD 21. JANUARA 
1943. VRHOVNOJ KOMANDI O POČETNIM DEJSTVIMA PODREĐENIH JEDINICA U OPERACIJI 
„VAJS&quot;<sup><a name="footnote6"></a><a href="file:///C:/znaci/4_13/4_13_3_13.htm#bookmark7">6</a></sup></span></p>
<p style="text-align: center; padding: 6pt 0pt 6pt 1pt;"><span class="font3" style="font-style: italic;"><a name="bookmark8"></a>(18 
A) </span><span class="font6">1</span></p>
<p style="text-align: justify; padding: 6pt 0pt 0pt 1pt;"><span class="font6" style="font-style: italic;">Pisani 
telegram,</span><span class="font6">&nbsp;Operativno</span></p>
<p style="text-align: right; padding: 0pt 2pt 0pt 0pt;"><span class="font6">V.P. 
10, 21. jan. 1943 — XXI</span></p>
<p style="text-align: justify; padding: 0pt 0pt 6pt 1pt;"><span class="font4" style="font-weight: bold;">SUPERSLODA—OPERAT.</span></p>
<p style="text-align: justify; padding: 6pt 0pt 12pt 1pt;"><span class="font6">VRHOVNOJ 
KOMANDI</span></p>
<p style="padding: 12pt 26pt 0pt 1pt;"><span class="font6">S.P.A. Rim. 
Supersloda — 1090 — 380 — 21/1—43 13,30 č Br. 1090.</span><span class="font6" style="font-style: italic;"> 
Novosti do zaključno 20. jan. 1943—XXI. Sektor XI arm. korp.</span></p>
<p style="text-align: justify; text-indent: 20pt; padding: 0pt 2pt 6pt 1pt;"><span class="font6">Uobičajena 
aktivnost čišćenja od strane trupa raznih garnizona. Zarobljen 1 partizan i 
razni materijal. Kod Mirne Peči razbijen odred ustanika koji je nameravao da vrši 
sabotaže na železničkoj pruzi.</span></p>
<p style="text-align: justify; text-indent: 20pt; padding: 6pt 0pt 6pt 1pt;"><span class="font6" style="font-style: italic;">Sektor 
V arm. korp.</span></p>
<p style="text-align: justify; text-indent: 20pt; padding: 6pt 2pt 0pt 1pt;"><span class="font6" style="font-style: italic;">Ciklus 
zimskih operacija</span><span class="font6"> (o čemu bilten 550 od 11/I/1943<sup><a name="footnote7"></a><a href="file:///C:/znaci/4_13/4_13_3_13.htm#bookmark9">7</a></sup>, 
dostavljen Vrhovnoj komandi biltenom 760 od 15/I/1943)<sup><a name="footnote8"></a><a href="file:///C:/znaci/4_13/4_13_3_13.htm#bookmark10">8</a></sup> 
— operacija Vajs [Weiss]:<sup><a name="footnote9"></a><a href="file:///C:/znaci/4_13/4_13_3_13.htm#bookmark11">9</a></sup> 
juče, 20, italijanske, nemačke i hrvatske</span></p>
<p><span class="font6">50</span></p>
<p style="text-align: justify; text-indent: 21pt; padding: 0pt 1pt;"><sup><a href="file:///C:/znaci/4_13/4_13_3_13.htm#footnote1">1</a>&nbsp;</sup><span class="font4" style="font-weight: bold;">&nbsp;Snimak 
originala (pisanog na mašini) u AVII, NAV-T-821, r. 248/406—414.</span></p>
<p style="text-align: justify; text-indent: 21pt; padding: 0pt 0pt 0pt 1pt;"><sup><a href="file:///C:/znaci/4_13/4_13_3_13.htm#footnote2">2</a>&nbsp;</sup><span class="font4" style="font-weight: bold;">&nbsp;General 
Đuzepe Pijeke (Giuseppe Piechè) je od maja 1942. godine, u skladu sa 
sporazumom između Vrhovne komande i Ministarstva inostranih poslova, imao 
zadatak da na okupiranim i anektiranim teritorijama Slovenije, Dalmacije, Crne 
Gore, Hrvatske i u okolnim graničnim državama prikuplja obaveštenja u vezi s 
jačinom, osobinama, razvojem i širenjem komunističke aktivnosti. Formalno se 
nalazio pri Komandi 2. armije (V.P. 10), ali je u svom radu bio potpuno 
samostalan i za izvršenje poverenih zadataka imao poseban aparat. Svoje izveštaje 
dostavljao je Vrhovnoj komandi i Ministarstvu inostranih poslova (tom XIII, knj. 
2, dok. br. 53 i 59).</span></p>
<p style="padding: 0pt 0pt 0pt 21pt;"><sup><a href="file:///C:/znaci/4_13/4_13_3_13.htm#footnote3">3</a>&nbsp;</sup><span class="font4" style="font-weight: bold;">« 
Slavko</span></p>
<p style="padding: 0pt 0pt 0pt 22pt;"><sup><a href="file:///C:/znaci/4_13/4_13_3_13.htm#footnote4">4</a>&nbsp;</sup><span class="font4" style="font-weight: bold;">&nbsp;Ivan</span></p>
<p style="padding: 0pt 0pt 3pt 22pt;"><sup><a href="file:///C:/znaci/4_13/4_13_3_13.htm#footnote5">5</a>&nbsp;</sup><span class="font4" style="font-weight: bold;">&nbsp;Juraj</span></p>
<p style="padding: 3pt 0pt 0pt;"><span class="font4" style="font-weight: bold;">• 
4 zbornik, tom Xni, knj. 3</span></p>
<p style="padding: 0pt 0pt 0pt 22pt;"><sup><a href="file:///C:/znaci/4_13/4_13_3_13.htm#footnote6">6</a>&nbsp;</sup><span class="font4" style="font-weight: bold;"> 
Original (pisan na mašini) u AVII, reg. br. 20/1—1, k. 336.</span></p>
<p style="padding: 0pt 0pt 0pt 22pt;"><sup><a href="file:///C:/znaci/4_13/4_13_3_13.htm#footnote7">7</a>&nbsp;</sup><span class="font4" style="font-weight: bold;"><sup>8</sup> 
Vidi tom IV, knj. 9, dok. br. 211.</span></p>
<p style="padding: 0pt 0pt 0pt 22pt;"><sup><a href="file:///C:/znaci/4_13/4_13_3_13.htm#footnote8">8</a>&nbsp;</sup><span class="font4" style="font-weight: bold;"><sup>s</sup> 
Redakcija ne raspolaže tim biltenom.</span></p>
<p style="text-align: justify; text-indent: 21pt; padding: 0pt 1pt;"><sup><a href="file:///C:/znaci/4_13/4_13_3_13.htm#footnote9">9</a>&nbsp;</sup><span class="font4" style="font-weight: bold;"> 
Reč je o operaciji „Vajs&quot; (tzv. četvrta neprijateljska ofanziva), započetoj 
20. januara protiv glavnih snaga NOV i POJ i „Titove države&quot; u zapadnom 
delu Jugoslavije. Zapovešću komandanta nemačkih trupa u Hrvatskoj generala 
Litersa (Rudolf Liiters) od 12. januara, za početak prve iaze operacije (tom 
IV, knj. 9, dok. br. 213) predviđeno</span></p>
<p>
<br>
<CENTER><TABLE border="1"><TR><TD><a href="4_13_3.htm"><b>Sadr&#382;aj</b></a></TD>
<TD><a href="4_13_3_12.htm"><b>Prethodni dokument</b></a></TD>
<TD><a href="4_13_3_14.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
