<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_201.htm"><b>Prethodni dokument</b></a></TD>
<TD><a href="4_14_4_203.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 202</strong></p>
<p align="center"><strong>NAREĐENJE KOMANDE ZAPADNE BOSNE OD 15. APRILA 1945. 
KOMANDANTIMA KORPUSA I BRIGADA ZA RAD JEDINICA U VEZI SA POVLAČENJEM NEMACKE 
VOJSKE1</strong></p>
<p align="center">KOMANDA ZAPADNE BOSNE</p>
<p align="center">Str. Pov. Br. 206</p>
<p align="center">15 aprila 1945 godine</p>
<p align="center">Položaj</p>
<p>KOMANDANTU SREDNJEBOSANSKOG KORPUSA</p>
<p>U vezi nastalih događaja i povlačenja Njemačke vojske sa teritorije naše 
Države, i osvajanja teritorije od strane partizana NAREĐUJEM:</p>
<p>1)&nbsp; Da se preduzmu mere opreza i razvije što aktivnija obaveštajna služba 
u cilju prikupljanja podataka o kretanju i namerama partizanskih snaga.</p>
<p>2)&nbsp; Da Komandanti preduzmu sve, da njihove jedinice ne-padnu u ruke 
partizana i da nedođu u položaj da ih partizani ne mobilišu.</p>
<p>3)&nbsp; Da Komandanti drže svoje jedinice u pripravnom stanju, da svakog 
momenta mogu izvršiti pokret sa jedinicama.</p>
<p>4)&nbsp; Sve jedinice moraju imati za cilj učuvanje žive snage i naoružanja, 
pa prema tome, izbegavati svaki sudar sa neprijateljem, a borbu povesti samo sa 
manjim neprijateljskim delovima i u slučaju kad se ova ne može izbeći, 
pokretom slobodnim pravcem.</p>
<p>5)&nbsp; Za pokrete i sklanjanje svojih jedinica Komandanti će koristiti 
pravce i prostoriju prema usmenom mome uputstvu, koje im je već izdato i 
sopstvenoj inicijativi. Pri tome voditi račina da za ovo starešine primaju 
punu odgovornost na sebe.</p>
<p>6)&nbsp; &nbsp;U cilju održavanja borbenosti i morala kod naroda, održavanja 
veze sa glavnim snagama jedinice, sabotaže i ometanja rada na organizaciji 
komunističke vlasti po našim selima i obaveštavanja o kretanju i radu 
komunističkih jedinica, svaki Komandant Brigade i Bataljona odrediće po jednu 
petorku, a Komandiri četa po jednu trojku, koje će ostati na teritoriji 
Brigade.</p>
<p>Brigadna petorka pretpostavljeni je organ za bataljonske i četne trojke i sa 
ovom moraju održavati vezu sve bataljonske petorke, a sa bataljonskim petorkama 
četne trojke. Na taj način imaće se tačan pregled o kretanju ovih odelenja, 
a oba-veštavanja će ići lakše po nadležnosti.</p>
<p>Pri radu petorke i trojke moraju znati mesta i pravce kretanja svoje 
pretpostavljene i potčinjene grupe, a Brigadne petorke moraju održavati stalnu 
i neprekidnu vezu sa oba-veštajnim centrom svoga Korpusa.</p>
<p>Obaveštajni organi Korpusa dostavljače izveštaje ovome štabu i sa njim 
održavati stalnu i neprekidnu vezu.</p>
<p>Organizacija svega pod ovom tačkom zavisi od prilika terena i umešnosti 
Komandanata i vođa ovih grupa, te se ov-de ne mogu dati detaljna uputstva i šablon 
za rad, već se sve ovo prepušta inicijativi starešina.</p>
<p>Za vođe Brigadne petorke odrediti po mogućstvu oficira ili otresitog 
podoficira, koji će biti u stanju da vodi organizaciju odeljenja na svojoj 
teritoriji a za vođe Bataljonskih i četnih odelenja, moraju biti određeni 
najpouzdaniji borci, jer ovde mora da se ogleda aktivnost i inicijativa svakog 
pojedinca.</p>
<p>7)&nbsp; Problem ishrane jedinica gotovo je najvažniji, i o tome Komandanti 
moraju povesti najozbiljniju brigu. Zbog toga s obzirom na verovatnu prostoriju 
bavljenja jedinica i pravce kretanja jedinica, Komandanti moraju osigurati što 
veću količinu hrane rasturenu i sakrivenu kod dobrih nacionalnih domaćina, a 
eventualno i sakriti u predelima, gde neće biti pronađena. Sve se ovo mora 
izvoditi tajno i sa znanjem nekoliko pouzdanih ljudi. Dobrom ishranom ljudi održaće 
se moral i borbenost, pa će Komandanti o ovome pitanju povesti najozbiljniju pažnju.</p>
<p>8)&nbsp; Vrlo važna činjenica za naše slobodno bavljenje i brzo obaveštavanje 
jeste privrženost seljaka našoj stvari. Ali da bi održali uz nas, moramo ga 
što manje materijalno oštetiti, a naročito sprečiti nasilje, Pljačku, krađu 
i uništavanje njegovog imanja. Pri ovome neuzimati u greh, ako neko iz kuće 
ima u partizanima. Sve mora ići u formi organizovane vlasti i dobrovoljnog 
izdatka.</p>
<p>9)&nbsp; &nbsp;Za uspostavljanje R.T. veze između Srednje-Bosan-skog Korpusa 
i Rosan. Krajiškog Korpusa usposobiće se obe R.S i jednu R.S. sa R.T. Kerezom 
dati na raspoloženje Komandantu Bosansko-Krajiškog Korpusa, a jedna sa R.T. 
Carevićem biće kod Komandanta Zapadne Bosne radi održavanja veze sa V.K.</p>
<p>Komandant Srednje-Bosanskog Korpusa izradiće šifru za međusobnu vezu i 
dostaviti Komandantu Bosansko-Kraiškog Korpusa.</p>
<p>Pored R.T. Veze između Korpusa Komandant Srednje--Bosanskog Korpusa 
uspostaviće relejne stanice na desnoj obali r. Vrbasa, a Komandant 
Bosansko-Krajiškog Korpusa na levoj obali r. Vrbasa i to u Karanovcu i 
Ducipolju—Poljice i Miluna Račića Han2, Krmine—Krupa, Bočac—Surjan, 
Bre-govi—Dabrac (Crna Reka).</p>
<p>Ove veze imaju se uspostaviti odmah, bez obzira na dalje događaje.</p>
<p align="center">S VEROM U BOGA ZA KRALJA I OTADŽBINU. DRA2A NAS VODI SLOBODI 
I VELIČINI.</p>
<p align="center">M.P.3</p>
<p align="center">4Dostavljeno K-tima: Korpusa i brigada.</p>
<p align="center">Komandant, Pukovnik,</p>
<p align="center"><strong>Slavoljub Vranješević</strong></p>
<p>1Original (pisan na mašini, ćirilicom) u Arhivu VII, Ča, k. 238, reg. br. 
8/13 (BH-W-676).</p>
<p>2Milima Račića Han nije nađen na karti 1:100.000; verovatno lokalni naziv.</p>
<p>3Okrugli pečat: »Komanda zapadne Bosne — Obaveštajno ode-lenje«.</p>
<p>4Na originalu, tekst pri kraju je dopisan mastilom.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_201.htm"><b>Prethodni dokument</b></a></TD>
<TD><a href="4_14_4_203.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
