<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_117.htm"><b>Prethodni dokument</b></a></TD>
<TD><a href="4_14_4_119.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ŠTABA 1. ŠUMADIJSKOG KORPUSA OD 13. 
DECEMBRA 1944. KOMANDANTU SUMADIJSKE GRUPE KORPUSA O NEUSPELOM NAPADU NA 
KALINOVIK1</strong></p>
<p align="center">Kopija u akta2</p>
<p align="center">KOMANDA JUGOSLOVENSKE VOJSKE U OTADŽBINI ŠTAB PRVOG ŠUMADISKOG 
KORPUSA</p>
<p align="center">O. Br. 784</p>
<p align="center">13 decembra 1944.</p>
<p align="center">POLOŽAJ</p>
<p align="center">Nepotpun uspeh na Kalinoviku, ravan neuspeh. Krivac.</p>
<p align="center">KOMANDANTU SUMADISKE GRUPE KORPUSA</p>
<p align="center">Operativnih snaga u oblasti Kalinovika.</p>
<p>Vašom zapovešću O. Br. 26 naređen je napad na neprijateljske položaje 
oko Kalinovika, u pet kolona.8 Polazak u (direktan) napad sa polaznih položaja 
određen je za šest časova jutros.</p>
<p>Ceo plan napada posebno učešće jedinica Šumadiske grupe, predviđeno je i 
zasnovano na dodeljenim zadacima svih pet napadnih kolona, jednovremeno u šest 
časova i energično da se što pre i sa manje žrtava uspe. Ovde treba dodati 
sve pretresano i zahtevano na konferenciji svih Komandanata 13 oktobra.4</p>
<p>Došli smo do Kalinovika i dali žrtve, a postigli ništa nismo.</p>
<p>Za ovo je neko kriv.</p>
<p>Iako označavanjem i uzimanjem na odgovor krivca ne vraćamo izgubljeno, mi 
ga po savesti Ravnogorskoj i dužnosti nacionalnoj moramo naći i obeležiti po 
zakonu.</p>
<p>Komandanti brigada u svojim zvaničnim izveštajima o današnjoj borbi, traže 
krivca: za ovakav izhod, za trošenje ljudske snage, municije, za gubljenje života.</p>
<p>Kako je u ovom korpusu shvaćena potreba ovlađivanja Kalinovikom pokazuje šaopštenje 
O. Br. 781 Komandantima brigada (prilaže se prepis).5</p>
<p>Komandanti napadnih kolona i ostale odgovorne stare-šine, najbolje će svoj 
rad i preduzete korake prikazati pismenom ili dokumentovanom usmenom zapovešću, 
izdatom u svome području za današnju akciju.</p>
<p>Molim kao starešina jedinice koja je danas u operaciji učestvovala, da se 
krivcima ko oni bili — primerno kazne, a kazna objavi putem naredbe svim 
borcima i starešinama.</p>
<p align="center">S verom u boga za kralja i Otadžbinu!</p>
<p align="center">Draža nas vodi veličini i slobodi!</p>
<p align="center">M.P.6</p>
<p align="center">Komandant kapetan,</p>
<p align="center"><strong>Marko Lj. Muzikravić</strong></p>
<p>1&nbsp; Kopija originala (pisanog na mašini, ćirilicom) u Arhivu VII, Ča, 
k. 45, reg. br. 23'5.</p>
<p>2&nbsp; Dopisano mastilom.</p>
<p>3&nbsp; Vidi dok. br. 117.</p>
<p>4&nbsp; Tako piše u originalu; treba: »13 decembra-«.</p>
<p>5&nbsp; To šaopštenje nije pronađeno.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>6 Okrugli pečat: »Komanda jugoslovenske vojske u otadžbini — Gorski štab 
br. 56.«.&nbsp;</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_117.htm"><b>Prethodni dokument</b></a></TD>
<TD><a href="4_14_4_119.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
