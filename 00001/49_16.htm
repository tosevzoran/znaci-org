<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_15.htm"><b>Prethodni dokument</b></a></TD>
<TD><a href="49_17.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b>Borbe na Nanosu<o:p>
</o:p>
</b></p>
<p class="MsoNormal">&nbsp;<o:p>
</o:p>
</p>
<p class="MsoNormal">Kada su bataljoni stigli na Nanos odmah su poseli nove položaje. 
Četvrti bataljon dobio je zadatak da posedne položaje iznad serpentina na 
drumu koji iz St. Vida vodi u Nanos i spreči prodor neprijatelja u tom pravcu. 
Desno od njega, u rejonu seoskog imanja Jež, nalazio se 3. bataljon sa pratećom 
četom i štabom brigade, a u rejonu imanja Blazon nalazio še 2, bataljon<a style="mso-footnote-id:ftn1" href="#_ftn1" name="_ftnref1" title><span style="mso-special-character: footnote; mso-ansi-language: DE" lang="DE" class="MsoFootnoteReference">[1]</span></a> 
koji je imao zadatak osiguravanja iz pravća Podkrajä i Cola. Sledeće borbe počele 
su već u toku 25. septembra kad su jedinice 4. bataljona iz zasede napale 
neprijateljsku kolonu koja se probijala iz pravca Razdrta prema Št. Vidu i 
dalje prema Ajdovščini. Iako je neprijatelj imao osetne gubitke, ipak ie uspeo 
da jedinice 4. bataljona potisne i sa pet tenkova i nekoliko kamiona produži u 
Ajdovščinu<a style="mso-footnote-id:ftn2" href="#_ftn2" name="_ftnref2" title><span style="mso-special-character:
footnote" class="MsoFootnoteReference">[2]</span></a>.</p>
<p class="MsoNormal">U početnom dejstvu operacije neprijatelj je osnovnu pažnju 
skoncentrisao na glavne drumove koji su u prvom redu vodili dolinama, dok je duž 
sporednih i manje važnih puteva upućivao izviđačke delove. Bilo je nekoliko 
ispada manjih neprijateljskih snaga na pravcu ovih sporednih drumova. Tako se 
26. septembra jedna manja neprijateljska kolona neprimetno probila sve do štaba 
2. bataljona gde se nalazio i komandant brigade. Samo zahvaljujući velikoj 
snalažljivosti i ličnoj hrabrosti bataljonskih rukovodilaca i komandanta 
brigade izbegnuta je katastrofa. <span lang="DE" style="mso-ansi-language:DE">Ipak 
je ovom prilikom zarobljeno 11 našin boraca, a nekoliko je ranjeno</span><a style="mso-footnote-id:ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a><span lang="DE" style="mso-ansi-language:DE">. 
Posle ove borbe dva dana je vladao potpun mir. </span>Taj &quot;mir&quot; je 
uspavao štabove brigade i bataljona. Ovaj podatak to rečito pokazuje. Kad je 
27. septembra uveče 3. četa 2. bataljona upućena u pravcu sela Vrhpolja radi 
prikupljanja podataka o neprijatelju, uskoro se vratila sa iz veštaj em da je u 
Vipavskoj dolini primetila duge kolone kamiona sa upaljenim farovima kako se kreću 
u pravcu Nanosa. Štab brigade je odmah poslao jedinice na položaje. Pošto 
napad neprijatelja nije usledio ni u toku noći, pa čak ni u toku sledeeeg 
jutra, štab je došao do zaključka da izveštaj 3. čete nije tačan i da 
neprijatelja nema na Nanosu<a style="mso-footnote-id:ftn4" href="#_ftn4" name="_ftnref4" title><span style="mso-special-character:footnote" class="MsoFootnoteReference">[4]</span></a>. 
I ne samo to. Iz štaba 4. bataljona bilo je javljeno da se Nemci, navodno, 
povlače iz Italije preko Vipavske doline i kako su u Tršćanskom zalivu primećeni 
saveznički brodovi. Na osnovu tih podataka i opšteg pri-željkivanja u vezi sa 
svršetkom rata, štab brigade je, izgleda, poverovao da je u pitanju povlačenje 
nemačkih trupa iz Italije i dugo očekivano savezničko iskrcavanje na obale 
Istre i Tršćanskog zaliva, pa je sve to uspavalo budnost štaba brigade i štabova 
bataljona<a style="mso-footnote-id:ftn5" href="#_ftn5" name="_ftnref5" title><span style="mso-special-character:
footnote" class="MsoFootnoteReference">[5]</span></a>.</p>
<p class="MsoNormal">Tako su neprijateljske jedinice koje su već u toku noći 
stigle u šume na Nanosu, a u toku prepodneva nije ih niko primetio, tek predveče 
27. septembra iznenada napale štab brigade koji se nalazio u jednom od nekadašnjih 
italijanskih uporišta na Nanosu. Mada je situacija u samom početku napada bila 
veoma kritična, borci 3. bataljona koji su se nalazili neposredno uz štab 
brigade ne samo što su odbili iznenadan napad u kome je učestvovalo oko 150 
nemačkih vojnika, već su neprijatelja prisilili na povlačenje. I upravo u 
trenutku kad se 3. bataljon pripremao da izvrši juriš i potpuno uništi ove 
nemačke snage, neočekivano se iza njegovih leđa pojavila jedna veća 
neprijateljska kolona koja se, po svemu sudeći, infiltrirala negde kroz položaje 
2. bataljona. U ovakvoj situaciji drugog rešenja nije bilo već da se bataljon 
povuče<a style="mso-footnote-id:ftn6" href="#_ftn6" name="_ftnref6" title><span style="mso-special-character:
footnote" class="MsoFootnoteReference">[6]</span></a>. To je učinio i 4. 
bataljon iako je uspešno odbio pokušaj neprijatelja da se na Nanos probije 
drumom koji se od glavnog puta Postojna — Ajdovščina odvaja blizu Št. Vida. 
Tom prilikom je razbijena neprijateljska motorizovana prethodnica. Ali zbog 
nejasne situacije kod drugih bataljona ovaj se morao povući bliže 2. i 3. 
bataljonu<a style="mso-footnote-id:ftn7" href="#_ftn7" name="_ftnref7" title><span style="mso-special-character:footnote" class="MsoFootnoteReference">[7]</span></a>.</p>
<p class="MsoNormal"><span lang="DE" style="mso-ansi-language:DE">Situacija je 
bila sve teža. Štab brigade je došao do zaključka da neprijatelj vrši dobro 
pripremljeno čišćenje šuma na području Nanosa i da nema smisla zadržavati 
se na ovom nepreglednom terenu gde su mogućna razna iznenađenja. Zato je odlučio 
da se probije na Pivku, a zatim preko železničke pruge Postojna — Trst 
ponovo u Notranjsko, gde je bila povoljnija situacija. Međutim, kad su borci 
saznali za ovu odluku štaba brigade, mnogi iz primiorskih sela počeli su se 
samovoljno odvajati od jedinica i vraćati se kućama. Jedinice su samovoljno 
napuštali i dtrugi borci, u prvom redu novomobilisani koji teškoće borbe, marševe 
i druge napore nisu mogli da izdrže. Ovim osipanjem jedinice su postale 
malobrojne. Tako je od sva tri bataljonan koji su se 28. septembra uveče 
nalazili na Nanosu jedino kompaktan ostao 4. bataljon.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Tešku 
situaciju doživeo je 4. bataljon 29. septembra. On se još u toku noći, sa 
delovima 2. i 3. bataljona, prebacio na vis Bukovec da bi iduće noći pokušao 
proboj preko Smihela i Brinja u pravcu železničke pruge. U devet časova 
izjutra primećena je jedna neprijateljska kolona koja se kretala prema položajima 
bataljona. Čim je došlo do borbe, neprijatelj je uspeo da u silovitom jurišu 
duž grebena odvoji jedan deo bataljona od drugog, tako su ove dve grupe morale 
da se povlače svaka u svom pravcu. Posle su pojedine čete, vodovi i grupe 
boraca lutali po nanoškim šumama svaka za svoj račun i probijale se svaka na 
svoju stranu, ostavljajući sve teže naoružanje, mazge, pa i ponekog 
ranjenika. Neke od ovih grupa krenule su prema severu,. pa su se kasnije u 
rejonu sela Zadloga priključile jedinicama Goriške brigade</span><a style="mso-footnote-id:ftn8" href="#_ftn8" name="_ftnref8" title><span style="mso-special-character:footnote" class="MsoFootnoteReference">[8]</span></a><span lang="DE" style="mso-ansi-language:DE">.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Najveća grupa 
sa kojom je bio i štab brigade spustila se noću 29. septembra iz nanoških šuma 
i kod Stranja ne-primetno prošla pored neprijateljskih položaja, a zatim se 
uspešno provukla, i preko druma Postojna — Razdrto. Čim je ova kolona bila 
na suprotnoj strani druma, iznenada je naišla jedna nemačka motorizovana 
izvidnica. Do borbe nije došlo jer je brigada prešla železničku prugu i 
stigla iznad sela Jurešča</span><a style="mso-footnote-id:ftn9" href="#_ftn9" name="_ftnref9" title><span style="mso-special-character:footnote" class="MsoFootnoteReference">[9]</span></a><span lang="DE" style="mso-ansi-language:DE">.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Sto se tiče 
1, bataljona koji je već više od nedelju dana dejstvovao odvojeno od glavnine 
svoje brigade, ni on nije prošao u ovoj ofanzivi bolje od ostalih jedinica. 
Bataljon se, posle borbe ispred Senožeča i iznad Razdrta, nekoliko dana zadržavao 
na terenu između ta dva sela. Međutim, kad se 29. septembra odmarao u rejonu 
visa Ješnice (k. 669), iznenada je napadnut iz pravca Senožeča i Razdrta. 
Neprijatelj je otvorio snažnu vatru i izvršio juriš. Naše jedinice su uz 
najveće napore odbile sve silovitije neprijateljske napade, ali bataljon to 
nije mogao da izdrži i potpuno je razbijen. </span>U toku ove borbe poginulo je 
19 i zarobljeno 6 boraca<a style="mso-footnote-id:ftn10" href="#_ftn10" name="_ftnref10" title><span style="mso-special-character:footnote" class="MsoFootnoteReference">[10]</span></a>. 
Glavnina bataljona se posle te borbe ponovo okupila blizu sela St jaka, ali je 
za novi logor izabrala veoma nepodesno mesto: šumicu, okruženu čistinom. 
Neprijatelj je već idućeg dana, 30. septembra, otkrio i taj logor. Tom 
prilikom 1. bataljon je doživeo još teži poraz: poginula su 53 borca<a style="mso-footnote-id:
ftn11" href="#_ftn11" name="_ftnref11" title><span style="mso-special-character:footnote" class="MsoFootnoteReference">[11]</span></a>.</p>
<p class="MsoNormal">Od Gradnikove brigade, u kojoj je pre četrnaest dana bilo 
oko 1.200 boraca, u logoru iznad sela Jurešča nalazilo se, zajedno sa štabom 
brigade, svega 112 boraca<a style="mso-footnote-id:ftn12" href="#_ftn12" name="_ftnref12" title><span style="mso-special-character:footnote" class="MsoFootnoteReference">[12]</span></a>. 
Tražeći uzroke tako teškog poraza, treba se zaustaviti, pre svega, na sledećim 
činjenicama:</p>
<p class="MsoNormal">&nbsp;</p>
<p class="MsoNormal">Na prvom mestu treba istaći novomobilisani borački sastav 
i neiskustvo komandnog kadra. Što se kadra tiče, naročito nižeg, treba 
napomenuti da je bilo veoma malo rukovodilaca koji su stupili u partizane 1941. 
ili 1942. godine, a to znači da komandni kadar nije imao dovoljno iskustva i 
snage da jedinice drži čvrsto u svojim rukama i spreči njihovo osipanje.</p>
<p class="MsoNormal">Svakako da jedan od razloga treba tražiti i u iluzijama o 
skorašnjem završetku rata i u očekivanju savezničkog desanta na obale 
Slovenačkog primorja ili Istre. Međutim, kad je takve iluzije trebalo zameniti 
stvarnošću — neočekivanom i drskom neprijateljskom ofanzivom — kod nekih 
nižih štabova i boraca pojavili su se zaprepašćenje i demoralizacija.</p>
<p class="MsoNormal">U ovoj neprijateljskoj ofanzivi učestvovale su elitne 
divizije koje su došle sa frontova i čiji je borbeni kvalitet bio odličan. To 
su bile, pre svega, motorizovane i oklopne jedinice<a style="mso-footnote-id:
ftn13" href="#_ftn13" name="_ftnref13" title><span style="mso-special-character:footnote" class="MsoFootnoteReference">[13]</span></a>. 
Neprijateljske oklopne jedinice uspele su da brzo slome otpor tek organizovane 
partizanske vojske i preplave čitavu oslobođenu teritoriju u centralnom i južnom 
delu Slovenačkog primorja. Međutim, čim su neprijateljske snage produžile čišćenje 
prema Istri, partizanski borci su se ponovo okupili u svoje jedinice.<o:p>
</o:p>
</p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Hronika Gradnikove 
    brigade&quot; (Franc Curk Nace, Maribor).</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> Zbornik, tom VI, knjiga 7, 
    dok. br. 135 (izveštaj političkog komesara Primorske operativne zone od 
    25. sept. 1943).</p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Hronika Gradnikove 
    brigade&quot; (Franc Curk Nace, Maribor).</p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a><span lang="DE" style="mso-ansi-language:DE"> 
    Prema sećanju Franje Kranjca.<o:p>
    </o:p>
    </span></p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a><span lang="DE" style="mso-ansi-language:DE"> 
    Prema sećanju Vinka Šumrade.<o:p>
    </o:p>
    </span></p>
  </div>
  <div style="mso-element:footnote" id="ftn6">
    <p class="MsoFootnoteText"><a style="mso-footnote-id:ftn6" href="#_ftnref6" name="_ftn6" title><span style="mso-special-character:
footnote" class="MsoFootnoteReference">[6]</span></a> Hronika Gradnikove 
    brigade&quot; (Franc Curk Nace, Maribor).</p>
  </div>
  <div style="mso-element:footnote" id="ftn7">
    <p class="MsoFootnoteText"><a style="mso-footnote-id:ftn7" href="#_ftnref7" name="_ftn7" title><span style="mso-special-character:
footnote" class="MsoFootnoteReference">[7]</span></a> Prema sećanju Franca 
    Golobiča.</p>
  </div>
  <div style="mso-element:footnote" id="ftn8">
    <p class="MsoFootnoteText"><a style="mso-footnote-id:ftn8" href="#_ftnref8" name="_ftn8" title><span style="mso-special-character:
footnote" class="MsoFootnoteReference">[8]</span></a> Prema sećanju Franca 
    Golobiča.</p>
  </div>
  <div style="mso-element:footnote" id="ftn9">
    <p class="MsoFootnoteText"><a style="mso-footnote-id:ftn9" href="#_ftnref9" name="_ftn9" title><span style="mso-special-character:
footnote" class="MsoFootnoteReference">[9]</span></a> Prema sećanju Vinka Šumrade 
    Radoša.</p>
  </div>
  <div style="mso-element:footnote" id="ftn10">
    <p class="MsoFootnoteText"><a style="mso-footnote-id:ftn10" href="#_ftnref10" name="_ftn10" title><span style="mso-special-character:
footnote" class="MsoFootnoteReference">[10]</span></a> Prema sećanju Slavka 
    Fratnika, tadašnjeg komandira 1. čete 1. bataljona koji je u toj borbi 
    ranjen zajedno sa komandantom bataljona Pavlom Ježom Stankom.</p>
  </div>
  <div style="mso-element:footnote" id="ftn11">
    <p class="MsoFootnoteText"><a style="mso-footnote-id:ftn11" href="#_ftnref11" name="_ftn11" title><span style="mso-special-character:
footnote" class="MsoFootnoteReference">[11]</span></a> Zapisnik sa sastanka 
    boraca i rukovodilaca Gradnikove brigade.</p>
  </div>
  <div style="mso-element:footnote" id="ftn12">
    <p class="MsoFootnoteText"><a style="mso-footnote-id:ftn12" href="#_ftnref12" name="_ftn12" title><span style="mso-special-character:
footnote" class="MsoFootnoteReference">[12]</span></a> Prema sećanju Vinka 
    Sumrade Radoša.</p>
  </div>
  <div style="mso-element:footnote" id="ftn13">
    <p class="MsoFootnoteText"><a style="mso-footnote-id:ftn13" href="#_ftnref13" name="_ftn13" title><span style="mso-special-character:
footnote" class="MsoFootnoteReference">[13]</span></a> Učesnici bortbe koju je 
    Gradnikova brigada vodila na Nanosu podvlače da su Nemci svugde napadali 
    veoma smelo, pa su zato i imali veliki broj žrtava. Tipičan je slučaj sa 
    nemačkom osmatračnicom na jednom od visova na Nanosu: kad je pogođen prvi 
    neprijateljski osmatrač koji je sa dogledom stajao na svojoj osmatračnici, 
    na njegovom se mestu odmah pojavio drugi, a kad je i on pao pogođen od naših 
    hitaca, i treći. Nijedan od njih nije legao u zaklon (sećanja Franje 
    Kranjca).</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_15.htm"><b>Prethodni dokument</b></a></TD>
<TD><a href="49_17.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

