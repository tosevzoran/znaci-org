<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_209.htm"><b>Prethodni dokument</b></a></TD>
<TD><a href="4_14_3_211.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREDBA KOMANDANTA ZLATIBORSKOG KORPUSA OD 9. JULA 
1944. ZA UVOĐENJE POLICIJSKOG ČASA U OPŠTINAMA BANJA, BISTRICA, RAČA, ŠTRPCI, 
RADOJINJA, RUTOŠE I PREDUZIMANJE REPRESIVNIH MERA PROTIV SIMPATIZERA 
NARODNOOSLOBODILAČKOG POKRETA1</strong></p>
<p align="center">NAREDBA O BR. 277</p>
<p align="center">KOMANDANTA ZLATIBORSKOG KORPUSA JVUO ZA 9 JULI 1944 GODINE</p>
<p align="center">I.</p>
<p>Zbog izuzetnih borbenih situacija, neopredeljenog stava meštana i što uspešnijeg 
uništavanja najvećeg dušmanina Srpstva krvoločnih boljševika—komunista 
Josipa Broza Tita, — Proglašavam:</p>
<p align="center">RATNOM ZONOM</p>
<p>teritorije opština: Banja, Bistrica, Rača, Štrpca, Radojinja i Rutoše.</p>
<p align="center">Naređujem:</p>
<p>1) Da se na označenoj teritoriji zavede policiski čas koji da traje od 20 
do 3 časa;</p>
<p>2)&nbsp; Da za vreme trajanja policiskog časa niko ne napušta svoje domove 
i da sva čeljad budu u kući;</p>
<p>3)&nbsp; Da se nikakva svetlost iz kuće niti oko kuće nesme vi-deti za 
vreme trajanja policiskog časa;</p>
<p>4)&nbsp; Da se svi muškarci—vojni obveznici Nj. V. Kralja Petra II odmah 
po obnarodovanju ove naredbe jave u svoju teritorijalnu komandu, sem onih koji 
vrše dužnosti mesnog karaktera (komandanti mesta i funkcioneri Narodnih 
Ravno-gorskih odbora);&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
*</p>
<p>5)&nbsp; Da niko ne srne napuštati svoje selo ili zaseok bez pismene objave 
izdate od strane komande mesta a overene od strane K-nde sektora;</p>
<p>6)&nbsp; Da se ukinu sastanci, zborovi i dogovori svake vrste;</p>
<p>7)&nbsp; Da niko ne srne držati u svojoj kući ili ostalim prostorijama niti 
kod sebe lično ma kakvo oružje ili ubojnu spremu ako zato nema ispravan 
dokumenat izdat od strane teritorijalnog komandanta;</p>
<p>8)&nbsp; Da se obustavi prodaja i točenje pića (alkohola) svuda i na svakom 
mestu;</p>
<p>9)&nbsp; Da se na svim kućama istaknu kućne liste sa imenima ukućana;</p>
<p>10)&nbsp; Da se šume ne smeju paliti niti se sme ma gde videti dim.</p>
<p>Saopštavam:</p>
<p>1)&nbsp; Biće kažnjen po kratkom postupku i na licu mesta svaki onaj ko se 
ogreši o bezuslovno izvršenje odredaba ove naredbe.</p>
<p>2)&nbsp; Kazniće se smrću svaki onaj koji delom ili rečju bude pomagao ili 
koristio ma i u najmanjoj meri neprijatelju—komunistima.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>3)&nbsp; Biće spaljeno i do temelja uništeno ćelo naselje (selo, I zaseok) 
u kome bi ma ko od meštana pružio oružani otpori borbenim delovima ili naoružanim 
pojedincima—četnicima pripadnicima ovog korpusa.</p>
<p>4)&nbsp; Biće spaljeno i uništeno selo ako ma ko od seljaka u svojoj kući 
ili na imanju bude prikrivao pojedinca ili grupu komunista.</p>
<p>5) Biće kažnjeno ćelo selo ako se našim jedinicama blagovremeno ne 
prijavi svaka pojava komunista ili njihovih kurira na atar sela, kao god i svaki 
pojedinac koji bi se za vreme borbe našao na otvorenom polju, putu, šumi, 
njivi ili slično.</p>
<p>Ova naredba stupa na snagu odmah. Obnarodovati je! Svi komandanti borbenih 
jedinica ovog korpusa i vođe terenskih policiskih odelenja staraće se o 
bezuslovnom izvršenju iste i o pravilnom sprovođenju njenih odredaba.</p>
<p>ŽIVEO NJ. V. KRALJ PETAR II. ŽIVEO ĐENERAL DRAŽA MIHAILOVIĆ.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
':</p>
<p>KOMANDANT, kapetan, Radović2</p>
<p>&nbsp;</p>
<p>1 Original (pisan na mašini, ćirilicom.) u Arhivu VII, Ča, k. 31, reg. br. 
22/2 (S-V-2058).</p>
<p>2 Dušan.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_209.htm"><b>Prethodni dokument</b></a></TD>
<TD><a href="4_14_3_211.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
