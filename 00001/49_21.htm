<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_20.htm"><b>Prethodni dokument</b></a></TD>
<TD><a href="49_22.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b>Borba u 
Vodicama<o:p>
</o:p>
</b></p>
<p class="MsoNormal"><span lang="DE" style="mso-ansi-language:DE">&nbsp;<o:p>
</o:p>
</span></p>
<p class="MsoNormal">U drugoj polovini decembra pao je prilično dubok sneg. <span lang="DE" style="mso-ansi-language:DE">Jedinice 
su smeštene po kućama uz potrebna osiguranja. Treći bataljon je bio razmešten 
u dve kuće u seocu Vodice, u jednoj maloj uvali ispod Javornika (trig. 1247). 
Bataljon se obezbeđivao patrolama u pravcu Godoviča, Hotedršice i Crnog vrha 
i zasedama koje su se nalazile nekoliko stotina metara od kuća<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a>. 
Organi za obezbeđenje su 23. decembra osmotrili nastupanje neprijatelja i odmah 
obavestili štab bataljona. Međutim, pošto su jedinice bile van svog bivaka, 
vreme je bilo vrlo kratko za pripremu pa je neprijatelj iskoristio i silovito 
izvršio juriš. Nastala je panika u našim jedinicama, mada je bilo pojedinačnog 
otpora. U povlačenju poginulo je dosta naših boraca.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Bilo je 
pojedinačnog i grupnog otpora. Hrabro su se borili naši borci. U jednoj od kuća 
ostala je nekolicina boraca koji su sa prozora gađali neprijatelja. Kad im više 
nije preostalo ništa drugo, oni su se sakrili u podrum za krompir i pokrili se 
starim odelima. Neprijatelj ih nije otkrio i svi su ostali živi. U susednoj kući 
neprijatelju je pružalo otpor jedno odeljenje boraca koji su svi bili iz sela 
Vrtovina u Vipavskoj dolini, Borili su se do poslednjeg metka. Od te desetine 
nijedan borac nije ostao živ: svi su poginuli ili izgoreli u vatri koja je 
zahvatila kuću<a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Treći 
bataljon Gradnikove brigade pretrpeo je u ovoj borbi veliki poraz. Ni danas 
nemamo tačnih podataka koliko je boraca poginulo<a style="mso-footnote-id:ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a>.<o:p>
</o:p>
</span></p>
<p class="MsoNormal">Uzroci poraza su višestruki. Pre svega, neprijateljska 
kolona iz Hotedršice uspela je da iznenadi naše jedinice. Uz to kasnije se 
ustanovilo da je neko obavestio neprijatelja o tačnom rasporedu naših snaga, a 
pošto je u ovim nemačkim kolonama bilo domobrana — meštana koji su dobro 
poznavali zemljište, i to je bila značajna prednost koju je neprijatelj imao. 
Bez obzira na sve pomienute okolnosti, do ovakvog poraza ipak nije trebalo doći, 
da je bilo malo više budnosti u našim jedinicama.</p>
<p class="MsoNormal">Posle poraza u selu Vodice, brigada se prebacila na sektor 
Otlice i Predmeje, i početkom januara 1944. prikupila se u rejonu Crnog Vrha 
iznad Idrije radi priprema za novi napad na Hotedršicu. Prvi i 2. bataljon 
raspoređeni su u selo Predgriže i oni su davali osiguranje u pravcu Hotedršice 
i Go do vica, dok se 4. bataljon razmestio u Trebčama. On je upućivao 
osiguranja u pravcu Idrije. Treći bataljon se nalazio u rejonu Mrzlog loga, 
jugozapadno od Crnog Vrha, i upućivao osiguranja u pravcu Cola<a style="mso-footnote-id:ftn4" href="#_ftn4" name="_ftnref4" title><span style="mso-special-character:footnote" class="MsoFootnoteReference">[4]</span></a>.</p>
<p class="MsoNormal">Šestog januara izjutra iz Idrije je preko Idrijskog loga 
krenula jedna neprijateljska kolona odi 200 ljudi. <span lang="DE" style="mso-ansi-language:DE">Blizu 
Zadloga naišla je na patrolu 4. bataljona</span><a style="mso-footnote-id:ftn5" href="#_ftn5" name="_ftnref5" title><span style="mso-special-character:footnote" class="MsoFootnoteReference">[5]</span></a><span lang="DE" style="mso-ansi-language:DE">. 
Prema izjavama učesnika</span><a style="mso-footnote-id:ftn6" href="#_ftn6" name="_ftnref6" title><span style="mso-special-character:footnote" class="MsoFootnoteReference">[6]</span></a><span lang="DE" style="mso-ansi-language:DE">, 
izgleda da ova naša patrola nije obavestila bataljon o pokretima ovih 
neprijateljevih snaga, pa je on uspeo da iznenadi naše jedinice. </span>Iako su 
bile iznenađene, jedinice 4. bataljona su organizovano počele posedati položaje: 
1. i 2. četa na severnoj ivici sela, dok je 3. dobila zadatak da posedne položaj 
zapadno od druma Trebče — Zadlog. Međutim, neprijatelj je bio brži, pa je 
zaposeo te položaje i osuo jaku vatru na borce 3. čete. Poginulo je 18 boraca, 
a ostatak se povukao u pravcu Špika (k. 1069)<a style="mso-footnote-id:ftn7" href="#_ftn7" name="_ftnref7" title><span style="mso-special-character:footnote" class="MsoFootnoteReference">[7]</span></a>. 
Time je neprijatelj stvorio mogućnost da izvrši napad u leđa 1. i 2. četi i 
zato su one povučene prema jugu. Sada je neprijatelju bio slobodan put u Crnu 
Vrh gde se još nalazila komora 3. bataljona. Ona je razbijena jer nije bila 
obaveštena o opasnosti koja joj preti iz pravca Trebča<a style="mso-footnote-id:
ftn8" href="#_ftn8" name="_ftnref8" title><span style="mso-special-character:footnote" class="MsoFootnoteReference">[8]</span></a>.</p>
<p class="MsoNormal"><span lang="DE" style="mso-ansi-language:DE">Brigada je 
imala osetne gubitke. Izgubila je ukupno 38 boraca, dok su četiri ranjena<a style="mso-footnote-id:ftn9" href="#_ftn9" name="_ftnref9" title><span style="mso-special-character:footnote" class="MsoFootnoteReference">[9]</span></a>. 
Prema nekim izvorima, izgleda da je neprijatelj imao više od 50 poginulih i 
ranjenih vojnika. Uzroci ovog poraza Gradnikove brigade u selu Trebče leže 
uglavnom u nedovoljnoj budnosti i neodgovornosti delom 3. pa i 4. bataljona.<o:p>
</o:p>
<o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Prema sećanju Franje 
    Kranjca, tadašnjeg zamenika političkog komesara 3. bataljona (Arhiv 
    predsedništva SUB NOR Slovenije).</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a><span lang="DE" style="mso-ansi-language:DE"> 
    Prema sećanju Franje Kranjca.<o:p>
    </o:p>
    </span></p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a><span lang="DE" style="mso-ansi-language:DE"> 
    Prema izveštaj u propagandnog odseka Gradnikove brigade od 26. decembra 
    1943. (Zbornik, tom VI, knjiga 9, dok. br. 130) može se zaključiti da je 
    poginulo 37 a ranjeno 7 boraca, dok je neprijatelj imao 8 do 10 poginulih i 
    više ranjenih vojnika. Alojz Marinčič, borac 2. čete 3. ibataljona, u 
    svojim sećanjima (Arhiv predsedništva SUB NOR Slovenije) navodi da su u 
    tom napadu poginula 42 borca i da je 17 boraca zarobljeno i kasnije 
    streljano u God ovi ču. Franjo Kranjc zamjenik političkog komesara 
    bataljona, koji je organizovao sahranu poginulih boraca, seća se da je 
    sahranjeno 46 ili 47 boraca, da ih je sedmorica izgorelo i da je neprijatelj 
    odveo najmanje 11 zarobljenika. </span>(Arhiv predsedništva SUB NOR 
    Slovenije).</p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a> Prema zapisniku sa 
    sastanka boraca i rukovodilaca Gradnikove brigade i &quot;Hronika Gradnikove 
    brigade&quot; (Franc Curk Nače, Maribor).</p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a> Zbornik, tom VI, knjiga 
    10, dok. br. 42 (izveštaj propagandnog odseka Gradnikove brigade od 9. 
    januara 1944).</p>
  </div>
  <div style="mso-element:footnote" id="ftn6">
    <p class="MsoFootnoteText"><a style="mso-footnote-id:ftn6" href="#_ftnref6" name="_ftn6" title><span style="mso-special-character:
footnote" class="MsoFootnoteReference">[6]</span></a> Zapisnik sa sastanka 
    boraca i rukovodilaca Gradnikove brigade.</p>
  </div>
  <div style="mso-element:footnote" id="ftn7">
    <p class="MsoFootnoteText"><a style="mso-footnote-id:ftn7" href="#_ftnref7" name="_ftn7" title><span style="mso-special-character:
footnote" class="MsoFootnoteReference">[7]</span></a> Prema sećanju Nade Božić 
    Alenke i Antona Božića.</p>
  </div>
  <div style="mso-element:footnote" id="ftn8">
    <p class="MsoFootnoteText"><a style="mso-footnote-id:ftn8" href="#_ftnref8" name="_ftn8" title><span style="mso-special-character:
footnote" class="MsoFootnoteReference">[8]</span></a> Zapisnik sa sastanka 
    boraca i rukovodilaca Gradnikove brigade.</p>
  </div>
  <div style="mso-element:footnote" id="ftn9">
    <p class="MsoFootnoteText"><a style="mso-footnote-id:ftn9" href="#_ftnref9" name="_ftn9" title><span style="mso-special-character:
footnote" class="MsoFootnoteReference">[9]</span></a> Zbornik, tom VI, knjiga 
    10, dok. br. 42.</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_20.htm"><b>Prethodni dokument</b></a></TD>
<TD><a href="49_22.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

