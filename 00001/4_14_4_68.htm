<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_67.htm"><b>Prethodni dokument</b></a></TD>
<TD><a href="4_14_4_69.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDE ZAPADNE BOSNE OD 10. SEPTEMBRA 
1944. KOMANDANTU SREDNJOBOSANSKOG KORPUSA ZA POVEZIVANJE SA KOMANDANTOM NE-MAČKIH 
JEDINICA U BANJALUCI RADI SNABDEVANJA MUNICIJOM1</strong></p>
<p align="center">KOMANDA ZAPADNE BOSNE</p>
<p align="center">Br. Sl. 10 septembra 944. g.</p>
<p align="center">KOMANDANTU SREDNJO BOSANSKOG ČETNIČKOG KORPUSA2</p>
<p>Primio sam Vaš današnji izveštaj upućen mi po bratu Niki Milanoviću i 
isti potpuno razumio. Stanje vidim. Glavni problem jeste municija i uvek 
municija. To isto video sam i u izve-štaju komandanta Motajičke brigade. 
Pitanje municije mora se po svaku cenu rešiti, pa zbog toga i mnogo žrtvovati, 
pa bilo i to da odete do nemačkog generala.</p>
<p>Ja sam mišljenja da za ljubav municije i naše teške borbe treba i to u 
najvećoj tajnosti da odete do nemačkog generala i sa ovim rešite pitanje 
snabdevanja municijom kao i daljne održavanje veze pomoću lica koje Vi 
odredite. Molim Vas da za ovo održavanje veze Crvlju uopšte neuzimate u 
kombinaciju pošto je on potreban ovoj komandi za svršavanje njenih potreba u 
Banja Luci.3 Ja verujem, da od ovoga održavanja veze i kontakta s Nemcima možemo 
imati velike koristi, jer mi izgleda da Nemci veruju da još jedino mogu da se 
oslone na Srbe4 kao garanciju da im se neće ništa desiti kada polože oružje. 
Dakle idite radi municije do Nemaca a sa Hrvatima5 i dalje održavajte dobru 
vezu ubeđujući ih da se to čini samo zato da se izvuku što veće količine 
municije, koje će dobro doći i jednim i drugim.</p>
<p>Ja ću verovatno sutra rano krenuti za Jošavku gde će se prema izveštaju 
načelnika štaba te komande održati smotra vojske i konferencija starešina.</p>
<p>Ako krećete i Vi- dobro bi bilo da me u toku noći obavestite sačekate u 
Rebrovcu te me motorom prebacite za Jošavku.</p>
<p align="center">S VEROM U BOGA ZA KRALJA I OTADŽBINU!</p>
<p align="center">DRAŽA NAS VODI KA VELIČINI I SLOBODI!</p>
<p align="center">Komandant, ppukovnik;</p>
<p align="center"><strong>Slavoljub Vranješkovič</strong></p>
<p align="center">M.P.6</p>
<p align="center">KOMANDA SREDNJO-BOSANSKOG CET. KORPUSA</p>
<p align="center">Br. Službeno 16. IX 1944. god.</p>
<p align="center">Određeno lice od ove Komande</p>
<p align="center">Sveto Mitrović.</p>
<p align="center">U AKTA</p>
<p align="center">Zas. Komandanta, Načelnik Štaba,</p>
<p align="center"><strong>kap. Marko Martinović</strong></p>
<p>1&nbsp; Original (pisan na mašin, ćirilicom) u Arhivu VII, Ča, k. 206, 
reg. br. 15/1 (BH-V-9808). Dokument je neznatno oštećen od vode.</p>
<p>2&nbsp; Komandant je bio Sergije Zivanović (tada potpukovnik).</p>
<p>3&nbsp; Uloga Branislava Lazičića Brane — Cvrlje, šefa propagande&nbsp; 
Komande zapadne Bosne, vidi se iz iz vesta ja Mila Božića, ađutanta&nbsp; 
Bo-sanskokrajiškog korpusa, od 22. decembra 1943. Jovanu Mišiću,&nbsp; &nbsp;pomoćniku 
komandanta korpusa, u kome, između ostalog, piše:</p>
<p>»Juče sam bio u Banjoj Luci radi nabavke nekih stvari za brata kapetana 
Mitranovića...</p>
<p>U pogledu municije, ja ništa ne bih uspeo. Tamo dolazi Brane Lazičić i kaže 
mi da je on od naše strane određen da sve trebovane stvari on lično traži« 
(Arhiv VII, Ca, k. 234, reg. br. 45/6).</p>
<p>Pored Lazičića, za poslove održavanja veze i saradnju sa nemač-kim 
jedinicama ovlašćeni su bili i Uroš Drenović, poručnik, komandant 
Bosanskokrajiškog korpusa, i Lazar Tešanović Lazo, kapetan, komandant 
Srednjobosanskog korpusa. U pismu komandanta zapadne Bosne od 15. maja 1944. 
komandantu Srednjobosanskog korpusa, piše:</p>
<p>»Jedini opunomoćeni od strane ove komande, kao i Vrhovne komande za vođenje 
ma kakvih pregovora i razgovora jeste Vi i Lazo kao komandanti korpusa, a u 
saglasnosti sa našim Branom Lazičićem« (Arhiv VII, Ca, k. 233, reg. br. 
20/12). O saradnji Srednjobosanskog korpusa sa ustaško-domobranskim jedinicama 
vidi dok. br. 10 i 39.</p>
<p>4&nbsp; Odnosi se na četničke jedinice pod komandom Draže Miha-ilovića.</p>
<p>5&nbsp; Tj. sa ustaško-domobranskim jedinicama (vidi dok. br. 10 i 39).</p>
<p>6&nbsp; Okrugli pečat: »Komanda jugoslovenske vojske u otadžbini — 
Gorski štab br. « (bez broja).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_67.htm"><b>Prethodni dokument</b></a></TD>
<TD><a href="4_14_4_69.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
