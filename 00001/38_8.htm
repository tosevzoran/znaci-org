<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_7.htm"><b>Prethodni dokument</b></a></TD>
<TD><a href="38_9.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:13.7pt;margin-right:0mm;
margin-bottom:0mm;margin-left:27.35pt;margin-bottom:.0001pt;text-align:center;
text-indent:-27.35pt;background:white"><b><span lang="SR-CYR" style="mso-ansi-language:
SR-CYR">KAKO SU ČETNICI ZAUZELI UŽICE I POŽEGU</span></b><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="margin-top:10.3pt;margin-right:0mm;margin-bottom:
0mm;margin-left:1.45pt;margin-bottom:.0001pt;text-align:justify;text-indent:
34.55pt;background:white"><span lang="SR-CYR" style="mso-ansi-language:SR-CYR">Govoreći 
o tim događajima, autori na 183. i 184. strani knjige konstatovaše da su 
&quot;Nemci iz Užica otišli 21. septembra 1941. godine. U grad iza Nemaca 
ulaze snage četnika vojvode Radomira Đekića, jačine oko 100 ljudi&quot;. 
Neobavešteni mogu zaključiti da su četnici ušli u ovaj grad videvši da je 
on prazan, a možda neko može zaključiti da su ih četnici oružjem isterali. 
Zbog toga osećamo potrebu nešto o tome da kažemo. Neosporne su činjenice da 
u vreme priprema povlačenja Nemaca iz Užica, pre nego što je usledila naredba 
njihove više komande, pod posredništvom vlasti koja je služila okupatoru, 19. 
septembra je došlo do susreta četničkog komandanta Radomira Đekića sa Štokhauzenom, 
komandantom nemačkih trupa u Užicu. Na tom sastanku postignut je dogovor da na 
dan povlačenja Nemaca iz Užica četnici preuzmu vlast u ovom gradu.<o:p>
</o:p>
</span></p>
<p class="MsoNormal" style="margin-top:0mm;margin-right:1.45pt;margin-bottom:
0mm;margin-left:.95pt;margin-bottom:.0001pt;text-align:justify;text-indent:
35.05pt;line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Na 
osnovu tog sporazuma, četničke jedinice, pod komandom Đekića 21. septembra, 
pre povlačenja Nemaca, umarširale su u grad. One su pri ispraćaju Nemaca bile 
postrojene pred zgradom vojnog okruga u blizini crkve, gde su im Nemci predali 
vlast. Bila je upriličena svečanost, koja se čini prilikom predaje vlasti. 
Znači: nisu četnici ušli u grad posle odlaska Nemaca, već pre i 
prisustvovali su njihovom ispraćaju, što su autori izbegli da kažu.<sup>14<o:p>
</o:p>
</sup></span></p>
<p class="MsoNormal" style="margin-top:0mm;margin-right:1.45pt;margin-bottom:
0mm;margin-left:.95pt;margin-bottom:.0001pt;text-align:justify;text-indent:
35.05pt;line-height:13.45pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">14. Jovan Radovanović, &quot;67 dana Užičke republike&quot;, Čačak, 
1983, str. 35 i 36.</span><span style="font-size:10.0pt;mso-bidi-font-size:
12.0pt"><o:p>
</o:p>
</span></b></p>
<p class="MsoNormal" style="margin-right:.5pt;text-align:justify;text-indent:
37.7pt;line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Prisilno 
povlačenje Nemaca iz Užica i Čačka nije prouzrokovano nikakvom četničkom 
aktivnošću. Oni su morali sa ovog područja da povuku svoje jedinice isključivo 
pod pritiskom partizanskih odreda. Čitava dva meseca pre ovih događaja 
partizanski odredi svojim diverzantskim akcijama rušili su mostove, pruge, 
propuste, sekli telefonske stubove, zatvarali opštine i palili njihove arhive, 
uz napade i razoružavanje žandarmerijskih stanica i proganjanje žandarma iz 
svih mesta, izuzev iz gradova, gde su postajali okupatorski garnizoni. Uz to, vršeni 
su napadi na nemačke jedinice, kojima su nanošeni veliki gubici primeri: Milićevci, 
Karaula, Gorobilje. Nemci su držali samo Užice, Čačak, Požegu i Gornji 
Milanovac, a onemogućeno im je kretanje jedinica. Četnici su na čačanskom 
području bili nemi posmatrači tih zbivanja. Čekali su iz prikrajka - ako doće 
do povlačenja nemačkih jedinica, da se ušunjaju u grad i da sa postojećom 
vlašću, koja je služila okupatoru, uspostave zajedničku vlast, čiji je cilj 
bio samo borba protiv partizana - komunista, nikako protiv Nemaca, jer ih ta 
borba nije interesovala.<o:p>
</o:p>
</span></p>
<p class="MsoNormal" style="margin-top:.5pt;margin-right:.25pt;margin-bottom:
0mm;margin-left:.95pt;margin-bottom:.0001pt;text-align:justify;text-indent:
37.7pt;line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Od 
koga su bile ugrožene okupatorske jedinice na ovom području, govori svedočenje 
komandanta nemačkih trupa za Srbiju ratnog zločinca generala Franca Bemea, 
koje je izrekao na suđenju u Nirnbergu: &quot;Došao sam do teške odluke. 
Napustio sam postupno Užice i Čačak, gde su okupljene nemačke trupe imale 
jake gubitke. Pritisak partizana, koji su se stalno ojačavali, neprekidno se 
povećavao...&quot;<sup>15<o:p>
</o:p>
</sup></span></p>
<p class="MsoNormal" style="margin-top:.5pt;margin-right:.25pt;margin-bottom:
0mm;margin-left:.95pt;margin-bottom:.0001pt;text-align:justify;text-indent:
37.7pt;line-height:13.45pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">15. Jovan Radovanović, &quot;67 dana Užičke republike&quot;, Čačak, 
1983, str. 41.</span><span style="font-size:10.0pt;mso-bidi-font-size:
12.0pt"><o:p>
</o:p>
</span></b></p>
<p class="MsoNormal" style="margin-top:1.7pt;margin-right:.25pt;margin-bottom:
0mm;margin-left:.5pt;margin-bottom:.0001pt;text-align:justify;text-indent:38.15pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">A 
zamenik komandanta 724 nemačkog puka major Kenig pisao je 20. septembra svojoj 
diviziji u Valjevo:</span></p>
<p class="MsoNormal" style="margin-top:1.45pt;margin-right:0mm;margin-bottom:
0mm;margin-left:.7pt;margin-bottom:.0001pt;text-align:justify;background:white"><span lang="SR-CYR" style="mso-ansi-language:SR-CYR">&quot;Banditi 
su napadali na gotovo sve železničke stanice, izuzev Užica i Požege (a neke 
čak i ponovo), uzimali novac i vozne karte i razarali telefonske telegrafske 
urećaje. U većini opština napali su opštinske uprave, popalili 
arhive,oduzeli službene pečate, a funkcionerima zabranili svaki dalji rad pod 
pretnjom smrtne kazne. Područje južno od Požege i Arilja potpuno se nalazi 
pod rukom komunističkih bandi koje treba da su jake po više četa. U srezu Guča 
postoje još samo tri opštine u kojima se još radi...&quot;<o:p>
</o:p>
</span></p>
<p class="MsoNormal" style="margin-top:1.45pt;margin-right:0mm;margin-bottom:
0mm;margin-left:.7pt;margin-bottom:.0001pt;text-align:justify;text-indent:35.3pt;
background:white"><b><span lang="SR-CYR" style="font-size:10.0pt;mso-bidi-font-size:
12.0pt;mso-ansi-language:SR-CYR">16. Jovan Radovanović, &quot;67 dana Užičke 
republike&quot;, Čačak, 1983, str. 22.</span><span style="font-size:
10.0pt;mso-bidi-font-size:12.0pt"><o:p>
</o:p>
</span></b></p>
<p class="MsoNormal" style="text-indent:10.0mm"><span lang="SR-CYR" style="mso-ansi-language:SR-CYR">Te 
nemačke snage iz Užica su se izvlačile lošim putem preko Trešnjevice i 
Tvrdića. Nisu mogle da se izvlače glavnim putem niz Đetinju, jer su taj 
pravac držale partizanske snage, pa su ih prethodnog dana u Gorobilju potukle.<o:p>
</o:p>
</span></p>
<p class="MsoNormal" style="margin-right:1.7pt;text-align:justify;text-indent:
38.65pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Odlaskom 
Nemaca i ulaskom četnika u Užice, u gradu su zajedno sa četnicima ostale sve 
strukture okupatorske vlasti: sreski načelnik, policija i veći odredi žandarmerije, 
koja se tu skupila posle proterivanja iz seoskih žandarmerijskih stanica. Sve 
te strukture su očekivale da, uz podršku četnika, ostanu i dalje na vlasti. 
Mećutim, kada su u štabu Užičkog partizanskog odreda saznali da se u gradu 
nalaze četnici i bivši predstavnici vlasti, odlučeno je da se pošalje 
delegacija (u sastavu: Vladan Rosić, Ljubodrag Đurić i Slobodan Sekulić) sa 
zadatkom da ponudi pregovore o ulasku partizana u Užice. Četnici su, uz podršku 
svojih saveznika, odbacili svaki razgovor, uz poruku da nemaju šta sa 
partizanima da razgovaraju. Dobivši takav odgovor, štab Užičkog NOP odreda, 
preko svojih boraca Mirka Popovića i Rađena Simovića, sreskom načelniku uručuje 
ultimatum o predaji grada i razoružanju svih lica pod oružjem, u kome je 
pisalo:<o:p>
</o:p>
</span></p>
<p class="MsoNormal" style="margin-top:0mm;margin-right:.95pt;margin-bottom:0mm;
margin-left:1.45pt;margin-bottom:.0001pt;text-align:justify;text-indent:37.45pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">&quot;Komandant 
Užičkog narodnooslobodilačkog partizanskog odreda naređuje da se sva naoružana 
lica koja se nalaze u Užicu postroje na pijaci, pred opštinom, i da polože 
oružje. Ako ovu naredbu ne izvršite, partizani će ulazeći u grad kazniti sve 
sluge okupatora najstrožijim kaznama&quot;.<sup>17<o:p>
</o:p>
</sup></span></p>
<p class="MsoNormal" style="margin-top:0mm;margin-right:.95pt;margin-bottom:0mm;
margin-left:1.45pt;margin-bottom:.0001pt;text-align:justify;text-indent:37.45pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">17. Jovan Radovanović, &quot;67 dana Užičke republike&quot;, Čačak, 
1983, str. 42-43.</span><span style="font-size:10.0pt;mso-bidi-font-size:
12.0pt"><o:p>
</o:p>
</span></b></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:1.45pt;margin-bottom:.0001pt;text-align:justify;text-indent:37.7pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Sreski 
načelnik je prihvatio ovaj ultimatum i partizani su ušli u grad, gde im je 
predato naoružanje koje su posedovali policija i žandarmi. Četnici Radomira 
Đekića su napustili grad odnevši sa sobom veću količinu novca, koji su 
uzeli iz trezora Narodne banke i mnogo stvari i robe koju su opljačkali u 
trgovinskim radnjama. To je prava istina o tome kako su partizani ušli u Užice 
i od koga su preuzeli vlast.<sup>18<o:p>
</o:p>
</sup></span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:1.45pt;margin-bottom:.0001pt;text-align:justify;text-indent:37.7pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">18. Jovan Radovanović, &quot;67 dana Užičke republike&quot;, Čačak, 
1983, str. 36-37</span><span style="font-size:10.0pt;mso-bidi-font-size:
12.0pt"><o:p>
</o:p>
</span></b></p>
<p class="MsoNormal" style="margin-top:8.15pt;margin-right:.95pt;margin-bottom:
0mm;margin-left:0mm;margin-bottom:.0001pt;text-align:justify;background:white"><span lang="SR-CYR" style="mso-ansi-language:SR-CYR">Prethodnog 
dana, pre povlačenja Nemaca iz Užica, nemačke jedinice sa četiri poterna 
odeljenja iz Užica i dva iz Požege, sa oko 160 vojnika, napale su u selu 
Gorobilju borce Požeške i Ariljske čete, kojima je pritekao u pomoć jedan 
vod Dragačevaca. U žestokoj borbi, koja je trajala oko šest časova, Nemci su 
imali pet mrtvih i sedam ranjenih vojnika i oficira, a meću partizanima su bila 
dva mrtva i dva ranjena borca.<sup>19</sup> Ovi nemački gubici ubrzali su donošenje 
odluke o povlačenju njihovih jedinica sa ovog područja.<o:p>
</o:p>
</span></p>
<p class="MsoNormal" style="margin-top:8.15pt;margin-right:.95pt;margin-bottom:
0mm;margin-left:0mm;margin-bottom:.0001pt;text-align:justify;text-indent:36.0pt;
background:white"><b><span lang="SR-CYR" style="font-size:10.0pt;mso-bidi-font-size:
12.0pt;mso-ansi-language:SR-CYR">19. Jovan Radovanović, &quot;67 dana Užičke 
republike&quot;, Čačak, 1983, str. 24.</span><span style="font-size:
10.0pt;mso-bidi-font-size:12.0pt"><o:p>
</o:p>
</span></b></p>
<p class="MsoNormal" style="margin-top:0mm;margin-right:.95pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Četnički 
scenario za zauzimanje Požege bio je isti kao njihov ulazak u Užice. Opet pod 
posredovanjem žandarmerije i vlasti koja je bila u službi okupatora. I u ovom 
slučaju dok su se partizanske jedinice organizovale da na prostoru od Požege 
do Ovčar Banje napadaju nemačke snage koje su se povlačile iz Požege, četnički 
komandant kapetan Miloš Glišić, ušavši u Požegu sa postrojenom svojom 
jedinicom, iskazivao je lojalnost nemačkim komandantima, čije je oficire 
ljubazno ispratio do železničke stanice.<o:p>
</o:p>
</span></p>
<p class="MsoNormal" style="margin-right:.7pt;text-align:justify;text-indent:
38.65pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Po 
ispraćaju Nemaca, dok su još partizani napadali njihovu kolonu na putu kroz Ovčar 
Banju, Glišić je u Požegi prikupio žandarmerijske oficire, sreske načelnike 
i neke lokalne političare i doneo odluku da partizanima zabrani ulazak u Požegu 
i da im se ne dozvoli prelazak preko Đetinje. Na osnovu takve odluke on šalje 
partizanskoj komandi ultimativno pismo tražeći da se ta njegova odluka ispoštuje. 
Pošto na taj zahtev nije dobio odgovor, Glišiću se žuri, pa je sa jednom 
delegacijom posetio partizanski štab prenoseći i usmeni zahtev. Partizani su 
odbili takav zahtev i sa svojim jedinicama su ušli u Požegu. Tom prilikom u 
gradu su razoružali 50 žandarma i tri njihova oficira i od njih zaplenili 50 
pušaka i tri pištolja. Partizanske jedinice napadom na nemačku kolonu od Požege 
do Ovčar Banje, prema izveštaju njihove komande, ubile su tri, a ranile 18 
nemačkih vojnika i oficira, ubijeno je i 12 konja, a 18 je ranjeno.<sup>20<o:p>
</o:p>
</sup></span></p>
<p class="MsoNormal" style="margin-right:.7pt;text-align:justify;text-indent:
38.65pt;line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">20. Jovan Radovanović, &quot;Požega u NOR-u i revoluciji 
19411945&quot;, Požega, 1986, str. 83-96.</span><span style="font-size:
10.0pt;mso-bidi-font-size:12.0pt"><o:p>
</o:p>
</span></b></p>
<span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">To je prava istina o tome kako su četnici oslobađali 
Užice i Požegu, iz čega se može videti da oni u oslobađanju ovih gradova 
nisu ni metka ispalili. Naprotiv, oni su se u ove gradove uvukli grleći se na 
rastanku sa nemačkim oficirima.</span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_7.htm"><b>Prethodni dokument</b></a></TD>
<TD><a href="38_9.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

