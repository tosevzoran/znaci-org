<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_29.htm"><b>Prethodni dokument</b></a></TD>
<TD><a href="4_14_3_31.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA RASINSKOG KORPUSA OD 12. 
NOVEMBRA 1943. KOMANDANTU JURIŠNOG ODREDA ZA NAPAD NA IBARSKI NOP ODRED1</strong></p>
<p>KOMANDA JUGOSLOVENSKE VOJSKE U OTADŽBINI . .</p>
<p>GORSKI ŠTAB 232&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Str. Pov. Br. 1075</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;12. novembra 
1943 g.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; .</p>
<p>Slobodne Srpske planine</p>
<p align="center">KOMANDANTU JURIŠNOG ODREDA</p>
<p>Imam tačan izveštaj da se jedna grupa komunista prebacila preko Ibra sa 
pravca Golije u Koprivnicu opština Plan-. ska, srez Studenički i da tamo 
mobiliše.3</p>
<p>Druga grupa u jačini oko 800 koncentrisala se u selu Konjuve srez Kopaonički 
i napala Toplički korpus i ima pravac kretanja ka selu Batotama.</p>
<p>. U vezi naređenja Gospodina Ministra vojske, mornarice i vazduhoplovstva 
koje Vam je dostavljeno, —</p>
<p align="center">Naređujem:</p>
<p>1. — Za uništenje grupe u selu Koprivnici — Planska opština ima se 
odmah izvršiti koncentracija 2. Trsteničke i Župske brigade u selu Rogavčini—Željin 
gde će komandanti zajednički stvoriti plan za masovni napad i uništenje ove 
grupe komunista. Za stvaranje plana treba imati tačne podatke o jačini 
komunističke grupe i gde se nalazi. Komandant komunističke grupe u selu 
Koprivnici jeste bivši komandant Deževske brigade Javorskog korpusa rezervni 
poručnik Miladin Radulović.4</p>
<p>2.&nbsp; — Za napad i uništenje grupe u selu Konjuvi — t.j. na Lepoj 
Gori srez Kopaonički ima se odmah izvršiti koncentracija na prostoriji sela 
Batota sledeće jedinice:</p>
<p>Leteća brigada ovoga korpusa, Jurišni odred, 1. rasinska brigada sa 
bataljonom 1. Trsteničke brigade koji se nalazi u sastavu ove brigade, Kopaonička 
brigada. Ova grupa biće pod mojom komandom.</p>
<p>3.&nbsp; &nbsp;— Komandant 1. Kruševačke brigade uputiće jedan bataljon 
jačine stotinu ljudi pod komandom najboljeg komandanta bataljona koji će se 
javiti komandantu 2. Trsteničke i Župske brigade na Željinu.</p>
<p>4.&nbsp; — Komandant 2. Kruševačke brigade pod svojom komandom dovešće 
u sastav korpusa u selo Batote najmanje 80 ljudi iz svoje brigade.</p>
<p>Situacija je takve prirode da se mora raditi brzo, vrlo hitno i energično. 
Komunističke grupe na označenim mestima moraju se uništiti potpuno.</p>
<p>Na izvršenje. O rezultatu rada izveštaje mi dostavljati najhitnije.</p>
<p>Dostavljeno:</p>
<p>Svima komandantima brigada, i komandantu jurišnog odreda.</p>
<p>Komandant Potpukovnik, Drag. Keserović5</p>
<p>1 Original (pisan na mašini, ćirilicom) u Arhivu VII, Ca, k. 80, reg. br. 
13/5 (S-V-11974).</p>
<p>2 Odnosi se na Rasinski korpus.</p>
<p>3 Radi se o Ibarskom NOP odredu.</p>
<p>4 U Deževsku brigadu je bio ubačen izvestan broj pripadnika NOP-a, među 
kojima je bio i Radulović — zvani Krcun. Njemu je Oblasni kornitet KPJ za 
Kosovo naredio da razoruža brigadu, što je i učinjeno 1/2. novembra na Odvraćenici 
(pl. Golija). Tom prilikom razoružano je oko 150 četnika, od kojih je nekoliko 
prišlo NOP-u. Od naoružanja uzeto je oko 30 automatskih oruđa, 100 pušaka i 
dosta municije. Odred je operisao na Kopaoniku. U borbi sa četnicima (2. 
studenička brigada) na Guv-ništu, odred je 14. novembra razbijen, a poginulo 
je oko 20 partizana i (tom I, knj. 19, dok. br. 110; Arhiv VII, reg. br. 9/1, k. 
276, d. 12425: izveštaj komandanta »Južne Srbije« od 14. decembra 1943. Draži 
Mihai-loviću). Opširnije vidi: Kosovska Mitrovica i okolina, Progres, Kosovska 
Mitrovica 1979, str. 366—369.</p>
<p>5 Dragutin.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_29.htm"><b>Prethodni dokument</b></a></TD>
<TD><a href="4_14_3_31.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
