<html>
<head>
<meta http-equiv="Content-Type" content="text/html; charset=utf-8">

<title>PRVA KRAJIŠKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>PRVA KRAJIŠKA BRIGADA - SJECANJA BORACA</b><br> 
Sedmi dio<br>  
OD SREDNJE DO ISTOCNE BOSNE I NATRAG  


<CENTER><TABLE border="1"><TR><TD><a href="2_7.htm"><b>Sadr&#382;aj</b></a></TD>
<TD><a href="2_7_17.htm"><b>Prethodni dokument</b></a></TD>
<TD><a href="2_7_19.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br><b><font SIZE="4">
<p>OTPISANA ČETA</p>
</font></b><font FACE="Times New Roman">
<p>Prilikom marša kroz istočnu Bosnu jula 1943. godine, prošli smo cestu 
Vareš -Oćevlje, i, nakon noćnog savladavanja planine Zvijezde, u jutarnjim 
časovima izbili u selo čijeg se naziva više ne sjećam. Seloje bilo okruženo 
planinom sa svih strana, po sastavu muslimansko i nasred njega je štrčala 
džamija.</p>
<p>Kada smo izlazili iz planine i nailazili na proplanak, susrela nas je 
muslimanska milicija, koja je pripucala, a zatim odmah pobjegla, vjerovatno 
dajući do znanja mještanima da smo mi prisutni. Odatle je zatim, kako smo 
kasnije saznali, sišla u selo i alarmirala ljude na uzbunu.</p>
<p>Poslije napornog noćnog marša, mi smo u ovom selu zastali i odmarali se 
kako bismo nastavili naporan put koji namje predstojao. Međutim, u popodnevnim 
časovima naišli su cestom Vareš - Očevlje djelovi njemačke &quot;vražje 
divizije&quot; i sa puta skrenuli u pravcu naših položaja. O našem prisustvu, 
su ih vjerovatno, izvijestili sta-novnici ovih sela. Nijemci su, koliko se 
sjećam, došli iz pravca Vareša, a po pristizanju na određene položaje, 
odmah su krenuli u napad na nas. Namjera neprijatelja je bila da nas istjera iz 
sela i potisne dalje na bespuće.</p>
<p>Primili smo borbu na obroncima same planine, gdje je otpočeo dosta žestok 
okršaj. Bilo je očevidno da se Nijemci nisu nadali tako žestokom našem 
otporu, tako da smo ih odmah potisnuli u šumu na pravcu odakle su i došli, a 
naša Treća četa Prvog bataljona, koja se nalazila u predstraži brigade, 
krenulaje za Nijemcima Borbaje sada otpočela i razgarala se u samoj šumi, dok 
su ostale našejedinice kojt su vodile borbu ostale na njenoj ivici. Mi smo, 
pak, produžili sa tjeranjem Nijemaca sve dublje ulazeći u šumu, gdje će nas 
i noć uhvatiti. U šumi sa nama se našao komandant bataljona Stevo Rauš koji 
je uz nas nastavio i dalje.</p>
<p>Pošto smo Nijemce satjerali ujednu dolinu, počeli smo da ih tu napadamo, a 
onda se sve utišalo. Ujednom trenutku pojavilo se neko ždrijebe, ko zna otkud 
tu zalutalo, i kada smo, vjerovatno i dosta neoprezno, pokušali da ga uhvatimo 
- na nas je upravo iz te doline otvorena žestoka vatra tako da nismo bili u 
mogućnosti da uhvatimo mladu životinju, koja je umakla Nijemcima.</p>
<p>Nismo poznavali ovaj teren, pa smo pokušavali da se na svaki način 
izvučemo iz šume pod borbom. Međutim, sve dalje smo u nju zalazili. Tako 
nasje tu i noć uhvatila. No, mi se nismo dali, već smo nastavili sa 
pokušajima da se izvučemo, ali smu pri tom nailazili na njemačke zasjede i 
morali da se stalno probijamo, sve više sc udaljavajući od položaja naših 
jedinica. Lukavi Nijemci su i sami bili ovdje izgubljeni, ali se oni nisu dalje 
kretali, već su zanoćili na položajima na kojima su se zatekli. Otuda smo 
prilikom pokreta stalno nailazili na njihove zasjede i sve dublje zalazili u 
šumu. Tokom te noći, koliko se sjećam, bar tri-četiri puta susreli smo se sa 
Nijemcima. U svakoj od tih prilika otvarana je dosta jaka vatra sa obje strane, 
pri čemu smo mi pokušavali da se probijemo, a oni da se odbrane. Lutajići 
tako cijelu bogovjetnu noć kroz šumu, u svitanje smo izbili najednu cestu, ali 
nismo zna-li kuda ona vodi. Pored ceste je bio potok, pa smo krenuli niz njega u 
pravcu zapada. Nakon, možda, kilometar pješačenja naišli smo na novi put, 
onaj koji smo prošli prethodnog dana. Tek tada nam je bilo jasno gdje se 
nalazimo i da smo se, krećuci se ovim pravcem, udaljavali od naše brigade.</p>
<p>Poslije kraćeg zadržavanja, naređenoje da se ponovo vratimo uz cestu. 
Kolona je okrenula nalevokrug, a nakon otprilike dva kilometra Rauš je naredio 
da skrenemo udesno od ceste, nekim puteljkom koji je vodio u šumu. Idući tim 
šumskim putem zašli smo kroz neku udolinu sa čije su obje strane bila 
uzvišenja. Nakon dva-tri kilometra ispred nas se ispriječilojedno uzvišenje 
preko kogaje i sam put vodio. Ubrzo smo uvidjeli da se na tom uzvišenju nalazi 
neka vojska, pa je naša prethod-nica zauzela streljaćki raspored i krenula 
dalje. Ustanovili smo da su to Nijemci, a kako smo ovuda nabasali ujutro rano, 
to su i oni bili potpuno iznenađeni. Mi smu se prvi snašli i odmah krenuli u 
napad, najuriš probili njemačke položaje i produžili dalje kroz šumu.</p>
<p>U isto vrijeme smo primjetili da se sa naše lijeve i desne strane primiću k 
nama njemačke kolone, ali smo bili brži od njih i na vrijeme se izvukli, tako 
da su Nijemci udarili u prazno. Prilikom proboja u ovoj borbi su ranjena dva 
naša druga, ali lakše pa su mogli sami da se kreću, ne usporavajući naše 
dalje kretanje.</p>
<p>Po probijanju iz ove zasjede i prolaskom kroz njemačke položaje, brzo smo 
se kretali kroz šumu, po našem čvrstom osjećanju u suprotnom pravcu od onog 
kojim smo u toku noći išli. Idući tako što smo brže mogli, stalno smo zebli 
od toga da ćemo naići na nove njemačke zasjede, ali njih nije bilo. Na našu 
veliku radost, u ra-nim popodnevnim časovima smo izašli iz šume. Ali kada smo 
bolje pogledali, us-tanovili smo da se opet nalazimo na istom putu kojim smo 
prethodnog dana izašli, a u isto vrijeme smo vidjeli i selo gdje nas je 
dočekala ona muslimanska milicija. Tako nam je sada bilo sasvim jasno gdje se 
nalazimo.</p>
<p>Pošto nismo znali ko se nalazi u tom selu i da li su naše jedinice u toku 
noći izvršile pokret, produžili smo ujedno srpsko selo koje se nalazilo na 
oko sat hoda odatle. Tako je sada prvo trebalo spustiti se u jedan potok i 
prijeći rijeku, a zatim ići uz veoma strmo brdo. Izbora nam nije bilo, i posle 
napornog marša, oko podne smo stigli u selo, nekih pet kilometara udaljeno od 
onog muslimanskog.</p>
<p>Prilazeći selu primijetili smo da se na kosama iznad njega muvaju neki 
ljudi. Ubrzo smo saznali da su to, u stvari, bili četnici, ali kada smo se 
primakli bliže, oni su se nekud izgubili.</p>
<p>Onako umorni i gladni, pokušali smo da nađemo nešto zajelo, no toje ostala 
samo pusta želja, jer je selo bilo dosta siromašno, a i ono što su imali 
mještani su sakrili, tako da smo našli jedva po koji krompir i to je bilo sve.</p>
<p>Pošto nismo imali nikakve veze sa našom brigadom, odmah smo poćeli da 
tra-gamo za načinima da bismo došli u njen sastav. Znali smo da bi nam veza sa 
našima najbolje mogla pomoći, ali iz ovog srpskog sela u koje smo stigli u ono 
jučerašnje, muslimansko, nije smio niko da ide, što je bila politika 
četnika. Dali smo se na veliku muku. Srećom, oko nas su se odmah iskupila 
djeca sa kojima smo se poćeli šaliti. Jedan dječak namje djelovao 
najotresitije i dosta promućuran, a po pričanju često je silazio i u ono 
muslimansko selo. To je rečeno komandantu Raušu i on je, sjedeći podjednim 
plastom sijena, napisao pisamce i ovog dječaka zamolio da ode u muslimansko 
selo i odnese tu poruku, čijeg se sadržaja ne sjećam. Dječak je od-mah 
pristao da obavi taj zadatak, iako je, tamo i nazad, morao na putu ostati bar 
dva sata, a mogao je i stradati podjednako od četnika i muslimanske milicije.</p>
<p>Urućujući dječaku pismo Rauš muje rekao: &quot;Pazi, mali, ovo pismo 
predaj samo onome vojniku koji ima petokraku zvijezdu na kapi, inače ga, akoje 
neka druga vojska u selu, odmah pocijepaj&quot;.</p>
<p>Tada smo hrabrom mališanu pokazali kapu sa petokrakom zvijezdom i nagla-sili 
da bude oprezan. Poštoje primio pismo i ponovio sve što smo mu rekli, dječak 
je odmah krenuo u pravcu sela, a pošto je put vodio sve nizbrdicom, vrlo brzo 
je stigao. Srećom, odmahje naišao najednu nasu patrolu. Timeje veza 
uspostavljena, ali mi to još nismo znali.</p>
<p>U kasnim popodnevnim časovima primijetili smo grupu naoružanih ljudi koja 
se kretala u našem pravcu. Zagledavši bolje, vidjeli smo da onaj dječak grabi 
pred tom kolonicom. Kada su nam prišli bliže, prepoznali smo desetara Kamenka 
Vujinovića, kako se sa desetinom žurno zaputio k nama.</p>
<p>Prilikom susreta Kamenko nam je rekao da su nas već bili otpisali pošto su 
ne-koliko puta u toku noći čuli dosta jaku pucnjavu u šumi kuda smo nestali, 
a kada su ujutro čuli ponovo pucnjavu, mislili su daje to posljednji naš 
otpor. Sada su bili srećni što smo živi i zdravi, ali su se čudili kako smo 
izašli iz borbe i, još više, kako smo dospjeli u ovo selo.</p>
<p>Kasno uveče stigli smo u sastav brigade, gdje su nas čekale tople riječi 
drugar-ske dobrodošlice, a uz to i tri obroka - večera, doručak i ručak za 
taj dan, što su kuvari spremili nadajući se našem dolasku. Onome dječaku smo 
za uspomenu dali jednu petokraku zvijezdu i rekli mu daje dobro krije od 
četnika, štoje njemu bilo najljepše priznanje za pomoć koju namje pružio. 
Po završenoj većeri odmahje iz-vršen pokret, kojije trebalo da bude i ranije, 
ali se ćekalo na nas. Cekalo i, srećom, dočekalo. Onako među ratnim 
drugovima, koračali smo kao na krilima, baš kao da smo sve vrijeme odmarali, a 
ne da smo se lomatali po šumetini i nosili se sa švapskim zasjedama.</p>
<i>
<p>Petar Mrđa</p>
</i></font>
<p>
<br>
<CENTER><TABLE border="1"><TR><TD><a href="2_7.htm"><b>Sadr&#382;aj</b></a></TD>
<TD><a href="2_7_17.htm"><b>Prethodni dokument</b></a></TD>
<TD><a href="2_7_19.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
