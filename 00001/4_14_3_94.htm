<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_93.htm"><b>Prethodni dokument</b></a></TD>
<TD><a href="4_14_3_95.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA 502. KORPUSA OD 21. MARTA 1944. 
KOMANDANTU DINARSKE ČETNIČKE OBLASTI O RASPOREDU JEDINICA NOVJ I O NEMAČKOJ 
POMOĆI ČETNICIMA PRI POKUŠAJU DA ZAUZMU PLAVNO1</strong></p>
<p>ŠTAB 502 KORPUSA</p>
<p>Pov. br. sl.</p>
<p>21. III 1944.</p>
<p>Položaj&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p align="center">KOMANDANTU DINARSKE OBLASTI. —</p>
<p>Juče su sve jedinice vršile izviđanja svaka na svom pravcu i dostavile su 
izveštaje, koji se poklapaju i glase:</p>
<p>Da se u Plavnu nalazi cela 6. partizanska divizija2, jačine oko 4000 ljudi. 
Isti drže položaje: Orlovicu—Plješevicu Plavanjsku i Kitu Čukovića. U 
Radljevcu ulaze samo radi pljačke. Noćas nisu nigde izvršili napad. Tražio 
sam od svih pomoć ali nevredi ništa. Niko neće da da ništa. Nemačka 
komanda3 daje mi u pomoć Bosance4, a njih je teško krenuti sa mesta. Nemoguće.</p>
<p>Na dan 19. ov. meseca preduzeo sam operaciju sa jedinicama ovog korpusa, tada 
je trebala da dođe i Boska Grahovska brigada5, ali komandant mi [je] odgovorio 
da nema municije. Svaka[ko] je da ima mnogo više municije od mene. Sa ovim 
jedinicama koje imam odlučio sam se na odbranu, jer ih ja sam ne mogu isterati 
iz Plavna6, a i sa municijom ide vrlo teško. Ako preko dana utrošim municiju 
onda nemam čime da dočekam noć.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Cvjetičanin7 je potpuno upoznat sa situacijom.</p>
<p>S VEROM U BOGA ZA KRALJA I OTADŽBINU!</p>
<p>Komandant-kapetan, Živad. Đ. Mladenović</p>
<p>&nbsp;</p>
<p>1&nbsp; Original (pisan na mašini, latinicom) u Arhivu VII, Ča, k. 153, 
reg. br. 7/5 (H-V-543).</p>
<p>2&nbsp; Tada su se u Plavnu i široj okolini nalazili manji delovi 9. 
divizije NOVJ.</p>
<p>3&nbsp; Na tom prostoru bili su delovi nemačkog 1. puka »Brandenburg«.</p>
<p>4&nbsp; i 5 Odnosi se na Grahovsku brigadu (četnici sa šireg prostora 
Bosanskog Grahova),</p>
<p>6 Vidi dok. br. 98.</p>
<p>7 Milan.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_93.htm"><b>Prethodni dokument</b></a></TD>
<TD><a href="4_14_3_95.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
