<html>
<head>
<meta http-equiv="Content-Type" content="text/html; charset=utf-8">

<title>USTANAK NARODA JUGOSLAVIJE 1941. - PODRINJSKI PARTIZANSKI ODRED</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>USTANAK NARODA JUGOSLAVIJE 1941.<br>PODRINJSKI PARTIZANSKI ODRED<br>PERIOD DO PRVE NEPRIJATELJSKE OFANZIVE</b><br>


<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_11_6.htm"><b>Prethodni dokument</b></a></TD>
<TD><a href="37_11_8.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center;mso-pagination:widow-orphan"><span lang="HR" style="font-size:12.0pt;mso-ansi-language:HR">POJAVA 
ČETNIKA DRAŽE MIHAILOVIĆA I NJIHOVE AKCIJE<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Još 
12. avgusta </span><span lang="DE" style="font-size:12.0pt;mso-ansi-language:
DE">PK</span><span lang="HR" style="font-size:12.0pt;mso-ansi-language:HR"> 
Srbije skreće pažnju na četnike i na ude odnose prema njima.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Vodite 
računa o akciji četnika, raznih oficira i o ljudima okupljenih oko njih. Svaki 
naš kontakt sa njima dobro će doći. Neprijatelj već pokušava da i njih uvuče 
u pohod na naše snage. Stoga ih moramo pridobiti za zajedničke akcije još 
odmah ili bar neutralisati u daljem <span style="letter-spacing:-1.35pt">momentu..<sup>14<o:p>
</o:p>
</sup></span></span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><b><sup><span lang="HR" style="mso-bidi-font-size:12.0pt;
mso-ansi-language:HR">14</span></sup><span lang="HR" style="mso-bidi-font-size:
12.0pt;mso-ansi-language:HR"> Zavod za radnički pokret Srbije — OKŠ, 1.<o:p>
</o:p>
</span></b></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Ustanak 
u Mačvi i uspesi koje je postigao Podrinjski odred zatalasali su sve patriote u 
srezovima pocerskom i jadarskom. Oni najborbeniji bili su voljni da se bore 
protiv okupatora. Međutim, s obzirom na naš slabiji uticaj u ova dva sreza, 
grupa aktivnih i rezervnih oficira jugoslovenske vojske, koji su odmah posle 
kapitulacije Jugoslavije došli na Cer, uspela je da jače utiče na borbene 
seljake. Tako je već 15. avgusta formiran četnički Cerski odred koji je 
brojao oko 25 ljudi. Ovaj odred su smatrali sastavnim delom operativne vojske 
bivše Kraljevine Jugoslavije. Komandant svih planinskih odreda, kako je 
isticano, bio je Draža Mihailović, a glavni organizator generalštabni major 
Boško Todorović. Komandant Cerskog odreda bio je Dragoslav Račić, 
artiljerijski kapetan I klase. Prema zamisli četničkog rukovodstva planinske 
čete trebalo je da služe kao jezgro budućih odreda koje će se obrazovati od 
seoskih četa. U gornjem delu Pocerine Miroslav Dabić, učitelj, formirao je 
svoj četnički odred. (Ovaj odred se raspao početkom 1942. godine kada je došlo 
do sukoba između partizana i četnika. On nije hteo da se bori protiv 
partizana, a prestao je da se bori i protiv Nemaca.)</span><span lang="DE" style="font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Najjači 
uticaj imao je četnički pokret u Jadru. Još krajem jula u manastir Tronošu, 
kao Dražin emisar, došao je aktivni potpukovnik Veselin Misita. Starešina 
manastira bio je Georgije Bojić Džidža, koji je kasnije postao Dražin 
komandant četnika u ovom kraju i poznati koljaš. U avgustu je u Jadru održan 
skup četničkih rukovodilaca i »istaknutih građana« koji su bili naklonjeni 
četničkom pokretu. Na skupu su bili Misita i Džidža, Nikola Gordić, trgovac 
iz Loznice, </span><span lang="DE" style="font-size:12.0pt;mso-ansi-language:DE">Mika</span><span lang="HR" style="font-size:12.0pt;mso-ansi-language:HR"> 
Komarčević, poručnik, Boško učitelj i drugi. Na ovom skupu postavljen je 
temelj četničkoj organizaciji i položena zakletva »na vemost kralju i otadžbini«.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Najčešće 
kontakte, i naizgled najbolje odnose, imao je Podrinjski partizanski odred sa četničkim 
Cerskim odredom. Pričalo se tada da je komandant Cerskog odreda, Račić, od 
svih Dražinih komandanata najiskreniji saradnik s partizanima, pa je zbog toga 
bio u nemilosti kod Draže. Međutim, ne samo da nije bio dobar već, naprotiv, 
bio je veoma lukav i neiskren u saradnji. On je samo svoje neprijateljsko držanje 
prema partizanima i NOP-u veštije kamuflirao od ostalih.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Četnici 
su još u početku izbacili parolu: »Još nije vreme za ustanak«. Tražili su 
đa se ljudi prijavljuju u četnike, da skupljaju oružje, a da će ih oni 
pozvati u borbu kada za to bude vreme, odnosno kada to naredi kralj. To je 
izazvalo zabunu kod ljudi kojd su bili raspoloženi da se odmah počne s borbom. 
Najborbeniji su napuštali četnike na Ceru, osnovali posebne čete ili išli u 
partizane, rešeni da odmah stupe u borbu. Tako se patriotsko i rodoljubivo 
seljaštvo, raspoloženo za borbu, sve više prelivalo iz četničkih jedinica u 
partizanske čete i bataljone. S obzirom da su se pored Podrinjskog snažno 
razvili Valjevski i Posavski odred, to su cerski i jadarski četnici postajali 
sve više izolovani. Borbe naših odreda i njihove uspehe u borbi s Nemcima četničke 
starešine nisu mogle dugo kriti od svojih vojnika. Partizani su svuda oko njih, 
sve je šira oslobođena teritorija. Svima je već bilo jasno da je došlo na 
red i oslobođenje varošica. To su shvatili i cerski i jadarski četnici, ali 
im nije bilo po volji jer su znali da će partizani zauzimanjem varošica i 
sreskih mesta doći do više i boljeg oružja i da će ugled partizana još više 
porasti kod naroda, četnička parola »nije još vreme za ustanak«, sedenje po 
selima, pijančenje i nagonjenje seljaka da ih hrane, sve više su postajali 
predmet otvorenog odbijanja i ismejavanja. Našavši se tako u nezavidnom položaju, 
odlučili su da i sami stupe u akciju, kako bi partizanima preoteli slavu 
oslobodilaca.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Tako 
su istovremeno, 31. avgusta, jadarski četnici napali Loznicu, a cerski Bogatić. 
U Loznici je tada bila samo jedna četa Nemaca 738. pešadijskog puka<sup>15</sup> 
koja se bila utvrdila u gimnaziji, Vukovom domu i još nekim zgradama. Napad je 
bio dobro pripremljen. Njime su rukovodili aktivni jugoslovenski oficiri.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><b><sup><span lang="HR" style="mso-bidi-font-size:12.0pt;
mso-ansi-language:HR">15</span></sup><span lang="HR" style="mso-bidi-font-size:
12.0pt;mso-ansi-language:HR">Iz hronike o s. </span><span lang="DE" style="mso-bidi-font-size:12.0pt;mso-ansi-language:DE">V</span><span lang="HR" style="mso-bidi-font-size:12.0pt;mso-ansi-language:HR">. 
Lešnica (U Istor. arhivu grada Šapca).<o:p>
</o:p>
</span></b></p>
<span lang="HR" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">Da bi se osigurali od Nemaca iz Banje Koviljače, gde se nalazio jedan 
njihov bataljon, četnici su bili postavili na cestiike zasede. Računalo se i 
na to da Nemci noću ne idu u akciju. Tiko pripremljeni, četnici su izvršili 
žestok napad na Nemce. 3rzo su padala nemačka utvrđenja i u toku noći otpor 
Nemaca <span style="font-variant:small-caps">::d </span>je likvidiran. Više 
njih je ubijeno i ranjeno, a 93 ih je zaobljeno. Zarobljenike su odveli u 
manastir Tronošu gde su ! njima lepo postupali, četnici su imali 18 mrtvih i 4 
ranjena. Dok su jadarski četnici zauzeli Loznicu, cerski četnici su po treći 
put napadali na Bogatić. Nemačka 6. četa 750. pešadijskog puka, sa jednim 
vodom artiljerije, uspešno se branila iz utvrđenja. Drugog dana napada Nemcima 
je došla u pomoć iz Sremske Mitrovice 7. četa 750. pešadijskog puka s jednim 
topom. Iz Šapca je takođe došao u pomoć jedan vod. Pošto nisu mogli da 
zauzmu Bogatić, četnici su se, uz osetne gubitke, povukli na Cer. Odatle su 
otišli ka Loznici jadarskim četnicima, sa kojima su pripremali napad na Banju 
Koviljaču.</span>
<p>
<br>
<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_11_6.htm"><b>Prethodni dokument</b></a></TD>
<TD><a href="37_11_8.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

