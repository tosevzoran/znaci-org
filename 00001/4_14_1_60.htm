<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_59.htm"><b>Prethodni dokument</b></a></TD><TD><a href="4_14_1_61.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 60</strong></p>
<p align="center"><strong>PISMO KOMANDANTA ROGATIČKOG ČETNIČKOG ODREDA OD 16. FEBRUARA 1942.
  NOVICI DŽIDU O SPORAZUMU O SARADNJI SA ITALIJANSKIM OKUPATOROM U BORBI
  PROTIV NOP-a U ISTOČNOJ BOSNI<sup>1</sup></strong></p>
<p align="center">Dragi brate Novica,<sup>2</sup></p>
<p>Borike,<sup>3</sup> 16 februara 42</p>
<p>Tvoj izveštaj primio sam ovog momenta i na isti dajem ti sledeći odgovor:</p>
<p>Ja sam se danas vratio iz Višegrada, gde sam bio na sednici kod
  komandanta italijanskih trupa.<sup>4</sup> Postignuta je potpuna saglasnost sa
  njima u pogledu saradnje i dalnjih akcija u Bosni protiv partizana.<sup>5</sup>
  Celokupnu pomoć u hrani, u municiji i u artiljeriji dobićemo od istih.
  Neophodno je potrebno da Ti odmah stupiš u vezu sa njihovim starešinom
  koji se nalazi na Međeđi, a koji je takođe dobio potrebna uputstva za zajednički rad
  od svoje komande iz Višegrada. Kroz dan dva uputiću Ti pojačanje od
  jednog oficira i manjeg odreda sa zadatkom da sve partizane proteraš,
  zarobiš i celokupan teren očistiš do Ustiprače. U tom će Te pomagati i
  italijanska artiljerija. Dotle pod svaku cenu života i pod
  odgovornošću četničkog prekog suda,<sup>6</sup> imaš zadatak da održiš sadašnji
  položaj, kao i očuvaš sve mostove na Limu i na Međeđi.</p>
<p>Municiju Ti šaljem u količini od 800 metaka, no znaj da svaki metak
  moraš da iskoristiš korisno protiv našeg mrskog neprijatelja &#8212;
  partizana, koji žele da se prebace u našu Bosnu<sup>7</sup> ponosnu i da nas
  opljačkaju, da nam unište veru, Kralja i Otadžbinu i da služe svojim
  vođama čivutima. Znaj, dragi brate Novica, da mi sa velikim teškoćama
  dolazimo do municije, pa zato poduči naše hrabre borce četnike da ne
  troše metkove uzalud, jer mi ovde skupo plaćamo svaki metak koji
  dobavljamo iz Srbije.</p>
<p>Dragi brate Novica, ja Te uveravam da ćeš uvideta sa kolikim
  poteškoćama se borimo, samo da očuvamo naš krst časti i slobodu zlatnu,
  pa Te molim da objasniš i svojim ljudima, da je za nas neprijatelj
  partizan kao i Nemac odnosno kao i Ustaše i Hrvati. Kad dođe naš oficir
  tamo, uverićeš se i shvatiti celokupnu sadašnju situaciju.</p>
<p>Naredio sam bratu Mlađi da ti da soli i govedine za ishranu. Imaj u
  vidu da ćeš ovih dana imati potpuno regulisanu ishranu, vezu i
  snabdevanje po svim našim vojno-četničkim propisima,<sup>8</sup> pa prema tome
  povedi računa da održiš položaj i most do dolaska pojačanja.</p>
<p>Vezu sa Višegradom imaćemo telefonsku. Prolaz za Više-grad uspio sam
  da uspostavim pomoću mojih legitimacija,<sup>9</sup> a tako isto i upućivanje
  ranjenika težih zbog lečenja.<sup>10</sup> Kako vidiš situacija i[de] s Božjom
  pomoću u naš prilog. Obećana mi je pomoć u municiji i hrani iz Višegrada, samo budite pravi četnici i
  borite se protiv ustaša, Hrvata i partizana, a posle ovoga i protiv
  svih onih neprijatelja koji su porobili naš narod srpski.</p>
<p>Sve izveštaje o situaciji šaljite na Boriku gde će biti moj
  privremeni štab bez obzira da li ću se ja ovde nalaziti ili na položaju.</p>
<p>Odmah po kuriru pošalji mi spisak svih četnika sa slede-ćim
  rubrikama: 1) Redni broj, 2) prezime i ime sa početnim slovima očevog
  imena, 3) odakle je rodom, 4) godina starosti, 5) kada je stupio u
  četnike za našu borbu. Naročito povedi računa o svojim ljudima da se
  nebi među njima nalazio koji partizanski špijun.</p>
<p>Italijanski komandant tamo na Međeđi već je dobio uputstvo da Tebe
  i Tvoje ljude ne dira i da sarađujete zajedno, pa zato čim dobiješ moje
  legitimacije stupi u vezu sa njima dok ne dođe naš oficir<sup>11</sup> da tamo
  preduzme zajedničku akciju protiv partizana. Ako partizani zatraže neki
  pregovor sa nama šaljite ih ovamo u štab samo nemojte objavljivati moje
  ime.</p>
<p align="center">S verom u Boga za Kralja i Otadžbinu!</p>
<p align="center">Komandant kapetan I kl.<sup>12</sup></p>
<b class=medtxt><p><sup>1</sup> Prepis originala (pisan na mašini, ćirilicom) u Arhivu VII, Ča, k. 232, reg. br. 3/1 (BH-X-233).</p>
<p><sup>2</sup> Džido, tada komandir čete u Sjemećko-boričkom bataljonu Rogatičkog četničkog odreda.</p>
<p><sup>3</sup> Na karti  1:100.000: Ergele Borike  (Višegrad).</p>
<p><sup>4</sup> i <sup>5</sup> Odnosi se na pukovnika Enrika Picia (Enrico Pizzi)
  komandanta 10. alpinske grupe &#187;Vale&#171; (Valle), koja se tada nalazila u
  Više-gradu. O sklopljenom sporazumu, vidi dok. br. 19, 42 i 62 i Arhiv
  VII, Ča, k. 232, reg. br. 21/1.</p>
<p><sup>6</sup> Vidi četničku &#187;Uredbu o prekini ratnim sudovima koja će
  važiti na teritoriji oslobođenog dela Bosne&#171; od 12. februara 1942
  (Arhiv VII, Ca, k. 170, reg. br. 42/4).</p>
<p><sup>7</sup> Reč je o dejstvima Romanijskog, Birčanskog i Durmitorskog
  NOPO i delova 1. proleterske NOU brigade protiv četnika severno od r.
  Prače. Opširnije o tome, vidi Zbornik NOR-a, tom II, knj. 2, dok. br.
  153, 154, 156, 159 i 170; tom V, knj. 3, dok. br. 55&#8212;58, 66, 67; knj.
  4, dok. br. 13 i 16; Oslobodilački rat, knj. 1, str. 200&#8212;202.</p>
<p><sup>8</sup> i <sup>10</sup> Intendantsko i sanitetsko-medicinsko obezbeđenje
  četničkih jedinica na području Višegrada vršeno je od strane
  italijanskih okupacionih jedinica (vidi dok. br. 62 i Arhiv VII, Ca, k.
  232, reg. br. 21/1).</p>
<p><sup>9</sup> Te &#187;Legitimacije nacionalnog četnika... koji vrši stražarsku
  službu za odbranu od komunista&#171; (pisane na srpskohrvatskom,
  italijan-skom i nemačkom jeziku) izdavala je &#187;Komanda četničkih odreda
  &#8212; Višegrad&#171; (Arhiv VII, Ča, k. 165, reg. br. 9/1).</p>
<p><sup>11</sup> Oficir za vezu je bio poručnik Živko Borđević (Arhiv VII, Ca, k. 232, reg. br. 21/1).</p>
<p><sup>12</sup> Bogdan Marjanović.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_59.htm"><b>Prethodni dokument</b></a></TD><TD><a href="4_14_1_61.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>