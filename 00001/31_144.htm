<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_143.htm"><b>Prethodni dokument</b></a></TD>
<TD><a href="31_145.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-ansi-language:DE">NOĆ</span><span lang="DE" style="font-size:10.0pt;mso-ansi-language:HR"> 
</span><span lang="DE" style="font-size:10.0pt;mso-ansi-language:DE">U</span><span lang="DE" style="font-size:10.0pt;mso-ansi-language:HR"> 
</span><span lang="DE" style="font-size:10.0pt;mso-ansi-language:DE">OBRU</span><span lang="HR" style="font-size:10.0pt;mso-ansi-language:HR">Č</span><span lang="DE" style="font-size:10.0pt;mso-ansi-language:DE">U</span><span lang="DE" style="font-size:10.0pt;mso-ansi-language:HR"> 
</span><span lang="DE" style="font-size:10.0pt;mso-ansi-language:DE">NEPRIJATELJA</span></b><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="margin-top:11.0pt;text-indent:19.0pt;line-height:
91%"><span lang="EN-GB">U</span><span lang="EN-GB" style="mso-ansi-language:HR"> 
</span><span lang="EN-GB">avgustu</span><span lang="HR" style="mso-ansi-language:HR"> 
1943. </span><span lang="EN-GB">godine</span><span lang="HR" style="mso-ansi-language:HR">, 
3. č</span><span lang="EN-GB">eta</span><span lang="HR" style="mso-ansi-language:HR"> 
2. </span><span lang="EN-GB">bataljona</span><span lang="EN-GB" style="mso-ansi-language:HR"> 
</span><span lang="EN-GB">nalazila</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="EN-GB">odmoru</span><span lang="EN-GB" style="mso-ansi-language:HR"> 
</span><span lang="EN-GB">u</span><span lang="EN-GB" style="mso-ansi-language:HR"> 
</span><span lang="EN-GB">rejonu</span><span lang="EN-GB" style="mso-ansi-language:HR"> 
</span><span lang="EN-GB">Vilenice</span><span lang="HR" style="mso-ansi-language:HR">. 
</span><span lang="EN-GB">Jednog</span><span lang="EN-GB" style="mso-ansi-language:HR"> 
</span><span lang="EN-GB">dana</span><span lang="EN-GB" style="mso-ansi-language:HR"> 
</span><span lang="EN-GB">dobili</span><span lang="EN-GB" style="mso-ansi-language:HR"> 
</span><span lang="EN-GB">smo</span><span lang="EN-GB" style="mso-ansi-language:HR"> 
</span><span lang="EN-GB">nare</span><span lang="HR" style="mso-ansi-language:HR">đ</span><span lang="EN-GB">e<b>nje</b></span><b><span lang="EN-GB" style="mso-ansi-language:HR"> 
</span><span lang="EN-GB">da</span></b><span lang="EN-GB" style="mso-ansi-language:HR"> 
</span><span lang="EN-GB">budemo</span><span lang="EN-GB" style="mso-ansi-language:HR"> 
</span><span lang="EN-GB">spremni</span><span lang="EN-GB" style="mso-ansi-language:HR"> 
</span><span lang="EN-GB">za</span><span lang="EN-GB" style="mso-ansi-language:HR"> 
</span><span lang="EN-GB">pokret</span><span lang="HR" style="mso-ansi-language:HR">. 
</span><span lang="EN-GB">Gdje idemo i kakav zadatak slijedi, još nam se ne 
govori. Mi, borci, samo nagađamo da može biti: napad na Turbe, zasjeda na putu 
Turbe — Travnik, ili prebacivanje jedinica na sektor Vlašića.</span></p>
<p class="MsoNormal" style="margin-top:1.0pt"><span lang="EN-GB">Drugi sam pomoćnik 
puškomitraljesca Zeljković Mihajila; prvi je Pero Obradović. Pod jednom šljivom 
sjedimo i rasklapamo našeg &quot;brnca&quot;. Svaki dio posebno brišemo i 
podmazujemo. Veseli smo što je oružje dobro očuvano, a municije dosta 
posjedujemo. Moj &quot;kolega&quot; Obradović u šali kaže: &quot;Ako u noćašnjoj 
borbi budem unapređen za puškomitraljesca, Milku ću uzeti za svog prvog pomoćnika&quot;, 
našta mu ja odgovaram da želim ostati kod našeg starog &quot;brnca&quot;, a 
da on sebi traži drugog pomoćnika. Uz razgovor i smijeh takmičimo se sa 
ostalim puškomitraljescima čije će oružje biti čistije. Spontano se čuju i 
pjesme po desetinama; o Partiji, Krajini, Kozari, Kosti i dr.</span></p>
<p class="MsoNormal" style="text-indent:20.0pt;line-height:91%"><span lang="EN-GB">U 
popodnevnim časovima vraća se komanda čete sa izviđanja. Vidim ih ozbiljna 
lica, kao i pred svaku akciju. Sad već nije moglo biti dvoumljenja oko našeg 
predstojećeg zadatka. Večera ranije nego obično. </span><span lang="DE" style="mso-ansi-language:DE">Poslije 
večere četa je na okupu. Govori nam komandir o zadatku, a komesar o važnosti 
akcije. Veseli smo zbog predstojeće borbe, jer u akcijama nismo učestvovali više 
dana.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Primiče se noć, 
mi polazimo na zadatak. </span><span lang="EN-GB">Što se više približavamo 
Turbetu, opreznost se povećava. Mjesečina obasjava <b>put</b> kojim se krećemo. 
Naređenje je da se uzme veće odsto<b>janje po</b> vodovima, a veza što bolje 
održava. Naš komandir čete Laza Uzelac, obilazi i kontroliše kolonu, a 
komesar čete Mirko Knežević, na njemu svojstven način, kroz šapat razgovara 
sa borcima.</span></p>
<p class="MsoNormal" style="line-height:91%"><span lang="EN-GB">No</span><span lang="HR" style="mso-ansi-language:HR">ć</span><span lang="EN-GB">nu</span><span lang="EN-GB" style="mso-ansi-language:HR"> 
</span><span lang="EN-GB">ti</span><span lang="HR" style="mso-ansi-language:HR">š</span><span lang="EN-GB">inu</span><span lang="EN-GB" style="mso-ansi-language:HR"> 
</span><span lang="EN-GB">remeti</span><span lang="EN-GB" style="mso-ansi-language:HR"> 
</span><span lang="EN-GB">lave</span><span lang="HR" style="mso-ansi-language:HR">ž 
</span><span lang="EN-GB">pasa</span><span lang="HR" style="mso-ansi-language:HR">, 
</span><span lang="EN-GB">jer</span><span lang="EN-GB" style="mso-ansi-language:HR"> 
</span><span lang="EN-GB">prolazimo</span><span lang="EN-GB" style="mso-ansi-language:HR"> 
</span><span lang="EN-GB">blizu</span><span lang="EN-GB" style="mso-ansi-language:HR"> 
</span><span lang="EN-GB">nekih</span><span lang="EN-GB" style="mso-ansi-language:HR"> 
</span><span lang="EN-GB">sela</span><span lang="HR" style="mso-ansi-language:HR">, 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="EN-GB">domaku</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="HR" style="mso-ansi-language:HR">š</span><span lang="EN-GB">eg</span><span lang="EN-GB" style="mso-ansi-language:HR"> 
</span><span lang="EN-GB">cilja</span><span lang="HR" style="mso-ansi-language:HR">. 
</span><span lang="EN-GB">Na</span><span lang="EN-GB" style="mso-ansi-language:HR"> 
</span><span lang="EN-GB">kilometar</span><span lang="EN-GB" style="mso-ansi-language:HR"> 
</span><span lang="EN-GB">smo</span><span lang="EN-GB" style="mso-ansi-language:HR"> 
</span><span lang="EN-GB">od</span><span lang="EN-GB" style="mso-ansi-language:HR"> 
</span><span lang="EN-GB">neprijateljskih</span><span lang="EN-GB" style="mso-ansi-language:HR"> 
</span><span lang="EN-GB">polo</span><span lang="HR" style="mso-ansi-language:HR">ž</span><span lang="EN-GB">aja</span><span lang="HR" style="mso-ansi-language:HR">. 
</span><span lang="EN-GB">Najednom</span><span lang="HR" style="mso-ansi-language:HR"> 
č</span><span lang="EN-GB">eta</span><span lang="EN-GB" style="mso-ansi-language:HR"> 
</span><span lang="EN-GB">zastaje</span><span lang="EN-GB" style="mso-ansi-language:HR"> 
</span><span lang="EN-GB">iza</span><span lang="EN-GB" style="mso-ansi-language:HR"> 
</span><span lang="EN-GB">jedne</span><span lang="EN-GB" style="mso-ansi-language:HR"> 
</span><span lang="EN-GB">kose</span><span lang="HR" style="mso-ansi-language:HR">. 
</span><span lang="DE" style="mso-ansi-language:
DE">Prenosi</span><span lang="DE" style="mso-ansi-language:HR"> </span><span lang="DE" style="mso-ansi-language:DE">se</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">nare</span><span lang="HR" style="mso-ansi-language:HR">đ</span><span lang="DE" style="mso-ansi-language:
DE">enje</span><span lang="HR" style="mso-ansi-language:HR">: &quot;</span><span lang="DE" style="mso-ansi-language:DE">Komandiri</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">vodova</span><span lang="HR" style="mso-ansi-language:HR">, </span><span lang="DE" style="mso-ansi-language:DE">delegati</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">i</span><span lang="DE" style="mso-ansi-language:HR"> </span><span lang="DE" style="mso-ansi-language:DE">desetari</span><span lang="HR" style="mso-ansi-language:
HR">, </span><span lang="DE" style="mso-ansi-language:DE">naprijed</span><span lang="HR" style="mso-ansi-language:HR">!&quot;. 
</span><span lang="DE" style="mso-ansi-language:DE">Dok</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">su</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">starje</span><span lang="HR" style="mso-ansi-language:HR">š</span><span lang="DE" style="mso-ansi-language:DE">ine</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">na</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">izvi</span><span lang="HR" style="mso-ansi-language:HR">đ</span><span lang="DE" style="mso-ansi-language:DE">anju</span><span lang="HR" style="mso-ansi-language:
HR">, </span><span lang="DE" style="mso-ansi-language:DE">mi</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">koristimo</span><span lang="DE" style="mso-ansi-language:HR"> </span><span lang="DE" style="mso-ansi-language:DE">vrijeme</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">za</span><span lang="DE" style="mso-ansi-language:HR"> </span><span lang="DE" style="mso-ansi-language:DE">odmor</span><span lang="HR" style="mso-ansi-language:
HR">. </span><span lang="EN-GB">Za pola sata ponovo krećemo.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Nastupamo u vodnim kolonama. Prelazimo reku Lašvu i izlazimo na prugu i 
komunikaciju Travnik — Turbe. Naša prethodnica sukobljava se sa 
neprijateljskim spoljnjim obezbjeđenjem i poslije kraće borbe uspijeva ga 
odbaciti. U streljačkom stroju nastupamo ka naselju Turbe. Neprijateljska 
posada otvara jaku vatru iz automatskog oružja. Žurimo se da podiđemo 
neprijateljskim položajima, da bismo izbjegli artiljerijsku i minobacačku 
vatru koja već dejstvuje po našem streljačkom stroju.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Lijevo od nas 
napada 2. četa, a pravac Turbe — Travnik zatvara 1. četa. Na juriš 
zauzimamo prve neprijateljske rovove i upadamo u spoljni dio kuća. Neprijatelj 
se povlači u sam centar naselja, gdje je organizovao kružnu odbranu. Iako je 
mjesečina, neprijateljske rakete stalno lete u vazduh radi otkrivanja našeg 
nastupanja. Nešto smo i municije zarobili, pa sad možemo da je trošimo i van 
&quot;plana&quot;.</span></p>
<p class="MsoNormal" style="line-height:91%"><span lang="EN-GB">Minobacači naročito 
tuku oko našeg &quot;brnca&quot;, koji nemilosrdno tuče po neprijateljskim 
rovovima i utvrđenim zgradama. </span><span lang="DE" style="mso-ansi-language:
DE">U jednom momentu posu nas zemlja i kamenje. Srećom žrtava nema! Gotovo smo 
u centru naselja, a kod 1. čete, pozadi nas, otpoče puškaranje: zatim sve jača 
mitraljeska i topovska vatra. Zaključujemo da neprijatelj želi da prodre u 
Turbe i pojača posadu sa snagama iz Travnika. Što vrijeme više odmiče, vatra 
sa pravca Travnika se približava i pojačava, ali mi i dalje vršimo pritisak 
na posadu koja postaje sve žilavija. Naš vod je na desnoj strani pruge i 
komunikacije Travnik — Turbe.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Oko dva sata 
je trajala borba. Što nam se vatra s leđa povećava, kod drugih naših 
jedinica ona se smanjuje. Zaključujemo da nismo u povoljnoj situaciji. </span><span lang="EN-GB">Naš 
&quot;brnac&quot; i dalje dejstvuje. U jednom momentu do nas dolazi naš 
komandir voda Ilija Grbić i naređuje da sa puškomitraljezom ostanemo na sadašnjem 
vatrenom položaju i štitimo povlačenje čete, a da ćemo naknadno dobiti naređenje 
kad i u kom pravcu da se povučemo. Izvršavamo naređenje.</span></p>
<p class="MsoNormal"><span lang="EN-GB">Vidimo</span><span lang="HR" style="mso-ansi-language:HR">, 
č</span><span lang="EN-GB">eta</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">povla</span><span lang="HR" style="mso-ansi-language:HR">č</span><span lang="EN-GB">i</span><span lang="HR" style="mso-ansi-language:HR">, 
</span><span lang="EN-GB">a</span><span lang="EN-GB" style="mso-ansi-language:HR"> 
</span><span lang="EN-GB">mi</span><span lang="EN-GB" style="mso-ansi-language:HR"> 
</span><span lang="EN-GB">poja</span><span lang="HR" style="mso-ansi-language:HR">č</span><span lang="EN-GB">avamo</span><span lang="EN-GB" style="mso-ansi-language:HR"> 
</span><span lang="EN-GB">vatru</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">neprijatelj</span><span lang="EN-GB" style="mso-ansi-language:HR"> 
</span><span lang="EN-GB">ne</span><span lang="EN-GB" style="mso-ansi-language:HR"> 
</span><span lang="EN-GB">bi</span><span lang="EN-GB" style="mso-ansi-language:HR"> 
</span><span lang="EN-GB">osetio</span><span lang="EN-GB" style="mso-ansi-language:HR"> 
</span><span lang="EN-GB">povla</span><span lang="HR" style="mso-ansi-language:HR">č</span><span lang="EN-GB">enje</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="HR" style="mso-ansi-language:HR">š</span><span lang="EN-GB">ih</span><span lang="EN-GB" style="mso-ansi-language:HR"> 
</span><span lang="EN-GB">snaga</span><span lang="HR" style="mso-ansi-language:HR">. 
</span><span lang="EN-GB">Dok</span><span lang="EN-GB" style="mso-ansi-language:HR"> 
</span><span lang="EN-GB">razgovaramo</span><span lang="EN-GB" style="mso-ansi-language:HR"> 
</span><span lang="EN-GB">o</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="HR" style="mso-ansi-language:HR">š</span><span lang="EN-GB">em</span><span lang="EN-GB" style="mso-ansi-language:HR"> 
</span><span lang="EN-GB">zadatku</span><span lang="HR" style="mso-ansi-language:HR">, 
</span><span lang="EN-GB">oko</span><span lang="EN-GB" style="mso-ansi-language:HR"> 
</span><span lang="EN-GB">nas</span><span lang="EN-GB" style="mso-ansi-language:HR"> 
</span><span lang="EN-GB">udaraju</span><span lang="EN-GB" style="mso-ansi-language:HR"> 
</span><span lang="EN-GB">zrna</span><span lang="EN-GB" style="mso-ansi-language:HR"> 
</span><span lang="EN-GB">mitraljeskih</span><span lang="EN-GB" style="mso-ansi-language:HR"> 
</span><span lang="EN-GB">rafala</span><span lang="HR" style="mso-ansi-language:HR">, 
</span><span lang="EN-GB">a</span><span lang="EN-GB" style="mso-ansi-language:HR"> 
</span><span lang="EN-GB">oklopni</span><span lang="EN-GB" style="mso-ansi-language:HR"> 
</span><span lang="EN-GB">voz</span><span lang="EN-GB" style="mso-ansi-language:HR"> 
</span><span lang="EN-GB">sa</span><span lang="EN-GB" style="mso-ansi-language:HR"> 
</span><span lang="EN-GB">pravca</span><span lang="EN-GB" style="mso-ansi-language:HR"> 
</span><span lang="EN-GB">Travnika</span><span lang="EN-GB" style="mso-ansi-language:HR"> 
</span><span lang="EN-GB">ulazi</span><span lang="EN-GB" style="mso-ansi-language:HR"> 
</span><span lang="EN-GB">u</span><span lang="EN-GB" style="mso-ansi-language:HR"> 
</span><span lang="EN-GB">Turbe</span><span lang="HR" style="mso-ansi-language:HR">. 
</span><span lang="EN-GB">Neprijateljska</span><span lang="EN-GB" style="mso-ansi-language:HR"> 
</span><span lang="EN-GB">posada</span><span lang="HR" style="mso-ansi-language:HR">, 
</span><span lang="EN-GB">ohrabrena</span><span lang="EN-GB" style="mso-ansi-language:HR"> 
</span><span lang="EN-GB">dolaskom</span><span lang="EN-GB" style="mso-ansi-language:HR"> 
</span><span lang="EN-GB">oklopnog</span><span lang="EN-GB" style="mso-ansi-language:HR"> 
</span><span lang="EN-GB">voza</span><span lang="HR" style="mso-ansi-language:HR">, 
</span><span lang="EN-GB">izlazi</span><span lang="EN-GB" style="mso-ansi-language:HR"> 
</span><span lang="EN-GB">iz</span><span lang="EN-GB" style="mso-ansi-language:HR"> 
</span><span lang="EN-GB">svojih</span><span lang="EN-GB" style="mso-ansi-language:HR"> 
</span><span lang="EN-GB">utvr</span><span lang="HR" style="mso-ansi-language:HR">đ</span><span lang="EN-GB">enja</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">kre</span><span lang="HR" style="mso-ansi-language:HR">ć</span><span lang="EN-GB">e</span><span lang="EN-GB" style="mso-ansi-language:HR"> 
</span><span lang="EN-GB">u</span><span lang="EN-GB" style="mso-ansi-language:HR"> 
</span><span lang="EN-GB">pravcu</span><span lang="EN-GB" style="mso-ansi-language:HR"> 
</span><span lang="EN-GB">polo</span><span lang="HR" style="mso-ansi-language:HR">ž</span><span lang="EN-GB">aja</span><span lang="EN-GB" style="mso-ansi-language:HR"> 
</span><span lang="EN-GB">kojeg</span><span lang="EN-GB" style="mso-ansi-language:HR"> 
</span><span lang="EN-GB">su</span><span lang="EN-GB" style="mso-ansi-language:HR"> 
</span><span lang="EN-GB">do</span><span lang="EN-GB" style="mso-ansi-language:HR"> 
</span><span lang="EN-GB">prije</span><span lang="EN-GB" style="mso-ansi-language:HR"> 
</span><span lang="EN-GB">izvjesnog</span><span lang="EN-GB" style="mso-ansi-language:HR"> 
</span><span lang="EN-GB">vremena</span><span lang="EN-GB" style="mso-ansi-language:HR"> 
</span><span lang="EN-GB">dr</span><span lang="HR" style="mso-ansi-language:HR">ž</span><span lang="EN-GB">ale</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="HR" style="mso-ansi-language:HR">š</span><span lang="EN-GB">e</span><span lang="EN-GB" style="mso-ansi-language:HR"> 
</span><span lang="EN-GB">snage</span><span lang="HR" style="mso-ansi-language:HR">. 
Č</span><span lang="EN-GB">uje</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">larma</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">psovka</span><span lang="EN-GB" style="mso-ansi-language:HR"> 
</span><span lang="EN-GB">svojstvena</span><span lang="EN-GB" style="mso-ansi-language:HR"> 
</span><span lang="EN-GB">Paveli</span><span lang="HR" style="mso-ansi-language:HR">ć</span><span lang="EN-GB">evoj</span><span lang="EN-GB" style="mso-ansi-language:HR"> 
</span><span lang="EN-GB">vojsci</span><span lang="HR" style="mso-ansi-language:HR">. 
</span><span lang="EN-GB">Vatra</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="HR" style="mso-ansi-language:HR">š</span><span lang="EN-GB">e</span><span lang="HR" style="mso-ansi-language:HR"> 
č</span><span lang="EN-GB">ete</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">udaljava</span><span lang="HR" style="mso-ansi-language:HR">, 
</span><span lang="EN-GB">a</span><span lang="EN-GB" style="mso-ansi-language:HR"> 
</span><span lang="EN-GB">mi</span><span lang="EN-GB" style="mso-ansi-language:HR"> 
</span><span lang="EN-GB">nemamo</span><span lang="EN-GB" style="mso-ansi-language:HR"> 
</span><span lang="EN-GB">nare</span><span lang="HR" style="mso-ansi-language:HR">đ</span><span lang="EN-GB">enje</span><span lang="EN-GB" style="mso-ansi-language:HR"> 
</span><span lang="EN-GB">za</span><span lang="EN-GB" style="mso-ansi-language:HR"> 
</span><span lang="EN-GB">povla</span><span lang="HR" style="mso-ansi-language:HR">č</span><span lang="EN-GB">enje</span><span lang="HR" style="mso-ansi-language:HR">. 
</span><span lang="EN-GB">Drug</span><span lang="EN-GB" style="mso-ansi-language:HR"> 
</span><span lang="EN-GB">Zeljkovi</span><span lang="HR" style="mso-ansi-language:HR">ć 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">nas</span><span lang="EN-GB" style="mso-ansi-language:HR"> 
</span><span lang="EN-GB">dvoje</span><span lang="EN-GB" style="mso-ansi-language:HR"> 
</span><span lang="EN-GB">njegovih</span><span lang="EN-GB" style="mso-ansi-language:HR"> 
</span><span lang="EN-GB">pomo</span><span lang="HR" style="mso-ansi-language:HR">ć</span><span lang="EN-GB">nika</span><span lang="HR" style="mso-ansi-language:HR">, 
</span><span lang="EN-GB">zbijeni</span><span lang="EN-GB" style="mso-ansi-language:HR"> 
</span><span lang="EN-GB">jedno</span><span lang="EN-GB" style="mso-ansi-language:HR"> 
</span><span lang="EN-GB">uz</span><span lang="EN-GB" style="mso-ansi-language:HR"> 
</span><span lang="EN-GB">drugo</span><span lang="EN-GB" style="mso-ansi-language:HR"> 
</span><span lang="EN-GB">pozadi</span><span lang="EN-GB" style="mso-ansi-language:HR"> 
</span><span lang="EN-GB">neke</span><span lang="HR" style="mso-ansi-language:HR"> 
ž</span><span lang="EN-GB">ivice</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">od</span><span lang="EN-GB" style="mso-ansi-language:HR"> 
</span><span lang="EN-GB">kamena</span><span lang="EN-GB" style="mso-ansi-language:HR"> 
</span><span lang="EN-GB">improvizovanog</span><span lang="EN-GB" style="mso-ansi-language:HR"> 
</span><span lang="EN-GB">zaklona</span><span lang="HR" style="mso-ansi-language:HR">, 
</span><span lang="EN-GB">zaklju</span><span lang="HR" style="mso-ansi-language:HR">č</span><span lang="EN-GB">ujemo</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">smo</span><span lang="EN-GB" style="mso-ansi-language:HR"> 
</span><span lang="EN-GB">odsje</span><span lang="HR" style="mso-ansi-language:HR">č</span><span lang="EN-GB">eni</span><span lang="EN-GB" style="mso-ansi-language:HR"> 
</span><span lang="EN-GB">od</span><span lang="HR" style="mso-ansi-language:HR"> 
č</span><span lang="EN-GB">ete</span><span lang="HR" style="mso-ansi-language:HR">. 
</span><span lang="EN-GB">Kosa</span><span lang="EN-GB" style="mso-ansi-language:HR"> 
</span><span lang="EN-GB">nam</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">di</span><span lang="HR" style="mso-ansi-language:HR">ž</span><span lang="EN-GB">e</span><span lang="HR" style="mso-ansi-language:HR">, 
</span><span lang="EN-GB">a</span><span lang="EN-GB" style="mso-ansi-language:HR"> 
</span><span lang="EN-GB">srce</span><span lang="EN-GB" style="mso-ansi-language:HR"> 
</span><span lang="EN-GB">po</span><span lang="HR" style="mso-ansi-language:HR">č</span><span lang="EN-GB">inje</span><span lang="EN-GB" style="mso-ansi-language:HR"> 
</span><span lang="EN-GB">ja</span><span lang="HR" style="mso-ansi-language:HR">č</span><span lang="EN-GB">e</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">kuca</span><span lang="HR" style="mso-ansi-language:HR">. 
</span><span lang="DE" style="mso-ansi-language:
DE">I</span><span lang="DE" style="mso-ansi-language:HR"> </span><span lang="DE" style="mso-ansi-language:DE">na</span><span lang="HR" style="mso-ansi-language:
HR">š &quot;</span><span lang="DE" style="mso-ansi-language:DE">brnac</span><span lang="HR" style="mso-ansi-language:HR">&quot; 
</span><span lang="DE" style="mso-ansi-language:DE">je</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">prestao</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">da</span><span lang="DE" style="mso-ansi-language:HR"> </span><span lang="DE" style="mso-ansi-language:DE">dejstvuje</span><span lang="HR" style="mso-ansi-language:
HR">.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Drug</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">Zeljkovi</span><span lang="HR" style="mso-ansi-language:HR">ć </span><span lang="DE" style="mso-ansi-language:DE">nas</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">hrabri</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">govore</span><span lang="HR" style="mso-ansi-language:HR">ć</span><span lang="DE" style="mso-ansi-language:DE">i</span><span lang="HR" style="mso-ansi-language:
HR">: &quot;</span><span lang="DE" style="mso-ansi-language:DE">Ne</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">bojte</span><span lang="DE" style="mso-ansi-language:HR"> </span><span lang="DE" style="mso-ansi-language:DE">se</span><span lang="HR" style="mso-ansi-language:
HR">, </span><span lang="DE" style="mso-ansi-language:DE">izvu</span><span lang="HR" style="mso-ansi-language:HR">ć</span><span lang="DE" style="mso-ansi-language:
DE">i</span><span lang="HR" style="mso-ansi-language:HR">ć</span><span lang="DE" style="mso-ansi-language:DE">emo</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">se</span><span lang="HR" style="mso-ansi-language:HR">&quot;. 
</span><span lang="EN-GB">Ali kako ćemo to izvesti, ne govori nam. Dogovaramo 
se šta da radimo? Da sačekamo dok ustaše ne dođu na domak naših nišana i 
bombi, pa da se upustimo u borbu, a za sebe ostavimo posljednji metak. Ili da se 
pokušamo povući do reke Lašve, a potom u pravcu kuda je četa otišla? Drug 
Obradović predlaže da se upustimo u borbu, ali ipak zaključujemo da je bolje 
sačekati i vidjeti kako će se situacija odvijati, a potom da se pokušamo 
probiti ka četi.</span></p>
<p class="MsoNormal"><span lang="EN-GB">Već na domaku od 30 metara vidimo oko 
20 neprijateljskih vojnika kako šetaju po položaju i oko nas. Dolinom reke Lašve 
patrolira oklopni voz. </span><span lang="DE" style="mso-ansi-language:DE">Na 
momente nam se čini da iz svakog grma niče neprijatelj. Što duže ostajemo, 
cijenimo da je heprijatelj brojniji i sve bliži.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Pribijeni 
jedno uz drugo, gotovo ne dišemo. Tu ostadosmo više od jednog sata. Zaključismo 
da nas na ovom mjestu dan ne sme zateći i da je ipak bolje pokušati provlačenje 
prema r. Lašvi i tako se izvući iz obruča. Zeljković predloži svoj plan 
kretanja: da on ide naprijed, pa ja, a posljednji Obradović. Prijedlog 
usvojismo. Bombe skinusmo sa opasača, puške napunismo, kao i sva tri šaržera 
od puškomitraljeza koje Zeljković stavi u džep. Zatim krenusmo sa našeg položaja, 
puzajući potrbuške na rastojanju od 10 metara. Dok Zeljković puzi, nas dvoje 
osmatramo, spremni za dejstvo. Na Zeljkovićev znak, (parče bijelog papira) mi 
polazimo i kad ga sustigosmo on produžava napred. Za naše izvlačenje 
koristimo živicu, koju na našu sreću, neprijatelj ne kontroliše. I tako, 
puzeći koju stotinu metara, dolazimo blizu jedne kuće, koja je na domaku pruge 
i ceste. Kuća je u nekom voćnjaku, a oko nje sve čistina.<o:p>
</o:p>
</span></p>
<p class="MsoNormal" style="text-indent:17.0pt;line-height:91%"><span lang="EN-GB">Lavež 
pasa ne prestaje. Udaljiti se od živice opasno je i riskantno. </span><span lang="DE" style="mso-ansi-language:DE">Dogovorismo 
se kako da kuću prođemo, a da nas niko ne opazi. Dok tako razgovaramo, 
opazismo ljudsku sjenu pored kuće, koja hoda sad na jednu, sad na drugu stranu 
dvorišta, dok se na kraju ne uputi u našem pravcu. Pomišljamo i na mogućnost 
naše veze od čete. Razgovaramo šta da radimo. Ja predložih da pucamo, dok 
drugovi rekoše da je bolje sačekati, utvrditi identitet, uhvatiti to lice i od 
njega doznati šta nas interesuje. </span><span lang="EN-GB">Ja se složih sa 
njihovim prijedlogom i tako postupismo. Kad se ljudska sjena približila, 
zapazismo da je u muslimanskoj ženskoj nošnji. Skloniti se da nas ne vidi 
nismo mogli, već ostadosmo pored živice. Kad nam se žena približila, kroz 
sapat nam reče: &quot;Ne bojte se, drugovi, vidjela sam da ste ostali kad je 
voz naišao, a vaši se povukli. Pođite sa mnom, oni su na cesti, proći ne možete&quot;.</span></p>
<p class="MsoNormal" style="line-height:91%"><span lang="EN-GB">Mi se međusobno 
zagledasmo i kao da rekosmo da je u ovakvoj situaciji teško vjerovati onome 
koga ne poznaješ, pogotovo u ovim mjestima koja mi ne kontrolišemo. No iz 
njena glasa izlivala se neka toplina i sažaljenje. Povjerovasmo i na sopstveni 
rizik, kradomice kroz šljivik, pođosmo u kuću. Naprijed sa Fatom (kako reče 
žena da se zove) ide Zeljković i sa mitraljezom ulazi u kuću; nas dvoje sa odšrafljenim 
bombama čekamo na uglu dvorišta. Oni nam zatim dadoše znak da ulazimo u kuću 
što smo i učinili, ali su nam bombe i dalje u rukama. Fata vidi naša preplašena 
lica. Uvjerava nas da nema razloga našoj bojazni dok smo u njenoj kući, govoreći 
da i njen muž, koji je na službi, pomaže NOB i da će ona sve učiniti da nas 
spasi i omogući izlazak iz obruča. Za svaku eventualnost, ona nam predloži da 
se sklonimo u trap za krompir koji se nalazi u dvorištu, dok ona izvidi teren 
oko ceste i pruge.</span></p>
<p class="MsoNormal" style="line-height:91%"><span lang="EN-GB">Iako s 
nepovjerenjem, vidimo da je to za sada najbolji izlaz. Tek kada sam rekla da ona 
na sebe prima veliku odgovornost i rizik stavljajući nas pod svoju zaštitu, 
moj glas je skrenuo Fatinu pažnju na mene, pa onako iznenadno reče:</span></p>
<p class="MsoNormal"><span lang="EN-GB">&quot;Pa ti si drugarica-partizanka, to 
do sada nisam zapazila&quot;.</span></p>
<p class="MsoNormal"><span lang="DE" style="mso-ansi-language:DE">Onako iznenađena, 
prilazi mi i gotovo da me zagrli. </span><span lang="EN-GB">To nas malo ohrabri 
i postasmo sigurniji u zaštitu naše domaćice. Mi se žurimo da se što prije 
sklonimo, a domaćica pođe u izviđanje, pa je onako nervozno požurujemo. </span><span lang="DE" style="mso-ansi-language:DE">Ona 
kao da nas dobro razumije, pa i ne reaguje na našu nervozu. </span><span lang="EN-GB">Na 
ulazu postavljamo mitraljez, a na druge tri strane probijamo otvore, pravimo puškarnice 
i osmatračnice.</span></p>
<p class="MsoNormal"><span lang="EN-GB">Domaćica zatvara psa u podrum da lavežom 
ne skreće pažnju neprijatelju, a potom se kroz šljivik uputi ka cesti i 
pruzi, na izviđanje. Naša neizvjesnost stalno raste. Strepimo od prevare, i 
razgovaramo: koliko se Fati može vjerovati? Šta raditi ako dovede ustaše? 
Donosimo jednoglasno odluku: Vatru otvoriti kad neprijatelj dođe na 20 metara! 
Pucati do zadnjeg metka! Neprijatelju u ruke niko živ!</span></p>
<p class="MsoNormal"><span lang="EN-GB">Od šest bombi, jednu za sebe odredismo. 
Kroz razgovor zaključismo da je komandir voda pogriješio što nas nije 
blagovremeno povukao sa vatrenog položaja, gdje nas je ostavio, a i sebi 
prebacujemo što nismo bili budniji i samoinicijativniji. Pomišljamo šta će 
misliti drugovi o nama. Obradović čak pravi pretpostavku da neko može 
pomisliti da smo kao slabići pali u zarobljeništvo, dok nas Zeljković — 
ubjeđuje da drugovi dobro poznaju nas, oni su sigurni da nećemo okaljati lik 
borca naše brigade, pa ma u kakvoj se situaciji našli.</span></p>
<p class="MsoNormal"><span lang="EN-GB">Kroz takav razgovor bar skraćujemo 
vrijeme, dok se Fata vrati sa izviđanja. Svaki minut čekanja čini nam se časovima, 
mada noćni časovi tako brzo prolaze kao nikad u mom životu. Bojimo se dana, 
jer nam jedino noć uliva nadu da se izvučemo iz obruča. Iz trapa gledamo kako 
se naša domaćica vraća, ulazi u kuću, a potom dolazi kod nas i donosi nam 
kuhanog krompira. Na jelo i ne pomišljamo. </span><span lang="DE" style="mso-ansi-language:
DE">Reče nam da je neprijatelj još na komunikaciji i da proći ne možemo. 
Gledamo na sat, već je dan na pomolu, a naša neizvjesnost raste. Šta da 
radimo? Da idemo, ili dan u trapu da dočekamo? Ići, ali kuda i kako kad je 
neprijatelj svuda oko nas? Jedna grupa ustaša tako blizu prođe pored nas da im 
i lica videsmo na mjesečini.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Nakon pola 
sata zapažamo da se pucnjava smanjuje, pokreti neprijatelja postaju ređi, 
glasovi udaljeniji. Zaključujemo da se neprijatelj povlači na odmor bar sa 
glavnim snagama. Na našu sreću i magla se navuče u dolinu Lašve. Sad nam se 
povrati povjerenje u ishod našeg izlaska iz obruča.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Obradović odlazi do Fate, a zatim oboje odlaze u pravcu r. Lašve na izviđanje. 
Na naše zadovoljstvo brzo se vratiše i rekoše da je put slobodan. Izlazimo iz 
trapa i sa velikom opreznošću polazimo ka rijeci. </span><span lang="EN-GB">Sa 
nama je i Fata. Koristimo ogradu i neko drveće da se spustimo na cestu i prugu, 
a potom u korito r. Lašve. Na našu sreću neprijatelj nas nije opazio iako je 
bio u neposrednoj blizini. Na obali reke, Fata nas upoznaje sa terenom kuda se 
možemo najlakše izvući iz obruča. Na rastanku mnogo joj zahvalismo, a ona 
nam poželi sretan put do jedinice.</span></p>
<p class="MsoNormal" style="margin-top:2.0pt;line-height:91%"><span lang="EN-GB">Idemo 
niz r. Lašvu, gdje koristimo žubor vode i maglu. Na svakih desetak koraka 
stajemo i izviđamo. Na puške se naslanjamo i na sumnjivim mjestima pipamo dno 
rijeke. Od magle ne vidimo neprijateljska obezbjeđenja, ali po larmi i pucnjavi 
zaključujemo gdje su njegove odbrambene linije i kuda mu se patrole kreću. 
Neprijateljska artiljerija stalno tuče u pravcu u kome su odstupile naše 
jedinice, a i svetleći meci iz mitraljeskih rafala tuku preko naših glava u 
tom pravcu. To nas orijentiše dokle treba ići niz rijeku, i u kom pravcu se 
treba kretati.</span></p>
<p class="MsoNormal" style="margin-top:1.0pt;line-height:91%"><span lang="EN-GB">Oko 
jedan kilometar se spustamo niz tu, malu, jako prljavu rijeku, gdje i do pasa na 
momente u vodu upadamo. Iako smo umorni na odmor i ne pomišljamo. Mislimo samo, 
kako se izvući iz obruča! I tako, nakon sat mukotrpnog hoda po vodi, mokri do 
ramena, na udaljenosti oko 30 metara od neprijatelja, izvukosmo se iz obruča. 
Izlazimo na obalu, za trenutak zastadosmo i od radosti se sve troje zagrlismo.</span></p>
<p class="MsoNormal" style="margin-top:2.0pt;line-height:91%"><span lang="EN-GB">Mada 
smo umorni, na odmor i ne pomišljamo. Nastojimo što više da se udaljimo od 
neprijatelja. Da bi mi pomogli, drugovi mi skidaju ranac sa municijom i 
naizmjenično ga nose. </span><span lang="DE" style="mso-ansi-language:DE">I ja 
njih sažaljevam, jer vidim da su umorniji od mene. Krećemo u pravcu u kome tuče 
neprijateljska artiljerija. Radi sigurnosti ne idemo putem, nego se kroz šumu i 
kukuruze provlačimo. </span><span lang="EN-GB">Rosa nam kvasi odjeću i obuću. 
Sad tek osjećamo hladnoću, gotovo drhtimo od zime. </span><span lang="DE" style="mso-ansi-language:DE">Toliko 
smo umorni da se teško krećemo! Već se razdanilo, sklanjamo se u jedno žbunje 
na nekoj kosi i tu odlučismo da se odmorimo. San gotovo da nas savlada, te odlučujemo 
dok dvoje spava, treći da osmatra. Kad je bilo moje vrijeme za osmatranje i ja 
sam zaspala. Jedan seljak, koji je prolazio u neposrednoj blizini, probudi nas.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Bilo mi je neprijatno što sam zaspala, crvenila sam pred drugovima, ali me 
oni tješe jer su me razumjeli.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Nakon sat odmora krećemo u pravcu odakle smo sinoć pošli u akciju. Sad 
smo odmorniji, sunce je osušilo našu odjeću i obuću pa nam je lakše. Kad 
smo izašli iz sela koje neprijatelj kontroliše, kretali smo se slobodnije, ali 
ipak oprezno. Prvog seljaka koga sretosmo pitamo za sela odakle smo sinoć pošli 
u akciju. On nas upućuje u tom pravcu, gdje stižemo oko 12 sati, ali četu ne 
nađosmo. Mještani nam rekoše da su partizani jutros tuda prošli i pokazaše 
pravac u kome su otišli. Neka omladinka iznosi nam mlijeko, koje nam je dobro 
došlo za osvježenje poslije napornog puta.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Uputili smo se u pravcu u kome rekoše da su otišle naše jedinice i negdje 
u popodnevnim časovima, nakon 17 časova provedemh u obruču i usamljenosti, nađosmo 
svoju četu koja je bila smještena u jednom šljiviku na zapadnim padinama 
Vilenice.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Našem dolasku u četu ne znam ko se više obradovao; mi ili drugovi? Cijela 
četa je na okupu, svi smo na nogama. Svi kažu da su mislili da se više nikad 
vidjet nećemo. I zvanični izvještaj o našem nestanku je otišao u štab 
bataljona.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Drugovi s velikom pažnjom slušaju našu priču iz neprijateljskog obruča. 
I mi razumijemo radost cijele čete zbog našeg povratka, a i kajanje onih čijom 
krivicom smo ostali u obruču. To je za nas i za sve ostale bilo veliko 
iskustvo. Posebno smo bili zadovoljni što su svi drugovi saosjećali sa nama, 
što se cijela četa raduje našem povratku, a mi što smo opet među svojim 
drugovima.<o:p>
</o:p>
</span></p>
<span lang="DE" style="font-size:12.0pt;mso-bidi-font-size:8.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
DE;mso-fareast-language:EN-US;mso-bidi-language:AR-SA">Milka DROBAC PUZIGAĆA</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_143.htm"><b>Prethodni dokument</b></a></TD>
<TD><a href="31_145.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

