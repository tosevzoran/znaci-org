<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br>  

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_166.htm"><b>Prethodni dokument</b></a></TD>
<TD><a href="4_14_3_168.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ŠTABA DINARSKE ČETNIČKE OBLASTI OD 29. 
MAJA 1944. KOMANDANTU OBLASTI O AKCIJI GRUPE »KONRAD« PROTIV PRIPADNIKA NOP-a 
NA PODRUČJU DALMACIJE1</strong></p>
<p>Štab dinarske Četničke oblasti</p>
<p>Br. Sl.</p>
<p>25 2 maja 1944 godine</p>
<p>Položaj</p>
<p>Momčilo3,</p>
<p>šaljemo Ti jedan primerak »Glas naše Like«, i radio-vesti od 27 maja jer 
nove još nisu došle4.—</p>
<p>Doš[la su] dva splićana iz Konradove5 grupe i pričaju sledeće: Na o(toku) 
Drvenika, između Žirja i Zlarina iskrcali su se naši kao tobožnji partizani. 
Ispitujući sve kako održavaju vezu partizani sa čuvarom svetionika ostali su 
na otoku dva dana i tom prilikom ubili 4 kurira koji su došli do Visa, oduzeli 
im svo oružje, zatim dva katolička popa od kojih jedan ima brata politkoma, a 
jedan je izjavio kako biskup Mileta u Šibeniku radi za njih. Oba su streljana. 
Kad su ih postavili za streljanje popovi su viknuli »Sve za Boga i veliku 
Hrvatsku«.</p>
<p>Sem ovih popova ubili su još 7 partizana koji su zajedno sa popovima došli 
na otok drugi dan.</p>
<p>Iz Vodica doveli su u Šibenik 180 partizana aktivnih radnika. Sprovedeni su 
u Nemačku na rad.</p>
<p>Zatim su bili po drugim selima oko Šibenika i prema Zadru. Našli su jednu 
rusku zastavu, 208.000 lira u jednoj kući koje je švercovao partizanima jedan 
nemački oficir. Sad Kon-rad vodi hajku za ovim oficirom.</p>
<p>Zatim su u Dubravama uhvatili dva odbornika, jednu »Bredu« i 3 sanduka 
municije za istu. — Drugom prilikom su uhvatili 15 partizana i dva ubili koji 
su hteli pobeći. — U jednoj kući su našli 20 kutija konzervi, engleskih 
kobasica, salama i drugog. —</p>
<p>Svetionik na otoku Drveniku porušen je kao kuća gde su dolazili kuriri sa 
Visa. — Kasnije su doznali da se partizani žale da im je veza sa Visom 
prekinuta.—</p>
<p>Do sada naši su zarobili i sada su naoružani sa: 3 pi-kavca, 4 mitraljeza, 
2 puške.—</p>
<p>Mladići se hvale sa Nemcima i sa hranom kao i radom.—</p>
<p>Kažu da je u Šibeniku sve pokunjilo uši i da se govori po Šibeniku da ima 
200 četnika obučenih u nemačke uniforme. — Njih kao Hrvate — splićane 
psuju kako mogu biti u četnicima, ali još ni jednog ne poznaju koji je taj 
presvučeni četnik. —</p>
<p>Zajedno sa našima u ovim akcijama išli su i po dva — tri nemca od kojih 
jedan govori odlično srpski i on na licu mesta donosi osudu za uhvaćene te ih 
odmah streljaju. — To je poznati srbofil Fritz. —</p>
<p>Išao je i Konrad sa njima par puta u akcije.—</p>
<p>Inače drugih vesti od naših jedinica nema.—</p>
<p>Jučer u nedelju bombardovan je Drniš dosta dobro. Bačeno je oko 30 bomba i 
porušeno nekoliko magazina koji su odmah i zapaljeni.—</p>
<p>Žrtava ima dosta među Nemcima.</p>
<p>Danas je ponovo mitraljirana stanica i vagoni 4—5 puta, bez žrtava.—</p>
<p>Od onih 500 ranjenih jedna grupa uspela je da se prebaci preko Lokve za Vis, 
a drugi su ostali negde u Dalmaciji.—</p>
<p>Šaljemo izveštaj poručnika Potrebića6 i majora Vuksano-vića7 o Gračacu 
i akcijama u Lici.8—</p>
<p>Mislim da bi bilo dobro napraviti jedan letak po ovome Potrebićevom izveštaju 
kao i po saslušanju sina prote Bulo-vana. —</p>
<p>Za njegovog sina mislim da je najbolje da ostane u Gračacu tamo oko 
propagande jer bi, izgleda, hteo da mu sin dođe ovamo pa da ga valjda ovde 
ostavi u propagandu. — Za malog kažu da je dosta bistar mladić i da se dobro 
snalazi te da je »blagoglagoljiv«.—</p>
<p>Javi da li bi trebalo pisati kakav letak povodom uspeha postignutih u 
sadanjim operacijama po Bosni9 jer mislim da je vreme sad za to da naša 
propaganda iskoristi te dobre rezultate. — Javi novice po tome ako bi trebalo 
pisati letak. Jeli istina za Titu? Kako bi bilo i bez obzira na istinu da se 
napiše letak da je poginuo te da se skrene pažnja narodu da će pod njegovim 
imenom da se u buduće krije jedan drugi partizan kako se samo nebi doznalo da 
je stvarni Tito poginuo.—</p>
<p>Ovi kuriri medački sa Potrebićem šta su došli pričaju kako je narod u 
Popini već nestrpljiv zbog Tvog dolaska i da se Špiro10 mnogo jada zbog toga. 
Marići su mu već tri puta postavljali zasede da ga ubiju. — Kako bi bili da 
se odatle po svršenim operacijama prebaciš u Liku?.—</p>
<p>Onaj čuveni komunista Rončević iz Šibenika potopljen je zajedno sa još 
180 partizana u jednom brodu od strane Engleza između Visa.— [i Kuta]11</p>
<p>Pričaju ovi naši — konradovi mladići da sve Šibenčane koje nađu po 
selima oko Šibenika odmah streljaju. Na prostoru oko Vranskog jezera našli su 
šest magazina sa oko 100 kamiona robe i hrane koju su odvezli nemci.—</p>
<p>Javi nam novosti.—</p>
<p>Danas nam je Konrad po ovim mladićima poslao 14 sanduka talijanske municije 
za »Brede« i tal. puškomitraljeze.—</p>
<p>Mečani su zarobili u Lici jednu cev velikog bacača, pa ako se uhvati u tim 
borbama kakav dvonožac ili podloga da se ostavi za njih.—</p>
<p>Pozdrav Mil. Kapetanović12</p>
<p>29 maja 1944</p>
<p>Kosovo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Auto iz . . .13 nije do danas došao. U koliko sutra ne dođe idem do 
Skradina pa dalje. Koristiću Nemce, jer verujem da će posle ove akcije 
uslediti [akcija] u Bukovicu</p>
<p>Ostaj mi zdravo.</p>
<p>M. K.</p>
<p>&nbsp;</p>
<p>1&nbsp; Fotokopija originala (pisanog na mašini, latinicom) u Arhivu VII, 
reg. br. 30/6—1, k. 153 (H-V-594). Fotokopija je oštećena.</p>
<p>2&nbsp; Omaška, treba: 29. maja.</p>
<p>3&nbsp; Đujić.</p>
<p>4&nbsp; Priloge redakcija nije pronašla.</p>
<p>5&nbsp; Nemački poručnik Rajnhard Kops (Reinhard), poznatiji kao Konrad, 
bio je šef jedne obaveštajne grupe XV brdskog armijskog korpusa. Kada je 3. 
marta 1944. došao iz Beograda u Dalmaciju, sobom je doveo nekoliko ljotićevaca, 
između ostalih i Roku Kaleba, pripadnika antikomunističke organizacije »Beli 
Orlovi«. Od ostataka Đačkog bataljona (ranije: Splitsko-šibenska četa), 
koji su uglavnom bili ljotićevci, i dela četnika koje mu je dao Đujić, 
Konrad je formirao odred »Konrad« čiji je zadatak bio da vrši diverzije na 
partizanske štabove, organe narodne vlasti, ubija simpatizere NOP-a i da spreči 
veze iz unutrašnjosti sa jedinicama i štabovima NOVJ na ostrvima.</p>
<p>Grupa »Konrad« imala je oko 30 ljudi — četnika i Nemaca, sa sedištem u 
s. Zablaće, kod Šibenika. Oblačila se, prema potrebi, u nemačku ili 
partizansku uniformu, a katkad i u civilna odela. Bila je na vezi kod dr Maksa 
Hamera, načelnika Obaveštajnog odseka nemačkog 893. puka 264. pešadijske 
divizije. Opširnije o tome vidi saopštenje Državne komisije za utvrđivanje 
zločina okupatora i njihovih pomagača objavljeno u »Politici« 17. decembra 
1945. Opširnije o grupi »Konrad« i njenim zločinima vidi: B. Latas — M. Dželebdžić, 
n. d., str. 270—272.</p>
<p>6&nbsp; Milan.</p>
<p>7&nbsp; Milivoje.</p>
<p>8 Pomenute izveštaje Redakcija nije pronašla.</p>
<p>9&nbsp; Reč je o Drvarskoj operaciji. Vidi dok. br. 177.</p>
<p>10&nbsp; Verovatno je reč o Špiri Lukiću.</p>
<p>11&nbsp; Reč je o potapanju partizanskog broda »Marin II«, od strane nemačkih 
torpednih čamaca 10. maja 1944. Tom prilikom stradalo je 40 boraca NOVJ. Opširnije 
vidi tom VIII, knj. 2, dok. br. 95; Jovan Vasiljević, Mornarica 
Narodnooslobodilačke vojske Jugoslavije, Vojnoizdavački zavod, Beograd 1972, 
str. 217—219.</p>
<p>12&nbsp; Miodrag. Tada je bio šef propagande i obaveštajnog odeljenja 
Dinarske četničke divizije.</p>
<p>13 Ovaj pasus dopisan je rukom, ćirilicom, i vrlo je nečitak. Sa tri tačke 
označena je reč koju redakcija nije uspela pročitati.</p>
<p>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_166.htm"><b>Prethodni dokument</b></a></TD>
<TD><a href="4_14_3_168.htm"><b>Slede&#263;i dokument</b></a></TD></TR></TABLE></CENTER> 

</TD></TR></TABLE>

</body></html>
