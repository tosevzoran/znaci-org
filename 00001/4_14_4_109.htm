<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_108.htm"><b>Prethodni dokument</b></a></TD>
<TD><a href="4_14_4_110.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PISMO DRAŽE MIHAILOVlĆA OD 29. NOVEMBRA 1944.USTAŠKOM 
PORUČNIKU MATI MATIĆEVlĆU O ZNAČAJU SARADNJE IZMEĐU USTAŠA I ČETNIKA1</strong></p>
<p align="center">Bratu</p>
<p align="center">Mati Matićeviću</p>
<p align="center">Komandantu hrvatskih odreda u oblasti Vareša3</p>
<p align="center">Vareš</p>
<p>Veoma sam zadovoljan sa rezultatom prvih sastanaka sa Vama. Mnogo računam na 
Vašu suradnju i vašu ličnost kao čovjeka iz naroda koji je uspio da privuče 
tako velike snage oko sebe i da ih upravi pravim putem bratske zajednice i 
sloge.</p>
<p>Sada nam se otvaraju široki putevi da dosadašnji rad još pojačamo i da dođe 
do pune sloge i saradnje protiv zajedničkog neprijatelja.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Jedinice pod vašom komandom će ubuduće nositi ime hrvatske jedinice u 
sastavu jugoslovenske vojske u domovini pod hrvatskom zastavom, a sa nazivom 
jednog od hrvatskih velikana prema Vašem izboru (na primer »1. Hrvatski korpus 
Stjepana Radića«).4</p>
<p>Moj delegat brat Mustafa Mulalić5 stupio je u vezu sa komandantom 
muslimanske milicije Islamovićem. Čim ti razgovori budu završeni, nadam se da 
ćemo uskoro na zajedničkom sastanku moći riješiti ta pitanja onako kako bude 
najbolje.</p>
<p>Mi Vas, brate Mato, već sada smatramo u tajnoj suradnji sa nama, a ako 
uspijemo da naša suradnja bude javna biti će to od najvećeg značaja za 
cijeli naš narod.</p>
<p>Na našem sastanku riješiće se pitanje o Vašem nazivu i Vašem činu u 
vojsci onako kako Vam to po zasluzi Vašeg dosadašnjeg rada pripada.6</p>
<p>Sa bratskim pozdravom</p>
<p>29. studeni 1944.</p>
<p>Položaj</p>
<p align="center">General</p>
<p align="center">Draža Mihailović</p>
<p align="center"><strong>Drag. M. Mihailović</strong></p>
<p align="center">M.P.7</p>
<p>1 Original (pisan na mašini, latinicom) u Arhivu VII, Ča, k. 18, reg. br. 
39/7 (VK-X-85).</p>
<p>2 Na tom fnestu se na originalu nalaze dva nejasna otiska okruglog pečata 
neke ustaške bojne.</p>
<p>3&nbsp; Mato Matićević je početkom 1942. postao »zapovjednik vijačke 
milicije u sastavu ustaške bojne u Varešu« (u 1941. je bio na službi u 
domobranskim jedinicama). Pošto se istakao kao organizator ustaške milicije u 
okolnim selima i u borbi protiv ustanika, komandant ustaške »Crne. legije«, 
Jure Francetić, postavio ga je za »zapovjednika ustaške milicije u Varešu«. 
U tom svojstvu učestvovao je u svim borbama 'protiv partizanskih jedinica oko 
Vareša, naročito u tzv. VI ofanzlvi kada je sa svojim pomagačima vršio 
velike zločine. Vezu sa njim Draža Mihailović je uspostavio preko Živana 
Lazovića, kapetana, komandanta Smederevskog korpusa i inženjera Predavca, člana 
četničkog Centralnog nacionalnog komiteta. Matićević je posle rata ubijen 
kao odmetnik. Među dokumentima koji su tom prilikom pronađeni kod njega 
nalazile su se i naredbe Draže Mihailovića o njegovom unapređenju i 
odlikovanju »Ordenom belog orla V reda sa mačevima« (vidi dok. br. 76 i Arhiv 
VII, Ča, k. 18, reg. br. 40/7—1).</p>
<p>4&nbsp; Vidi dok. br. 111.</p>
<p>5&nbsp; Član četničkog Centralnog nacionalnog komiteta,</p>
<p>6 Vidi dok. br. 112.</p>
<p>7 Okrugli pečat: »Komanda jugoslovenske vojske u otadžbini — Gorski štab 
br. I« (Vrhovna komanda JVUO).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_108.htm"><b>Prethodni dokument</b></a></TD>
<TD><a href="4_14_4_110.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
