<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_89.htm"><b>Prethodni dokument</b></a></TD>
<TD><a href="27_91.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Footnote20" align="center" style="margin-top:0mm;margin-right:0mm;
margin-bottom:0mm;margin-left:76.0pt;margin-bottom:.0001pt;text-align:center;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark86"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Footnote31">NEOČEKIVANI 
SUSRE</span></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Footnote31">T</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Kragujevački bataljon je marševao tog junekog 
jutra uskom stazom kroz gustu šumu Zelengore, iz koje se nije videlo nebo. Kao 
kurir u bataljonu, išao sam sa zamenikom komandanta bataljona Jovom Pejkovićem 
i ostalim drugovima na čelu kolone. U jednoj jaruzi kroz koju je vodio put čuli 
smo jasno zvižduk nekog čoveka. Hitro smo svi uzeli zaklone pored staze. Osluškujući 
smo utvrdili da nam neko dolazi u susret. Znajući da ispred nas nema naših 
snaga, bili smo sigurni da to zvižduće neki zalutali nemački vojnik. Očekujući 
njegov nailazak šapućemo među sobom. Baš u tom sašaptavanju nailazi visok 
čovek u plavoj nemačkoj uniformi, sa šarcem preko ramena. Leno korača uskom 
stazom. Sasvim se približio. U tom času zamenik komandanta je odredio jednog 
druga, čijeg se imena ne sećam da likvidira nemačkog vojnika.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Bili su to dani i 
nespavanja. Ako se nismo tukli s Nemcima, onda smo marševali. Nije čudno što 
smo najednom osetili želju da izađemo iz te nepregledne šume, gde nema žive 
ljudske duše, a još manje kakvog naselja. Želeli smo videti kuće, ljude, život, 
jer smo se već oko Dvadeset dana tukli po planinama, šumama i kamenjarima. 
Posle susreta s ovim nemačkim vojnikom produžili smo marš u pravcu odakle je 
on dolazio.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Možda smo prešli ceo 
kilometar kada smo primetili da se nalazimo sasvim blizu neprijatelja. Čujemo 
galamu i reči na stranom jeziku. Skrenuli smo u dubinu šume, približavajući 
se neprijatelju tiho, s najvećom opreznošću. Zora je, može se videti na 
nekoliko stotina metara. Bio je to Balinovac.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Naš bataljon se približio 
neprijatelju na svega sto do dvesta metara. Sa ivice velike šume jasno se 
videlo nekoliko stotina Nemaca kako se na proplanku komešaju, galame, smeju. Čuje 
se lupa vojničkih porcija. Dele hranu. Posmatramo ih. Mi već nekoliko dana 
jedemo samo konjsko meso s travom, u najboljem slučaju kuvano ili na brzu ruku 
pečeno. Nečujno smo se raspoređivali ispred te gomile Švaba i čekali znak 
za juriš. Pristigla su još dva naša bataljona i zauzela položaje za napad.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Juriš je bio nezadržljiv. 
Tukli smo ih ko je čim stigao: puškom, puškomitraljezom, bombom. Nemački 
vojnici se rasprštaše po nepreglednoj šumi ostavljajući topao čaj, maslac i 
ostalo. Bacali su sa sebe sve da bi mogli što brže bežati ispred silovitog 
juriša proletera. Mnogi su poginuli u tom okršaju. Mi smo imali nekoliko lakše 
ranjenih drugova. U toj trci zgrabio sam jednu nemačku torbu i u njoj pronašao 
malo soli. Bilo je to malo bogatstvo. Imao sam u svojoj torbi parče sirovog 
konjskog mesa, koje nisam stigao da ranije ispečem. Sada sam, zajedno sa još 
nekoliko drugova, to osoljeno parče konjskog mesa pojeo u slast.</span></p>
<p class="MsoNormal" align="right" style="text-align:right"><span style="font-size:9.0pt;mso-fareast-language:SR-CYR" class="Footnote3">Vasššje 
ŽIŽIĆ</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_89.htm"><b>Prethodni dokument</b></a></TD>
<TD><a href="27_91.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
