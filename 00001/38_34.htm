<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_33.htm"><b>Prethodni dokument</b></a></TD>
<TD><a href="38_35.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:20.4pt;text-align:center;
background:white"><b><span lang="SR-CYR" style="mso-ansi-language:SR-CYR">KRALJ 
SMENJUJE MIHAILOVIĆA</span></b><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="margin-top:13.7pt;margin-right:.95pt;margin-bottom:
0mm;margin-left:0mm;margin-bottom:.0001pt;text-align:justify;text-indent:39.1pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
toku ovih teških borbi izbeglička vlada u Londonu bila je primorana da javno 
prizna saradnju Draže Mihailovića sa okupatorom. Više nije bilo mogućnosti 
da se ta saradnja krije od svetske javnosti. Kralj Petar </span>II<span lang="SR-CYR" style="mso-ansi-language:
SR-CYR"> izdaje 29. avgusta Ukaz o razrešenju dužnosti načelnika Štaba 
Vrhovne komande u okupiranoj otadžbini armijskog generala Dražu Mihailovića i 
obraća se narodima Jugoslavije 12. septembra i poziva sve vojne formacije da se 
ujedine i pristupe Narodnooslobodilačkoj vojsci pod maršalom Titom:<o:p>
</o:p>
</span></p>
<p class="MsoNormal" style="margin-left:39.6pt;line-height:13.9pt;mso-line-height-rule:
exactly;background:white"><span lang="SR-CYR" style="mso-ansi-language:SR-CYR">&quot;Dragi 
moji Srbi, Hrvati i Slovenci,</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:38.65pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
ovom sudbonosnom i za Jugoslaviju velikim danima, kada pobedonosne armije 
Sovjetskog Saveza stoje na našoj granici s jedne strane, a američke i 
britanske s druge strane, kada je dan naše slobode u punom svanuću, pozivam 
sve Srbe, Hrvate i Slovence, da se ujedinite i pristupite Narodnooslobodilačkij 
vojsci pod maršalom Titom. Sa mojim punim znanjem i odobrenjem Kraljevske vlade 
dr Ivan Šubašić zaključuje važne i korisne sporazume sa tom narodnom 
vojskom, koja je jednodušno priznata od naših saveznika: Velike Britanije, 
Sovjetskog Saveza i Sjedinjenih Država - Amerike.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:39.1pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Samo 
tako ujedinjeni u toj borbi moći ćete sačuvati neokaljanu čast i slavu 
Jugoslavije i završiti konačnom pobedom najlepšu legendu hrabrosti i ljubavi 
za slobodu, kojom ste do sada zadivili svet. Vaša bratska sloga i jedinstvo 
razbiće sve neprijateljeke planove, a naša otadžbina dočekaće teško zasluženu 
slobodu, a uputiće se sretnijoj budućnosti mira i pravde u krugu Ujedinjenih 
naroda i celog slobodoljubivog čovečanstva.<o:p>
</o:p>
</span></p>
<p class="MsoNormal" style="margin-left:.95pt;text-align:justify;text-indent:
38.9pt;line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Svi 
oni koji se oslanjaju na neprijatelja protiv interesa svog vlastitog naroda i 
njegove budućnosti, i koji se ne bi odazvali ovom pozivu, neće uspeti da se 
oslobode izdajničkog žiga ni pred narodom, ni pred istorijom.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Ovom 
mojom porukom vama, odlučno osuđujem zloupotrebu imena Kralja i autoriteta 
Krune, kojom se pokušavalo pravdati saradnja sa neprijateljem i izazvati razdor 
meću borbenim narodom u najtežim časovima njegove istorije, koristeći time 
samo neprijatelju. Klanjajući se žrtvama, pozdravljajući vašu borbu i odajući 
zahvalnost našim velikim saveznicima, poozivam vas da svesrdno pozdravite 
savezničke armije, koje su došle da vam pruže pomoć u potpunom izvojevanju 
osloboćenja naše zemlje.<o:p>
</o:p>
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:36.7pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">ŽIVELA 
NAŠA VELIKA, SLOBODNA, FEDERATIVNA JUGOSLAVIJA&quot;.<sup>163</sup></span></p>
<span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">Ova poruka dotukla je ravnogorski pokret u čitavoj 
zemlji. Mnogi, a naročito oni koji su u toku rata bili bliski sa okupatorom, 
ili su okrvavili svoje ruke, našli su se u beznađu. Drugi, možda manji broj, 
koji su i ranije osuđivali ovu saradnju, prelazili su u redove NOVJ. Njima su 
kasnije priznata sva prava o učešću u ratu.</span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_33.htm"><b>Prethodni dokument</b></a></TD>
<TD><a href="38_35.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

