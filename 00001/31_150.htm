<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_149.htm"><b>Prethodni dokument</b></a></TD>
<TD><a href="31_151.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="EN-GB" style="font-size:10.0pt;mso-bidi-font-size:11.0pt">GOJKO</span><span lang="HR" style="font-size:10.0pt;mso-bidi-font-size:11.0pt;mso-ansi-language:
HR"> I </span><span lang="EN-GB" style="font-size:10.0pt;mso-bidi-font-size:
11.0pt">NIKICA</span><span lang="EN-GB" style="font-size:10.0pt;
mso-bidi-font-size:11.0pt;mso-ansi-language:HR"> </span><span lang="EN-GB" style="font-size:10.0pt;mso-bidi-font-size:11.0pt">HEROJSKI</span><span lang="EN-GB" style="font-size:10.0pt;mso-bidi-font-size:11.0pt;mso-ansi-language:
HR"> </span><span lang="EN-GB" style="font-size:10.0pt;mso-bidi-font-size:
11.0pt">SU</span><span lang="EN-GB" style="font-size:10.0pt;mso-bidi-font-size:
11.0pt;mso-ansi-language:HR"> </span><span lang="EN-GB" style="font-size:
10.0pt;mso-bidi-font-size:11.0pt">PALI</span><span lang="HR" style="font-size:10.0pt;mso-bidi-font-size:12.0pt;mso-ansi-language:HR"><o:p>
</o:p>
</span></b></p>
<p class="MsoNormal" style="margin-top:9.0pt;text-indent:18.0pt;line-height:91%"><span lang="DE" style="mso-ansi-language:DE">Na</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">planinski</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">venac</span><span lang="DE" style="mso-ansi-language:HR"> </span><span lang="DE" style="mso-ansi-language:DE">Dinare</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">koja</span><span lang="DE" style="mso-ansi-language:HR"> </span><span lang="DE" style="mso-ansi-language:DE">se</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">popre</span><span lang="HR" style="mso-ansi-language:HR">č</span><span lang="DE" style="mso-ansi-language:
DE">ila</span><span lang="DE" style="mso-ansi-language:HR"> </span><span lang="DE" style="mso-ansi-language:DE">iza</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">na</span><span lang="HR" style="mso-ansi-language:HR">š</span><span lang="DE" style="mso-ansi-language:
DE">ih</span><span lang="DE" style="mso-ansi-language:HR"> </span><span lang="DE" style="mso-ansi-language:DE">le</span><span lang="HR" style="mso-ansi-language:
HR">đ</span><span lang="DE" style="mso-ansi-language:DE">a</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">spu</span><span lang="HR" style="mso-ansi-language:HR">š</span><span lang="DE" style="mso-ansi-language:DE">talo</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">se</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">tamno</span><span lang="DE" style="mso-ansi-language:HR"> </span><span lang="DE" style="mso-ansi-language:DE">jesenje</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">ve</span><span lang="HR" style="mso-ansi-language:HR">č</span><span lang="DE" style="mso-ansi-language:DE">e</span><span lang="HR" style="mso-ansi-language:
HR">. </span><span lang="DE" style="mso-ansi-language:DE">U</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">podno</span><span lang="HR" style="mso-ansi-language:HR">ž</span><span lang="DE" style="mso-ansi-language:DE">ju</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">je</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">nepodno</span><span lang="HR" style="mso-ansi-language:HR">š</span><span lang="DE" style="mso-ansi-language:DE">ljiva</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">sparina</span><span lang="HR" style="mso-ansi-language:HR">, </span><span lang="DE" style="mso-ansi-language:DE">ali</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">na</span><span lang="HR" style="mso-ansi-language:HR">š</span><span lang="DE" style="mso-ansi-language:
DE">e</span><span lang="DE" style="mso-ansi-language:HR"> </span><span lang="DE" style="mso-ansi-language:DE">patrole</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">javljaju</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">da</span><span lang="DE" style="mso-ansi-language:HR"> </span><span lang="DE" style="mso-ansi-language:DE">ih</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">na</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">vrhovima</span><span lang="DE" style="mso-ansi-language:HR"> </span><span lang="DE" style="mso-ansi-language:DE">osve</span><span lang="HR" style="mso-ansi-language:
HR">ž</span><span lang="DE" style="mso-ansi-language:DE">ava</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">ve</span><span lang="HR" style="mso-ansi-language:HR">č</span><span lang="DE" style="mso-ansi-language:DE">ernji</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">povetarac</span><span lang="HR" style="mso-ansi-language:HR">. 
</span><span lang="DE" style="mso-ansi-language:
DE">Da</span><span lang="DE" style="mso-ansi-language:HR"> </span><span lang="DE" style="mso-ansi-language:DE">nam</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">Dinara</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">ne</span><span lang="DE" style="mso-ansi-language:HR"> </span><span lang="DE" style="mso-ansi-language:DE">pravi</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">branu</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">prema</span><span lang="DE" style="mso-ansi-language:HR"> </span><span lang="DE" style="mso-ansi-language:DE">Sinju</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">i</span><span lang="DE" style="mso-ansi-language:HR"> </span><span lang="DE" style="mso-ansi-language:DE">moru</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">i</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">mi</span><span lang="DE" style="mso-ansi-language:HR"> </span><span lang="DE" style="mso-ansi-language:DE">bismo</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">danas</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">lak</span><span lang="HR" style="mso-ansi-language:HR">š</span><span lang="DE" style="mso-ansi-language:DE">e</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">disali</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">i</span><span lang="DE" style="mso-ansi-language:HR"> </span><span lang="DE" style="mso-ansi-language:DE">ne</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">bismo</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">ose</span><span lang="HR" style="mso-ansi-language:HR">ć</span><span lang="DE" style="mso-ansi-language:DE">ali</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">kao</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">da</span><span lang="DE" style="mso-ansi-language:HR"> </span><span lang="DE" style="mso-ansi-language:DE">silazimo</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">u</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">neki</span><span lang="DE" style="mso-ansi-language:HR"> </span><span lang="DE" style="mso-ansi-language:DE">kazan</span><span lang="HR" style="mso-ansi-language:HR">. 
</span><span lang="DE" style="mso-ansi-language:
DE">Čini nam se da se Dinara uzdiže u nedogled. Gledajući je odozdo iz podnožja, 
izgleda kao da se nebeski svod završava baš tu, iznad nas, a da dalje od nje 
nema ni sveta, ni života. Prema Livnu se pružalo beskrajno Livanjsko polje, a 
još dalje, na obroncima Cincara, videle su se svetle tačke sunčevih zraka na 
smiraju.<o:p>
</o:p>
</span></p>
<p class="MsoNormal" style="margin-top:1.0pt;text-indent:18.0pt;line-height:91%"><span lang="DE" style="mso-ansi-language:DE">Već 
se ceo dan odmaramo u jednom šljiviku sela Prolog, gde se niko ne pojavljuje iz 
kuća, a i nema ko ni da se pojavi, jer su svi muškarci i veći deo devojaka već 
u vojsci. </span><span lang="EN-GB">Kod kuće su ostali samo starci i iznemogle 
majke sa malom decom. Odraslija deca čuvaju stoku negde dole u polju.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Svuda oko nas šljive. Kao da nam se klanjaju svojim granama, punim zrelih 
plodova. </span><span lang="EN-GB">Borci su se grupisali i razgovaraju. Neki 
nagađaju šta će sutra biti kad se završi rat i sine sloboda koja je već na 
pomolu. Doživeli smo kapitulaciju Italije, a sutra ćemo to čuti i za fašističku 
Nemačku, pa više niko i ne sumnja u našu pobedu. Crvenu armiju ništa više 
ne može zadržati na njenom putu ka srcu Nemačke. To čine i zapadni 
saveznici. Svaki dan, svaki sat rađaju se nove pobede. I tako, gde god se nađemo 
sa nekim ko je slušao vesti, čujemo o novim napredovanjima Crvene armije i 
saveznika. Naši borci radosno trljaju ruke pričajući kako će biti divno kad 
se jednog dana susretnemo i bratski zagrlimo sa crvenoarmejcima.</span></p>
<p class="MsoNormal"><span lang="EN-GB">— Pitaću ih, kako su dozvolili da im 
ovo Švabe skrnave — reče Gojko, pokazujući crvenu petokraku na svojoj 
titovki, koju je u borbi na Zečevom brdu oduzeo od zarobljenog nemačkog 
oficira.</span></p>
<p class="MsoNormal"><span lang="EN-GB">Ovakve i slične reči čule su se na 
sve strane, i ko zna dokle bi se nastavljalo sa njima da iznenada nije došao 
kurir sa naređenjem za obuku sa novodošlim drugovima, koji su stalno 
pristizali iz Drvarsko-petrovačkog odreda radi popune brigade. Vratili su se iz 
bolnice u našu 1. četu poručnici Vignjević Gojko, komandir i Knežević 
Nikica, komesar čete. Obojica su bila ranjena u borbama za oslobođenje 
Bugojna. Gojku je metak prošišao kroz rame a Nikici kroz ruku, ali ni jedan 
nije hteo da napusti četu sve dok nije umukla i poslednja puška.</span></p>
<p class="MsoNormal"><span lang="EN-GB">Komesar bataljona Kočo Jončić i 
komandant Čup preduzeli su sve da ih urazume i upute u bolnicu. Čak je Ćup 
naredio Gojkovom i Nikičinom zameniku Mili Malbašiću i Miloradu Bosniću da 
preuzmu komandu nad četom, ali ovoj dvojici ni to nije smetalo da uz njih 
nastave borbu do konačnog sloma neprijateljskog otpora u Bugojnu. Mile je tako 
reći, tek preuzeo komandu nad četom kada je bio pokošen rafalom iz ustaškog 
mitraljeza. Gojko je morao da i dalje vodi četu u ovom teškom okršaju, bez 
zamenika i sa teškom ranom na ramenu.</span></p>
<p class="MsoNormal"><span lang="EN-GB">Kada su se malopre ponovo pojavili u našem 
bataljonu, bio sam na nekom sastanku sa komesarima četa. </span><span lang="DE" style="mso-ansi-language:DE">Javili 
su mi se i rekli da su pobegli iz brigadne bolnice, jer im nisu hteli dati 
otpusnice. &quot;Mi bismo tamo umrli&quot; — tvrdi Gojko. — &quot;Oni ne 
shvataju da smo navikli na život među borcima! Ne razumeju da će nam rane 
ovde brže zarasti! Evo, već nas ništa ne boli!&quot;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Htedoše još 
nešto da kažu, ali ja nisam imao vremena, jer su me čekali komesari četa na 
sastanku. Poslali smo. ih u bataljonski sanitet, dok im rane potpune ne zarastu, 
mada im nije bilo pravo, i ozbiljno su mi na tome prigovorili. Sutradan, nađoh 
ih kako su okupili skoro celu četu oko sebe i nešto razgovaraju. Iskoristih 
ovu priliku i izvinih im se što juče nisam imao vremena da više razgovaram s 
njima. Učiniše mi se jako iscrpljeni.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Nikica, sin šumara iz Cvetnića, bio je još veoma mlad. Mislim da nije 
mogao imati više od 17 godina, jer je iz IV razreda gimnazije jula 1941. godine 
otišao pravo u partizane. Sećam se kako je često za vreme odmora i marša pričao 
o zgodama i nezgodama iz bihaćke gimnazije.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Gojko je bio građevinski radnik u Beogradu. Većina ljudi iz siromašnog 
sela Vrtoča bavila se tim poslom. Tada je mogao imati oko 25 godina. Taj 
visoki, lepo razvijeni mladić kao da je stvoren za komandira. </span><span lang="EN-GB">Ništa 
nije radio na brzinu. O svakom problemu bi najpre dobro razmislio, a zatim bi se 
konsultovao sa komesarom, pa bi tek nakon toga doneo odluku. Mnogo je razmišljao 
o ženi i deci. Često se pitao kako će ona sama da izađe na kraj sa decom, da 
li imaju šta da jedu, da li im je kuća spaljena i drugo.</span></p>
<p class="MsoNormal" style="line-height:91%"><span lang="EN-GB">Poručnici 
Vignjević Gojko i Knežević Nikica bili su nerazdvojni drugovi. Gojko je od 
samog dolaska u 1. četu bio njen komandir, a Nikica zamenik komesara čete. 
Kada su mene, posle Sutjeske, premestili u štab bataljona, Nikica je preuzeo dužnost 
komesara 1. čete. Tada se još više učvrstilo njihovo drugarstvo, te se jedan 
bez drugoga obično nigde nisu kretali. Kada se Nikica u bici na Sutjesci 
razboleo od tifusa i otišao u bolnicu, Gojko je bio toliko tužan kao da se 
radilo o njegovom bratu ili sinu. Stalno se raspitivao za njegovo zdravlje, a 
kada se Nikica vratio u četu, niko nije bio srećniji od Gojka. A i Nikica je 
bio veoma pažljiv prema Gojku. Ništa nije uradio, a da se prethodno nije 
posavetovao s njim. Mnogo je cenio Gojkovu sposobnost i bogato iskustvo. Na četnim 
konferencijama i u razgovoru sa vojnicima stalno se trudio da istakne Gojkove 
sposobnosti rukovodioca, smisao za drugarstvo, osećanje starešinske 
odgovornosti, a najviše njegovu hrabrost i neustrašivost, koja je svima mogla 
da služi za primer.</span></p>
<p class="MsoNormal" style="line-height:91%"><span lang="EN-GB">Dok sam 
razgovarao sa Gojkom i Nikicom na onoj sparini pod Dinarom, bataljonski kurir 
vratio se iz štaba brigade. </span><span lang="DE" style="mso-ansi-language:DE">Doneo 
je vest da ćemo noćas u akciju. Svi smo znali da je Livno sledeći garnizon 
koji treba osvojiti. Već su se vojnici kod mene interesovali ko se nalazi od 
neprijatelja u Livnu i kolike su im snage.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">— O kakvim 
snagama govorite, ljudi? </span><span lang="DE" style="mso-ansi-language:DE">Italija 
je kapitulirala. Nema tamo nikakvih snaga koje bi nam mogle dati bilo kakav snažniji 
otpor! Sve što je ostalo, jadno je i demoralisano. Više nećete ni pravog 
baruta omirisati, — odgovorio im je Gojko.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Ovoga puta bio je suviše optimistički raspoložen. Nisam mogao da ga 
ubedim da nam predstoji još mnogo patnji, da Hitler neće tako lako da položi 
oružje, da će valjati još dugo ratovati. </span><span lang="EN-GB">Gojko se 
nasmejao na moje primedbe i tako smo se rastali.</span></p>
<p class="MsoNormal" style="line-height:91%"><span lang="EN-GB">Ova kurirova 
vest o akciji zagolicala je moju radoznalost pa sam se dogovorio sa Milanom Dukićem, 
komandantom bataljona, da kuvari ranije spreme večeru, te da čim dobijemo 
zapovest krenemo na određeno mesto da bi se borci mogli odmoriti pre početka 
borbe, ukoliko dođe do nje. </span><span lang="DE" style="mso-ansi-language:DE">Zapovest 
iz štaba brigade stigla je u prvi suton. Đukić i ja, sa štabom bataljona, 
proučili smo zapovest. Čete su već večerale i bile spremne za marš. </span><span lang="EN-GB">Našli 
smo i vodiča i uskoro krenuli.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Zapovest je glasila: da se izvrši pokret u pravcu Livna i da se smestimo u 
selo Smričane. </span><span lang="EN-GB">Levo od nas kretaće se naš 2. 
bataljon, a desno Livanjski odred. Skoro čitavu noć 1/2. oktobra smo putovali 
preko Livanjskog polja, koje se pred nama pružalo u nedogled. Put se veoma odužio. 
Oko 3 sata po ponoći začuli smo lavež pasa, što je značilo da smo u Smričanima. 
Onako umorni rasporedili smo jedinice u selu, odredili stražu i patrolu i 
utonuli u dubok san.</span></p>
<p class="MsoNormal" style="line-height:91%"><span lang="EN-GB">Međutim, odmah 
posle našeg odlaska, štab brigade je dobio naređenje da obustavi pokret 
bataljona i brigada ostane na položajima na kojima se nalazi. </span><span lang="DE" style="mso-ansi-language:DE">Štab 
brigade uputio je kurire sa novim naređenjem. Kuriri nas nisu mogli pronaći, 
te su se vratili u brigadu. Štab brigade nije uložio mnogo truda da nas pronađe, 
iako je znao da su nas uputili, tako reći, u samo Livno, a Smričani su 6—7 
km od Livna i da ustaške predstraže dopiru dotle. Naše patrole su tražile 
vezu sa našim 2. bataljonom i drugom susednom jedinicom, ali njih nije bilo, 
jer nisu ni krenuli na zadatak. U tom traganju došli smo u dodir sa 
neprijateljem koji je bio obavešten o nama, i već nam krenuo u susret sa 
svojih pet satnija.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Napali su nas sa 
dve strane, dok smo spavali čvrstim snom, premoreni od puta. Borci su bunovni 
iskakali iz kuća. Doleću nam meci sa dve strane i ukrštaju se nad našim 
glavama i oko nogu. Kako su čete bile razmeštene u kućama po desetinama, tako 
su desetine iskakale i odmah stupale u borbu. Ni jedna četa nije bila 
kompletna, vodovi iz pojedinih četa bili su izmešani. Radni vod i kuvari 
uskomešali su se, ne znajući u kom pravcu da krenu. Bilo je potrebno izvući 
konje iz zone puščane vatre, sa dragocenim tovarima municije i opreme, ali 
kuvari nisu znali kuda će. </span><span lang="DE" style="mso-ansi-language:DE">Uputih 
ih da idu desno prema brdima. Gojko i Nikica, iako još nisu primili četu, 
okupiše oko sebe dva voda 1. čete i rasporediše ih za borbu, a sa jednim 
vodom Brančilo<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a> 
je već zametnuo borbu sa ustašama na levom krilu.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Počela je neravnopravna borba, u kakvoj se odavno nismo našli. Tri čete, 
iznurene i iscrpljene, protiv pet dobro naoružanih ustaških i crnolegionarskih 
satnija, a svaka satnija dva puta jača od naše čete po broju vojnika i naoružanju. 
Pet sati smo se borili kao izbezumljeni i povlačili sa položaja na položaj, 
stalno u neposrednom dodiru sa neprijateljem. Čujemo svaku njihovu komandu koju 
izgovaraju. Rafali i eksplozije bombi razležu se na sve strane. Gojko i Nikica 
sa svojom četom pokušavaju da zaobiđu levu kolonu i preseku joj odstupnicu. 
Međutim, neprijatelj je to osetio i zasuo ih jakom vatrom. Oko nas sve buči od 
silnog zviždanja metaka i praskanja bombi. Streljački strojevi se skupljaju, 
čete se međusobno mešaju, stvarajući kompaktniju celinu koja se lakše 
suprotstavlja jakom neprijatelju. Negde na levom krilu, kod 2. čete, čuju se 
naređenja komandanta bataljona Dukića, ali u ovoj gužvi njegov glas se gubi, 
te su komandiri četa prinuđeni da rade onako kako smatraju da je najbolje. 
Gojkova 1. četa je počela sa prestrojavanjem ulevo, da bi se pridružila 2. četi, 
jer je Gojko odustao od prvobitne namere da seče odstupnicu neprijatelju, 
smatrajući da bi tu imao velike gubitke.<o:p>
</o:p>
</span></p>
<p class="MsoNormal" style="text-indent:11.0pt;line-height:91%"><span lang="DE" style="mso-ansi-language:DE">Odjednom, 
u sredini 1. čete nasta malo zatišje. Borci se počeše okupljati. Gojko je 
ranjen. Primećujući da se kod nas nešto neobično događa, neprijatelj je 
brzo pojačavao vatru. Gojko, iako teško ranjen, razgoni borce od sebe da ne 
ginu tu na okupu. Oni se razilaze, a Nikica ostavlja četiri borca da Gojka 
izvuku iz vatre. Međutim, pri izvlačenju Gojka, poginuo je Mirko Kozarčanin. 
Gojku se srce steže. Moli drugove da ga ostave.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Od mene i onako nema ništa! Ja ovo ranjavanje ne mogu da preživim, a 
vi ćete svi oko mene izginuti. Napustite me, molim vas još jednom! — govorio 
je Gojko.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Na njegove reči 
Nikica nije obraćao pažnju, već je požurivao borce da ga što pre izvuku, a 
i sam je pomagao. I tako, spasavajući teško ranjenog druga, i Nikica pade 
smrtno pogođen. </span><span lang="EN-GB">Gojko se ukoči od bola. Brzim 
pokretom ruke izvadi pištolj i uzviknu:</span></p>
<p class="MsoNormal"><span lang="EN-GB">— Ostavite me, ja sam gotov! Uzalud 
ginete zbog mene — i metak se zari u Gojkovu slepoočnicu.</span></p>
<p class="MsoNormal"><span lang="EN-GB">Ovaj podvig poručnika Vignjevića još 
jednom je istakao njegovu očinsku brigu za svoje borce, koja se toliko puta 
ispoljila dok je bio komandir čete. Njihove živote umeo je daleko više da 
ceni nego svoj sopstveni. To je dokazao evo i sada. Svojom smrću je potvrdio i 
one reči koje je tako često upućivao borcima:</span></p>
<p class="MsoNormal"><span lang="DE" style="mso-ansi-language:DE">— Čuvajte 
municiju! Štedite je! Nikad je ne trošite uzalud! Pravi partizan nikada ne 
pada živ neprijatelju u ruke. On uvek čuva jedan metak za sebe!<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">A i Nikičina 
smrt nas je podsetila na reči koje smo često slušali od njega:<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Dok na 
meni vidite ovaj srp i čekić, neće mi ostati ranjenik da ga neprijatelj 
mrcvari! A kad mene nestane, tu je Milorad. Drugu treba u nevolji biti drug!<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Nikica je život 
dao boreći se za svoje ranjene drugove, izgubio ga je da bi spasao život 
komandira.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Rečima, koje 
smo od njih tako često slušali, Gojko i Nikica ostali su verni do kraja života.<o:p>
</o:p>
</span></p>
<span lang="EN-GB" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-GB;mso-fareast-language:
EN-US;mso-bidi-language:AR-SA">Milan ZRILIĆ</span>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:footnote" lang="EN-GB" class="MsoFootnoteReference">[1]</span></a><span lang="EN-GB"> 
    Branko Damjanović, zamenik komandira čete, poginuo 1943. godine pri napadu 
    na Travnik</span></p>
  </div>
</div>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_149.htm"><b>Prethodni dokument</b></a></TD>
<TD><a href="31_151.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

