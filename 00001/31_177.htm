<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_176.htm"><b>Prethodni dokument</b></a></TD>
<TD><a href="31_178.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="EN-GB" style="font-size:10.0pt;mso-bidi-font-size:11.0pt">OSTASMO 
BEZ KOMANDIRA STEVE MILJUŠA</span><span lang="EN-GB" style="font-size:10.0pt;mso-bidi-font-size:
12.0pt"><o:p>
</o:p>
</span></b></p>
<p class="MsoNormal" style="margin-top:11.0pt;line-height:91%"><span lang="DE" style="mso-ansi-language:DE">Među 
omiljenim komandirima četa bio je i Stevo Miljuš. Bio sam s njim kada je određen 
za komandira 3. čete 5. bataljona.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Visok, 
crnomanjast mladić. Isticao se držanjem, hrabrošću i znanjem, kao i svojom 
visinom. Nikada i ni u kakvoj situaciji nije znao za strah. Posedovao je vojničke 
vrline koje su ga još u početnim danima rata dovele na rukovodeće dužnosti, 
od komandira odeljenja do komandira čete.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Zadatke je primao uvek spreman da ih bez pogovora izvrši. Njegova naređenja 
bila su razumljiva za svakog borca i starešinu. Ne samo kao starešina već i 
kao komunista, Stevo je osvojio simpatije cele čete. Ličnim primerom, ne tako 
retko, pokazivao je svakom borcu i starešini kako treba jurišati na 
neprijatelja. Ispoljena hrabrost i umešna rukovodilačka sposobnost uvrstile su 
Stevu među prve oficire naše brigade. Još 1943. godine proizveden je u čin 
kapetana.<o:p>
</o:p>
</span></p>
<p class="MsoNormal" style="margin-top:1.0pt;line-height:91%"><span lang="DE" style="mso-ansi-language:DE">Zadnju 
zapovest Stevo Miljuš je izdao svojoj četi za marš i napad na Banju Luku 31. 
decembra 1943. godine. Tada je i poslednji put krenuo na čelu čete niz padine 
Lauša, u centar okupiranog grada, govoreći svojim borcima:<o:p>
</o:p>
</span></p>
<p class="MsoNormal" style="margin-top:2.0pt;line-height:91%"><span lang="DE" style="mso-ansi-language:DE">— 
Drugovi, Banja Luka je naša! Nema te sile koja nas može sprečiti u ostvarenju 
tog cilja!<o:p>
</o:p>
</span></p>
<p class="MsoNormal" style="margin-top:2.0pt;line-height:91%"><span lang="DE" style="mso-ansi-language:DE">Pri 
razvoju uličnih borbi u centru grada, Stevo je ko zna koliko puta obišao 
svakog borca i starešinu, davao im potrebna uputstva i svojim prisustvom 
podstrekavao ih na nove uspehe. Dolazeći kod jedne grupe boraca u malu kućicu 
u blizini Sokolskog doma, koja je bila udaljena svega tridesetak metara od 
neprijatelja, a osetivši kritičnu situaciju, uzima puškomitraljez i kreće 
napred. Tu je i pao pokošen rafalom neprijateljskog mitraljeza.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Vest o Stevinoj pogibiji brzo je doprla do čete. U redovima boraca i starešina 
nastala je mučna tišina u znak žalosti za omiljenim komandirom.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Samo nekoliko trenutaka kasnije, teška srca, napuštali smo Banju Luku pod 
snažnim pritiskom nemačkih &quot;tigrova&quot; i sa dubokim bolom ne zbog 
izgubljenog grada, koga ćemo ponovo osloboditi, već zbog omiljenog i cenjenog 
komandira, koji zauvek osta pod zidinama grada koga je toliko voleo.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Gojko RODIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_176.htm"><b>Prethodni dokument</b></a></TD>
<TD><a href="31_178.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

