<html>
<head>
<meta http-equiv="Content-Type" content="text/html; charset=utf-8">

<title>Jovan Stamatovic: POZEGA U 1941.</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Stamatovic: POZEGA U 1941.</b><br>


<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_176_9.htm"><b>Prethodni dokument</b></a></TD>
<TD><a href="37_176_11.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Bodytext30" style="margin-top:0mm;margin-right:0mm;margin-bottom:0mm;
margin-left:4.0pt;margin-bottom:.0001pt;text-indent:24.0pt;line-height:normal;
background:transparent"><span lang="HR" style="font-size:14.0pt;mso-bidi-font-size:
12.0pt;mso-fareast-language:HR">I NEPRIJATELJSKA OFANZIVA NA ZAPADNU SRBIJU</span><span lang="HR" style="font-size:14.0pt;mso-bidi-font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:3.0pt;margin-bottom:0mm;
margin-left:4.0pt;margin-bottom:.0001pt;text-indent:24.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">27. 
novembra održan je sastanak Sreskog komiteta u zgradi pošte, kome je kao 
delegat OK prisustvovao Duško Višić. On je preneo direktivu Vrhovnog štaba 
NOPOJ o merama pripravnosti, s obzirom da su Nemci sa kvislinzima vršili napad 
na čitavu slobodnu teritoriju. Na sastanku je dat pravac eventualnog povlačenja 
i evakuacije. U Požegi se već govorilo o neprijateljskoj ofanzivi i razni 
petokolonaški elementi naglo su počeli dizati glavu. Prodor Nemaca je bio 
prilično brz. Već 28. novembra počinje evakuacija nekih magacina s 
namirnicama i ostalim potrebama za front, kao i dela stanovništva, uglavnom naših 
simpatizera, iz Požege i okoline. Pravac evakuacije bio je: Rupeljevo - Roge - 
Sjeverovo. Istog dana počelo je bombardovanje Požege i naše kolone koja se 
evakuisala.<o:p>
</o:p>
</span></p>
<p class="Bodytext0" style="margin-top:0mm;margin-right:3.0pt;margin-bottom:0mm;
margin-left:4.0pt;margin-bottom:.0001pt;text-indent:24.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">29. 
novembra su iz Požege upućena kolima tri minera da na nekoliko kilometara 
prema Kosjeriću postave nagazne mine kako bi usporili prodor Nemaca u Požegu. 
Minerska grupa se gotovo sudarila s Nemcima i, napustivši kola, povukla se 
preko Visibabe i Rasne za Roge. Kod mosta na Skrapežu Nemci su zastali da bi 
prikupili kolonu. U Požegi je nastala panika. Komanda mesta nije se snašla, a 
zbog pokidanih telefonskih veza nije ni dobila naređenje za povlačenje. Za taj 
dan je bio zakazan omladinski miting koji usled nailaska Nemaca nije održan. 
Njihova avijacija stalno je bombardovala Požegu i okolna sela. Mitraljirali su 
sva mesta gde se zapazio pokret makar i jednog čoveka.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Zastavši 
na mostu, Nemci su uputili delove preko Skrapeža da preseku put prema Arilju i 
pravac našeg odstupanja prema Rogama. Posle jednog sata neprijateljska glavnina 
je krenula ka požeškoj pijaci i tek tada je počelo povlačenje naših snaga u 
neredu. Grupa iz zapadnog dela grada povukla se prema Bakionici, a iz istočnog 
- preko Rasne i Rupeljeva prema Rogama. Nemci su s mostova na putu za Arilje i 
na pruzi za Užice osuli mitraljesku vatru. Čak su zarobljeni neki drugovi. Naši 
su se brzo snašli i otvorili vatru na Nemce ubijajući one što su zarobljavali 
partizane. Jedna grupa je, privukavši se Nemcima iza leđa, likvidirala 
njihovog mitraljesca, što je olakšalo povlačenje, istina, uz stalne nalete 
neprijateljske avijacije na Rupeljevo i Roge (još 28. novembra je od 
bombardovanja kod škole u Rogama poginuo Dragomir Ivanović, saradnik još 
Dimitrija Tucovića, sekretar mesne partijske ćelije i član sreskog narodnog 
odbora. Tu je bila i njegova ćerka Slavka učiteljica koja je kasnije poginula 
kao član KP na Kokinom Brodu 8. februara 1942. godine). Od bombardovanja i 
mitraljiranja je u Požegi poginula nekolicina drugova, među njima: Venijamin 
Marinković, profesor, (član OK i komandant mesta); Slobodan Popović Bakula, 
fotografski pomoćnik (sekretar SK SKOJ-a); Miloš Božić, kafedžija (član 
NOO) i drugi.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Partizani 
koji su se povukli u Bakionicu nisu uspeli da se povežu sa glavninom čete, pa 
su neki odmah pohapšeni. Samo je nekolicina otišla u Ježevicu gde je našla 
2. četu. Nemci su prilično brzo prodrli jednom kolonom sa požeške pijace do 
aerodroma u Tato je vici (u pravcu Arilja) i drugom prema Jeminskoj Steni, dok 
je treća zaposela groblje u Požegi. (Sreta Lazović, partizan, zaklonjen na 
bliskom odstojanju, video je kako u sastavu nemačke patrole neki četnici i 
Ijotićevci nose municiju. Sreta se iz nemačkog obruča probio noću do 
Prijanovića i dalje za Roge.) Na železničkoj stanici Nemci su zarobili 
nekoliko drugova s oružjem, dok su oni u Jeminskoj Steni uspeli da otvore 
slavine cisterni sa benzinom i da se preko Gorobilja i Svračkova povuku u Roge. 
Samo nekolicina, odsečena na Tešovića brdu, nije uspela da se povuče.<o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Zauzevši 
Požegu, Nemci su odmah počeli da hvataju ljude po ulicama i kućama i da ih 
odvode u dvorište sreskog načelstva gde je već bilo zarobljenih partizana. 
Oko 200 ljudi zbijenih u malom dvorištu moralo je sedeti po zemlji na hladnoći 
da bi Nemci imali bolji pregled nad njima. Predveče su pohap- šeni i 
zarobljeni postrojeni u dve kolone okrenute jedna drugoj, dok je okolo 
postavljena nemačka straža. Na sredinu prostora izašao je nemački oficir sa 
prevodiocem u nemačkoj uniformi i saopštio da će svakog trećeg streljati ako 
ne prokažu komuniste. Čak i na uporno insistiranje - ljudi su ćutali. Tu se 
našao i predsednik opštine koji je rekao nemačkom oficiru da su se komunisti 
povukli. Nemački oficir je uporno pitao da li se u grupi nalaze komunisti: 
Ljuba Mićić, Farbin, V. Marinković i drugi, što je dokaz da su imali podatke 
o svim istaknutijim rukovodiocima NOP-a u Požegi. Kad nisu našli izdajnika, 
izdvojili su 5 drugova zarobljenih s oružjem, petokrakom i crvenim trakama na 
rukavima i streljali ih naočigled ostalih. Pred Jeminskom Stenom ubili su 
Velimira Tokovca i njegovu ženu, a u samom mestu nekoliko seljaka sa Zlatibora 
koji su im pokazali naše objave. Od bombardovanja je poginulo desetak drugova 
tako da je broj mrtvih prilikom gubitka Požege iznosio 20 ljudi. Među 
streljanim se nalazio i Milivoje Stanojević, zarobljen na železničkoj stanici 
s puškom i petokrakom koju nije hteo skinuti, a pri streljanju je hrabrim držanjem 
bodrio drugove.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-indent:24.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Posle 
tri dana počela je nova racija po Požegi u kojoj su streljana još 4 druga. 
29. i 30. novembra naši su se skupljali u rejonu Roge - Sjeverovo gde je stigla 
i 2. požeška četa iz severnog dela sreza sa delovima Kragujevačkog odreda i 
jednom četom Ariljskog bataljona. U partizanskim četama i grupama osećao se 
zamor i strah od besperspektivnosti daljeg razvoja borbe zbog gubitka slobodne 
teritorije. Iz Požege se u Roge povuklo oko 150 drugova i drugarica (čitave 
porodice su napustile kuće), a dolaskom 2. čete ovaj broj se popeo na preko 
200. Provejavala je želja da se nekako spase glava.<o:p>
</o:p>
</span></p>
<span lang="HR" style="font-size:12.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;color:black;
mso-ansi-language:HR;mso-fareast-language:HR;mso-bidi-language:AR-SA" class="Bodytext10pt">Nemci 
su taktizirali u represalijama. Jače nemačko odeljenje izišlo je u Roge i 
Svračkovo i posle dva dana vratilo se u Požegu. Posle streljanja od 29. i 30. 
novembra nisu više nikog hapsili. Četnici još nisu bili stigli sa Rudnika. To 
je uverilo jedan broj ljudi da se situacija »normalizuje«, pa su pojedini 
roditelji dolazili i pozivali sinove da se vrate kućama jer im Nemci neće ništa, 
što je imalo uticaj na izvesne kolebljivce. Oni su se pod raznim izgovorima (i 
noću bez ikakvog izgovora) vraćali kućama. Komande, partijske organizacije četa 
i sreski komitet nisu blagovremeno intervenisali na pojave dezerterstva. Bilo je 
čak komunista i skojevaca koji su se pokolebali i usput vraćali one što su 
tek pristizali, govoreći im da je takva direktiva. Mnoge komuniste i 
simpatizere nismo ni obavestili da s povuku sa terena, računajući da ćemo se 
uskoro vratiti na iz gubljenu teritoriju.</span>
<p>
<br>
<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_176_9.htm"><b>Prethodni dokument</b></a></TD>
<TD><a href="37_176_11.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

