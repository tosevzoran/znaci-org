<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 2</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 2</b><br> 

<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_63.htm"><b>Prethodni dokument</b></a></TD>
<TD><a href="4_12_2_65.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST 1. BRDSKE DIVIZIJE OD 14. MAJA 1943. POTČINJENIM 
JEDINICAMA ZA IZVOĐENJE OPERACIJE &quot;ŠVARC&quot;[1]</strong></p>
<p align="left">WB — 937 KTB[2]</p>
<p>1. brdska divizija</p>
<p>Ia, br. 500/43. str. pov.</p>
<p>Div. kom. mesto, 14. 5. 1943. 4.00 časa</p>
<p>20 primeraka</p>
<p>10. primerak</p>
<p>Budi pažljiv prilikom telefonskih i radio-razgovora, neprijatelj prisluškuje!</p>
<p align="center">DIVIZIJSKA ZAPOVEST ZA OPERACIJU „ŠVARC&quot;</p>
<p>(br. 24)[3]</p>
<p>Karta 1 : 100.000</p>
<p>1.) Neprijatelj</p>
<p>Komunističke neprijateljske snage pod vođstvom Tita (prema dosadašnjim 
podacima ukupno 4 divizije)[4], potisnute iz istočne Bosne, prodrle su na 
crnogorsko područje, savladavši slabiji otpor jedinica Draže Mihailovića, 
koje su se borile slabo. Dosadašnja namera ovih komunističkih snaga izgleda da 
je bila da se probiju prema Albaniji ili u bazen Peći. U poslednje vre-me one 
su obustavile svoje nadiranje prema jugu i jugoistoku. Treba računati sa 
njihovim pokušajem da izvrše svoj glavni udar preko Lima na istok u Sandžak.</p>
<p>Pojedinosti se mogu videti u prilogu br. I.[5]</p>
<p>Do 13. 5. njihovi prednji delovi su dostigli:</p>
<p>G. Lipovo (10 km severozapadno od Kolašina) — Mojkovac — most Rakita 
[S]epač Most] (9 km jugozapadno od Bijelog Polja) — planina 5 km jugozapadno 
od Bijelog Polja — zapadna obala Lima severno od Bijelog Polja.</p>
<p>2.) Sa četnicima postupati kao što je navedeno pod tačkom 6 i prema priloženoj 
dnevnoj zapovesti komandanta nemačkih trupa u Hrvatskoj.[6] Ako pruže otpor 
smatrati ih za neprijatelje.</p>
<p>3.) 1. brd. div. ima zadatak da u sadejstvu sa drugim nemačkim i hrvatskim 
divizijama, kao i sa italijanskim okupacionim divizijama, uništi odnosno razoruža 
i zarobi na svojoj prostoriji sve naoružane jedinice koje naiđu a koje ne 
pripadaju regularnoj nemačkoj, italijanskoj i hrvatskoj oružanoj sili, a 
bandama koje se eventualno budu formirale da onemogući opstanak.</p>
<p>4.) U cilju izvršenja gornjeg zadatka, formirati borbeni poredak po sledećem:</p>
<p>Prednji odred „Daumiler&quot; [Daumiller] Komandant: kapetan Daumiler</p>
<p>Trupe: Štab i izviđačka četa 54. A. A., izviđačka četa (motociklista) 
54. A. A., teška četa 54. A. A., 1 četa 98. brd. lov. puka na kamionima 54. 
A. A. Grupa „Remold&quot;</p>
<p>Komandant: potpukovnik Remold, Trupe: 99. brd. lov. puk, I/79. brd. art. 
puka, 2/brd. inž. bat, 54, delovi 54. G. N. Grupa „Zalminger&quot; Komandant: 
potpukovnik Zalminger Trupe: 98. brd. lov. puk (bez III bat.), II/79. brd. art. 
puka (bez 1 baterije), 1/brd. inž. bat. 54. Linija razgraničenja između Grupe 
„Remold&quot; i Grupe „Zalminger&quot; u pogledu izviđanja i vođenja 
borbe: Lubnice (9 km zapadno od Berana [sada Ivangrad]) — 1823 — 1915 — 
1965 — 1174 (2 km istočno od Mojkovca) — 1513 (5 km sev. zap. od Mojkovca) 
— Jelin Vrh 5.) Zadaci</p>
<p>a)&nbsp; Grupa „Remold&quot; nastupa 14. 5. u 5.00 časova iz svog tadašnjeg 
rejona razmeštaja i zauzima mostobran zapadno od Kisilici. Grupa 
„Remold&quot; tamo zauzima polazni položaj za napad u pravcu Šahovića</p>
<p>b)&nbsp; Prednji odred „Daumiler&quot; nastupa u 5.00 časova preko Mateševa 
i zauzima Kolašin.</p>
<p>Glavne snage za izviđanje angažovati na Mojkovac u cilju rasvetljavanja 
tamošnje situacije. Prema G. Lipo-vo obezbediti se i istovremeno aktivno izviđati.</p>
<p>c)&nbsp; &nbsp;Grupa „Zalminger&quot; prodorom preko Mateševa i Kola-šina 
prema Mojkovcu raščišćava tamošnju situaciju. U ovom cilju puk zauzima 
14.5. najpre Mateševo. U sva-nuće uputiti 1 bataljon prema Mateševu. Ovaj 
bataljon će poslužiti kao oslonac za Grupu „Daumiler&quot;. Glavnina puka se 
priključuje na tesnacu k. 1600; nastupanje odatle tek po naređenju divizije.</p>
<p>Linija razgraničenja između 724. lov. puka i Grupe ,,Remold&quot;:</p>
<p>Krstači (10 km severno od Šahovića) — Gostun — Dubnica (4 km južno od 
Sjenice) (sva mesta uključno za 724. lov. puk).</p>
<p>6.) Tok borbe:[7]</p>
<p>a) U sadejstvu sa italijanskim okupacionim trupama (komandna mesta: Berane 
[sada Ivangrad], Andrijevica, Mateševo, Kolašin), sve naoružane jedinice koje 
se budu zatekle na dotičnoj prostoriji, a koje ne pripadaju regularnim 
italijanskim ili hrvatskim oružanim snagama, razoružati i zarobiti, odnosno 
uništiti. Važno je da se odmah nakon nastupanja, u toku samog napredovanja, 
zahvate i razbiju sve naoružane bande i četnici. Izvršenje zadataka po ovom 
naređenju odnosi se i na sve četnike koji su do sada bili u savezništvu sa 
Italijanima, odnosno koji su bili pod njihovom komandom. Njih se ima razoružati, 
ako se ukaže potreba, i silom.</p>
<p>Sa četnicima koji upotrebe oružje protiv nemačkih trupa postupati kao s 
neprijateljima. Inače, njih treba razoružati i otpremiti kao ratne 
zarobljenike. Da bi se izbegli nepoželjni prizori, četnicima koji nose 
italijanske uniforme, iste oduzeti prilikom razoružavanja. U prvo vreme ne 
dolazi u obzir predaja Italijanima oružja italijanskog porekla. Zahteve 
italijanskih službenih organa upućivati na diviziju.</p>
<p>Naročito je važno da se štab Draže Mihailovića uhvati zajedno sa pomoćnicima 
i oficirima za vezu i uništi.</p>
<p>b)&nbsp;&nbsp;&nbsp; Trupa mora da postupa bezobzirno i strogo sa stanovništvom 
koje se pokaže neprijateljsko i da razaranjem napuštenih naseljenih mesta i 
postojećih skrivenih zaliha neprijatelju onemogući svaki životni opstanak.</p>
<p>Deo stanovništva koje je nastrojeno miroljubivo treba šte-deti i obilato 
angažovati u službi koja pridonosi uništenju neprijateljskih snaga. Naročito 
treba dobro postupati sa Muslimanima, izuzev onih koji se pokažu kao 
neprijatelji. Njih će biti moguće sa uspehom angažovati, uz nagradu u novcu 
ili u životnim namirnicama, na zadacima izviđanja i obaveštavanja.</p>
<p>Bandama koje bi se eventualno iznova formirale treba onemogućiti svaki životni 
opstanak (skrovišta, snabdevački punktovi, izvori vode, itd.)</p>
<p>c)&nbsp; Prilikom prigovora italijanskih instanci protiv bezobzirno sprovođenog 
razoružavanja četnika, svi komandanti treba da se pozovu na dučeovo naređenje 
za razoružavanje četnika, poznato nemačkim trupama. Nesprovođenje ovog naređenja 
treba okarakterisati kao izdaju. Sa ovim treba odmah upoznati sve oficire.</p>
<p>7.) Saradnja s Italijanima ograničavaće se uglavnom na njihovu pomoć u 
opkoljavanju i odsecanju [neprijateljskih snaga]. Traženo je da divizija 
„Venecija&quot; zatvori liniju kojom se proteže severno od Bijelog Polja. Svi 
delovi treba da teže da uspostave i održavaju dodir sa Italijanima. Sve mere 
za postizanje cilja treba na licu mesta preduzimati zajednički i sporazumno. 
Ipak, upoznavanje Italijana sa operativnim namerama vršiti samo u onom obimu 
koliko je stvarno nužno.</p>
<p>8.) Izviđanje:</p>
<p>Po postizanju prvih ciljeva, treba preduzeti pojačano izviđanje. Izviđanje 
mora obuhvatiti i teren koji se nalazi između puteva pošto će se neprijatelj 
u toku samog napredovanja nemačkih trupa pretežno povući na besputne terene. 
Cilj izviđanja mora da bude što brži zahvat neprijateljskog centra 
prikupljanja, da se dobije jasna situacija o njegovim pravcima pokreta i da se 
pomoću zarobljenika otkriju njegove dalje namere.</p>
<p>9.) Divizijske rezerve:</p>
<p>Sledeće jedinice će doći u odgovarajuće rejone i staviti se na 
raspolaganje diviziji:</p>
<p>— 14. 5. 111/98. brd. lov. puka ojačan jednom baterijom iz 11/79. brd. 
art. puka u Andrijevicu;</p>
<p>— Brd. inž. bat. 54 (bez 1. i 2. čete) do 15. 5. uveče u An-drijevicu. 
2/ 659. inž. bat. i mot. vod 3/ Brd. inž. bat. 54 dolaze opet pod komandu Brd. 
inž. bat. 54;</p>
<p>—&nbsp; Brd. lov. bat. 54 do 15. 5. uveče na prostoriju zapadno od Murina;</p>
<p>—&nbsp; III/79. brd. art. puka do 15. 5. uveče u Andrijevicu. Komandant 
pozadine divizije preuzima od 15. 5. obezbeđenje puta za snabdevanje do uključno 
Murina. U Murino prebaciti ostatke Izv. bat. 54. Škola za obuku da se odmah 
prebaci u rejon Peći, odmah po pokretanju grupe za obez-beđenje (koristiti železničku 
prugu [Kosovska] Mitrovica</p>
<p>—&nbsp; Priština — Peć).</p>
<p>10.) Raspoložive snage komandanta hrvatskog vazduhoplov-stva angažovaće se 
prema razvoju težišnih borbi u zoni 1. brd. div.</p>
<p>11.) Divizijsko komandno mesto: Andrijevica.</p>
<p>12.) Organizacija veze i obaveštavanja: po divizijskoj za-povesti br. 23.8</p>
<p>13.) Izveštaji:</p>
<p>Prednji odred „Daumiler&quot; izveštava diviziju radijom svakog sata.</p>
<p>Svi izveštaji prema karti 1:100.000.</p>
<p>Grupa „Remold&quot; izveštava o dostizanju prostorije gde će biti polazni 
položaji za napad.</p>
<p>Grupa „Zalminger&quot; izveštava o otvaranju planinskog te-snaca k. 1600.</p>
<p>U pogledu vremena i sadržine izveštavanja upravljati se prema divizijskoj 
zapovesti br. 22.</p>
<p>Dostavljeno</p>
<p>fon Štetner</p>
<p>. . . [9]</p>
<p>1 Snimak originala (pisanog na mašini) u AVII, NAV—T-315, r. 64, s. 
610—13.</p>
<p>2 Dopisano rukom.</p>
<p>3 i 8 Vidi dok. br. 61.</p>
<p>4 Vidi dok. br. 60, objašnjenje 4.</p>
<p>5 Tim prilogom redakcija ne raspolaže.</p>
<p>6 Vidi dok. br. 60.</p>
<p>7 Istog dana, 1. brdska divizija je u 23,15 časa izdala zapovest br. 25 
kojom je precizirala zadatke za naredni dan, i to:</p>
<p>„Grupa „Remold&quot; prelazi u napad 15. 5. u 5.00 sa polaznih položaja 
u rejonu zapadno i severozapadno od Kisilici pravcem Sahovići i zauzima i 
zatvara liniju kako je naređeno. U rejonu zapadno od Bijelog: Polja potražiti 
vezu sa Italijanima i istu stalno održavati.</p>
<p>Grupa „Zalminger&quot; nastupa 15. 5. u svitanje i istog dana stiže-u 
rejon Kolašina i severno [od tog rejona], gde puk treba da bude u pripravnosti 
da po narednom naređenju divizije 16. 5. zauzme liniju kako je naređeno. Po 
dostizanju dnevnog cilja, vršiti izviđanje, u prvom redu prema severu u pravcu 
Mojkovca i prema zapadu u dolini Platnice.</p>
<p>Prednji odred „Daumiler&quot; će smeniti Grupa „Zalminger&quot;, te će 
odred 16. 5. stići u rejon prelaza 1600 gde se stavlja na raspolaganje 
diviaiji.</p>
<p>5.) II bataljon 98. brdskog lovačkog puka (bez 1 čete) vraća se pod 
komandu 98. brdskog lovačkog puka. 1 četa i dalje ostaje južno od Andri;evice 
na raspolaganju diviziji.&quot; (AVII, NAV-T-315, r. 64, s.. 616—7).</p>
<p>9 Zbog ograničenog prostora, izostavljena su imena jedinica i ode-ljenja 
kojima je ova zapovest dostavljena.</p>
<p>
<br>
<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_63.htm"><b>Prethodni dokument</b></a></TD>
<TD><a href="4_12_2_65.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
