<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_173.htm"><b>Prethodni dokument</b></a></TD>
<TD><a href="4_14_4_175.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE ŠTABA VRHOVNE KOMANDE OD 12. MARTA 1945. 
NEPOSREDNO POTČINJENIM KOMANDANTIMA ZA ODBRANU POSEDNUTIH POLOŽAJA U REJONU 
TREBOV-CA RADI OBEZBEĐENJA PRELAZA GLAVNINE NA LEVU OBALU BOSNE1</strong></p>
<p align="center">ŠTAB VRHOVNE KOMANDE</p>
<p align="center">O. Br. 296 12 marta 1945 god. Položaj</p>
<p align="left">KOMANDANTU</p>
<p>Zbog situacije u oblasti Gradačca i uopšte na celome frontu odlučio sam da 
naše srbijanske i crnogorske trupe dovedem u povoljniji položaj stavljajući 
između nas i komunista reku Bosnu kao prepreku.2 Naši prelazi nalaze se kod škole 
u selu Koprivni, dalje kod kuće na drumu zapadno od pomenute škole sopstvenost 
Vaše Vukovića i kod sela Adara. Operacija koja se ima izvršiti je veoma 
delikatna ali za dobre trupe kao što su naše je izvodljivo do potpunosti. Neka 
svi znaju da pod zaštitom borbe naših trupa moraju se prebaciti na levu obalu 
prvo izbeglice, bolesnici i ranjenici. Zbog toga angažovanje trupa na položajima 
koje im dodeljujem mora biti do odsud-nosti, a odbrana se mora i izvoditi 
aktivnim radnjama pred frontom.</p>
<p align="left">NAREĐUJEM:</p>
<p>1.&nbsp; — Potpukovnik Pavle Đurišić mora po svaku cenu održati front 
selo Lukavica — Prebijeni Kam — 549 — Krčevljani (severoistočno od 
Prebijenog Kama). Najhitnije da interveniše-te sa svojim snagama da se rasulo 
kod 8 divizije spreči, jer potpukovnik Vukčević ne radi kao što treba. 
Potpukovnik Pavle Đurišić sve svoje bolnice i izbeglice da uputi na prelaze 
kod Rudanke i Doboja, kao što sam mu već pismo poslao.3</p>
<p>2.&nbsp; — Potpukovnik Račić sa svojim Cerskim korpusom bez-uslovno mora 
držati u pozadini Đurišićevih trupa Prebijeni Kam — Konjsku glavu i Duge 
njive. Neka primeni sva sredstva da 8 diviziju natera na vojnički rad, i 
pomogne time potpukovnika Vukčevića da uspostavi red.4</p>
<p>3.&nbsp; — Pukovnik Keserović primiče pod svoju komandu sve trupe 
srbijanskih snaga bez Cerskog korpusa i trupa koje su prebačene na levu obalu 
Bosne prema ustašama i u toku ove noći mora sigurno stabilizovati front na 
liniji: Modrica — Visibaba 294 — Orahova šuma 347 — kota 355 istočno od 
Sirnica sa Brezovom glavom na kojoj je Brajović, hvatajući vezu sa Račićem 
na Konjskoj glavi.5 Sve bolnice, svi bolesni i ranjeni odmah da se prebace na 
levu obalu Bosne na napred pomenutim prelazima.</p>
<p>4. — Pukovnik Pavlović sa đačkim odredom i komandosima ima odmah doći u 
selo Koprivnu kod štaba ove komande gde će dobiti dalje naređenje. Ovo izvršiti 
odmah. Sobom da povede propagandno odelenje.</p>
<p>Pukovnik Keserović upotrebiće radio stanicu koja mu je najbliža da hi bio 
u vezi samnom.</p>
<p align="center">Dostavljeno:</p>
<p align="center">Puk. Keseroviću, ppuk. Dragiši Rakiću, puk. Pavloviću, 
Gardi, Sveti Trifkoviću Smiljaniću, Pavlu Đurišiću, Smederevcima, Keserović 
će o ovome obavestiti Miloša Markovića, Račiću.6</p>
<p align="center">načelnik Štaba vrhovne komande</p>
<p align="center">Armiski đeneral,</p>
<p align="center"><strong>Drag. M. Mihailović</strong></p>
<p>1 Original (pisan na mašini, ćirilicom) u Arhivu VII, Ča, k. 6, reg. br. 
40/3 (VK-V-508).</p>
<p>2&nbsp; O situaciji pred povlačenje četničkih snaga na levu obalu gornjeg 
toka reke Bosne vidi dok. br. 156, 172, 177 i 192.</p>
<p>3&nbsp; To pismo nije pronađeno. Postoji, međutim, odgovor Pavla Đu-rišića 
od 12. marta 1945. Draži Mihailoviću na to pismo. U odgovoru, Đurišić piše 
da je za situaciju u rejonu Gradačca saznao pre nego što je primio Dražino 
pismo, i da je već izdao naređenje da se izbeglice i bolnica prebacuju u rejon 
Vučjaka, a ne kod Rudanke i Doboja. Ovo obrazlaže neprijateljskim stavom ustaša 
i meštana u rejonu Rudanke i Doboja i zabranom prelaska kod Doboja od strane 
Nemaca, kao i da se prema njegovim jedinicama grupišu nove snage JA. Na kraju 
pisma konstatuje:</p>
<p>»Obzirom na izloženo, mišljenja sam da se na levoj obali reke Bosne ne možemo 
zadržati više ni dvadeset četiri časa te smatram, da bi prebacivanje na levu 
obalu trebalo vršiti najvećom brzinom (Arhiv VII, k. 138, reg. br. 32/4).</p>
<p>Ovi Đurišićevi postupci u vezi su sa njegovim dogovorom sa ustaško-domobranskim 
vlastima da svoje jedinice, uz njihovu pomoć, prebaci u Slavoniju. Opširnije o 
tome vidi dok. br. 181, nap, 3.</p>
<p>4 Vidi dok. br. 156 i 192.</p>
<p>5 O upotrebi pomenutih četničkih jedinica u cilju izvršenja dobi jenog 
zadatka vidi u Arhivu VII, Ča, k. 79, reg. br. 32/3: zapovest Štaba 
Rasinsko-topličke grupe korpusa, od 12. marta 1945.</p>
<p>6 To ime je na originalu Draža Mihailović dopisao mastilom.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_173.htm"><b>Prethodni dokument</b></a></TD>
<TD><a href="4_14_4_175.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
