<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_88.htm"><b>Prethodni dokument</b></a></TD>
<TD><a href="27_90.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading221" align="center" style="margin-top:0mm;margin-right:0mm;
margin-bottom:0mm;margin-left:1.0pt;margin-bottom:.0001pt;text-align:center;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark85"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Footnote5">SANITET 
DRUGOG BATALjONA NA SUTJESC</span></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Footnote5">I</span></p>
<p class="Bodytext1" style="margin-top:0mm;margin-right:4.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-size:28.5pt;font-family:Impact;mso-fareast-language:SR-CYR" class="Footnote30">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:4.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Iz Meljaka smo 21. maja oko 12 časova usiljenim 
maršem krenuli u pravcu Čelebića. Trebalo je pohitati — u pitanju su bili 
ranjenici i bolesnici. Uz put, uz samu Ćehotinu, naišli smo na borce 1. 
dalmatinske brigade. Među njima sam srio mnoge moje bliže komšije, sa kojima 
se nisam bio vidio od polaska u 1. proletersku, avgusta 1942. Neočekivan i 
prijatan susret. No doznao sam da su pali mnogi moji poznanici. Bolni, 
nenadoknadivi gubici. Nikad ih ne mogu prežaliti. Ali u ovom ratnom vihoru sve 
to izgleda prirodno: jedni ginu, pridolaze novi borci i svi skupa idemo k cilju.</span></p>
<p class="Bodytext1" style="margin-top:0mm;margin-right:4.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Oko 20 časova bataljon 
je stigao na Čelebić. Onako umorni, borci su se iz pokreta sudarili s 
neprijateljem. Borba se vodila čitavu noć. Pod pritiskom naših snaga, Nemci 
su se povukli ka Foči i deo njihovih snaga zaposeo je Zlatni bor. U ovim 
borbama poginuli su iz našeg bataljona Milisav Prelević i Nedeljko Kovijanić; 
ranjeni su Dušan Rezanović, Branko Vučinić i Vučeta Čarapić.</span></p>
<p class="Bodytext1" style="margin-top:0mm;margin-right:4.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Pretila je opasnost da 
Nemci ugroze prelazak preko Tare na Uzlupu naših ranjenika i bolesnika koji su 
se tek počeli oporavljati posle četvrte ofanzive. Zato smo ih na Zlatnom boru 
morali zadržati po cenu najveći gubitaka. Stoga smo, ujutru 24. maja, krenuli 
ka Zlatnom boru i po danu se ispeli iz korita rečice Ljutnice do nemačkih položaja. 
Do pred sam vrh nismo mogli uočiti položaje Nemaca, tako su se bili dobro ušančili 
i zamaskirali. Ovoga puta smo, kao rijetko kada ranije, bili u sasvim 
nepovoljnom položaju. Nemci su bili dobro utvrđeni, a naši borci su morali 
napadati, i to po danu. Dakle, nismo imali ni onu uobičajenu povoljnu okolnost 
— zaštitu mraka u napadu. A te borbe za visove Zlatnog bora </span><span lang="SR-CYR" style="font-size:7.5pt;font-family:&quot;Times New Roman&quot;;mso-fareast-language:SR-CYR" class="Heading22Spacing3pt40">trajale</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
su dva dana. Koliko je izdržljivosti i heroizma </span><span lang="SR-CYR" style="font-size:7.5pt;
font-family:&quot;Times New Roman&quot;;mso-fareast-language:SR-CYR" class="Heading22Spacing3pt40">morao</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
ispoljiti svaki od naših drugova pentrajući se vr</span><span lang="SR-CYR" style="font-size:7.0pt;font-family:&quot;Times New Roman&quot;;mso-fareast-language:
SR-CYR" class="Footnote4">letnim</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> stranama prema neprijatelju koji je pritajen čekao 
</span><span class="Heading22Spacing3pt40"><sub><span lang="SR-CYR" style="font-size:7.5pt;font-family:&quot;Times New Roman&quot;;mso-fareast-language:SR-CYR">i</span></sub><span lang="SR-CYR" style="font-size:7.5pt;
font-family:&quot;Times New Roman&quot;;mso-fareast-language:SR-CYR"> u</span></span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
odsudnim trenucima postavljao pravi zid od vatre </span><span lang="SR-CYR" style="font-size:7.5pt;
font-family:&quot;Times New Roman&quot;;mso-fareast-language:SR-CYR" class="Heading22Spacing3pt40">aštraljeza</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
i bacača! Na Zlatnom boru smo izgubili drugove: </span><span lang="SR-CYR" style="font-size:10.0pt;font-family:&quot;Times New Roman&quot;;mso-fareast-language:
SR-CYR" class="Footnote6">Vasa</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> Čarapića, Iva Rončevića, Vlada Ljumovića, 
Petra </span><span lang="SR-CYR" style="font-size:7.5pt;
font-family:&quot;Times New Roman&quot;;mso-fareast-language:SR-CYR" class="Heading22Spacing3pt40">Matovića,</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
Vasa Rudića</span><span lang="SR-CYR" style="font-size:7.5pt;font-family:&quot;Times New Roman&quot;;mso-fareast-language:SR-CYR" class="Heading22Spacing3pt40"> 
i</span><span lang="SR-CYR" style="mso-fareast-language:SR-CYR"> </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Vasića. 
Ranjeni su : Gojko Milo</span><span lang="SR-CYR" style="font-size:7.5pt;font-family:&quot;Times New Roman&quot;;mso-fareast-language:
SR-CYR" class="Heading22Spacing3pt40">vanović,</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> Vlado Saveljić, Vlado Špaljak, Sredoje Rakić, </span><span lang="SR-CYR" style="font-size:10.0pt;font-family:&quot;Times New Roman&quot;;
mso-fareast-language:SR-CYR" class="Footnote6">JBubo</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
Jovanović, Milovan Gligorić, Svetozar Grujić, Đole </span><span lang="SR-CYR" style="font-size:7.5pt;font-family:&quot;Times New Roman&quot;;mso-fareast-language:
SR-CYR" class="Heading22Spacing3pt40">Vujošević,</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> Aleksandar Bjelojević, Vukean Vučinić, Rato</span><span lang="SR-CYR" style="font-size:7.5pt;
font-family:&quot;Times New Roman&quot;;mso-fareast-language:SR-CYR" class="Heading22Spacing3pt40">mir</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
Pirak i Radulović. Na tom planinskom masivu bili </span><span lang="SR-CYR" style="font-size:10.0pt;font-family:&quot;Times New Roman&quot;;mso-fareast-language:
SR-CYR" class="Footnote6">smo</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> udaljeni od svega — od puteva, divizijske i 
brigadne bolnice, od ljudskih naselja. Sanitet se našao pred izvanredno teškim 
okolnostima za ukazivanje prve pomoći, evakuaciju ranjenika i brigu oko onih 
drugova koji su, iako povrijeđeni, ostali u eastavu svojih jedinica. Ipak, svi </span><span lang="SR-CYR" style="font-size:10.0pt;font-family:&quot;Times New Roman&quot;;
mso-fareast-language:SR-CYR" class="Footnote6">zadaci</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
su ispunjeni na vrijeme zahvaljujući velikom požrtvovanju bolničarki Milke i 
Julije Vukašinović, Zore Petrić, Vukosave Perović, Mile Krstajić, Vukosave 
Šće</span><span lang="SR-CYR" style="font-size:7.5pt;
font-family:&quot;Times New Roman&quot;;mso-fareast-language:SR-CYR" class="Heading22Spacing3pt40">panović,</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
Branke Vučinić i Jane Bešić, koje su bile sa </span><span lang="SR-CYR" style="font-size:10.0pt;font-family:&quot;Times New Roman&quot;;mso-fareast-language:
SR-CYR" class="Footnote6">nama</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> još od formiranja bataljona, kao i onih koje su 
kasnije došle: Mande Krlić, Marije Rupić, Zore Šupe, Zuhre iz Livna</span><span lang="SR-CYR" style="font-size:10.0pt;font-family:&quot;Times New Roman&quot;;
mso-fareast-language:SR-CYR" class="Footnote6"> i</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
drugih. Nije bilo nijednog slučaja da se </span><span lang="SR-CYR" style="font-size:10.0pt;font-family:&quot;Times New Roman&quot;;mso-fareast-language:
SR-CYR" class="Footnote6">ma</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> kome ranjenom drugu, makar bila u pitanju i 
naizgled bezazlena situacija, nije pružila svesrdna pomoć. Kada se uzmu u 
obzir stručne kvalifikacije i uslovi pod kojima su se zbrinjavali ranjeni i 
bolesni može se reći da su naše drugarice — bolničarke dale više nego što 
su mogle, a u mnogo slučajeva su žrtvovale i svoje živote za spas ranjenika. 
To su svi drugovi visoko cenili i nesebičnim, hrabrim bolničarkama odavali 
svuda zasluženo priznanje.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sjećam se slučaja 
Vasa Čarapića. Bio je proeto pokošen mitraljeskim rafalom, pa je trebalo izvršiti 
hitnu hiruršku intervenciju. Zatekao sam drugaricu Zoru Petrić kako ga 
previja. Pomoću zavoja i pincete vraćala mu je creva u utrobu. Dok je ona 
skupljala creva i previjala rane, Vaso je ćutao. Videći kako se Vaso hrabro drži 
i znajući da mu nema spasa, Zori su potekle suze. A Vaso joj je smiješeći se 
govorio:</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Ne plači, Zoro! 
Ostavi me, sam ću se nekako pomoći! Idi, pomogni drugima!</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ubrzo zatim, Vaso je 
izdahnuo.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Posle proterivanja 
Nemaca sa Zlatnog bora prikupili smo pale drugove i sahranili ih u zajedničku 
grobnicu, negde ia vrhu ove divlje planine, pod jednom usamljenom jelom.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kada su ostale jedinice 
1. proleterske i drugih divizija prešle Taru, za njima smo krenuli i mi preko 
Uzlupa, a iste noći smo prešli i Pivu, da bismo se zatim, s krajnjim naporima, 
nekako dokopali visoravni na Vučevu. Već dva-tri dana nismo ništa jeli, osim 
što je poneko brao razno korenje i koprivu, pa smo od gladi i umora bili 
potpuno smalaksali, zbog čega se penjanje na Vučevo pretvorilo u večnost. 
Negde pred samim vrhom naređeno je da se kretanje ubrza i da se što pre iziđe 
na plato, da bi se tako osujetio izlazak Nemaca iz doline Sutjeske. Čim smo to 
čuli, ono malo krvi prostrujalo je u nama, živahnuo je svaki damar, kao da nam 
je nekakva volšebna snaga odnekud bila nadošla.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Na ovo dragoceno parče 
slobodne teritorije ispeli smo se pre Nemaca. I to je, kao što smo kasnije 
saznali, bilo od presudnog značaja za proboj naših jedinica u petoj ofanzivi i 
za naš opstanak uopšte.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Na Vučevu nismo našli 
ni vode, iako je tih dana kiša gotovo neprestano padala. Međutim, pronašli 
smo nešto drugo, za našu ishranu od posebnog značaja — bila je to sremuša, 
neka vrsta trave iz familije divljeg luka. Uz sirovu i neslanu konjetinu, bila 
je to dosta ukusna salata. Partizanski jelovnik je bio &quot;obogaćen&quot;, 
ali je sada sa te strane zapretila nova opasnost — od novih oboljenja.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Negde na Vučevu 
saznali smo da je engleska vojna misija došla u vrhovni štab, spustivši se 
padobranima na aerodrom kod Žabljaka. Više nas je interesovalo što je sa 
Rusima i ne shvatamo što njih nema. Dobro bi nam došlo bilo što od njih, oružje 
ili sanitetski materijal.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Na položajima prema 
Mratinju ostali smo dva dana. Kada nas je smenila neka krajiška jedinica, 
krenuli smo ka Dragoš-sedlu i Popovom Mostu. Zbog slabe vidljivosti, kiše i močvarnog 
terena, spuštali smo se na cilj gotovo celu noć. A ujutru smo stigli pred utvrđeni 
nemački položaj na Borovnu. Niže, nedaleko od nas, huči Sutjeska. Naš 
bataljon, sa ostalim bataljonima brigade, imao je zadatak da reku pređe u prvom 
naletu i time omogući prelazak drugih snaga. A da bismo prešli Sutjesku u 
rejonu Popovog Mosta, trebalo je prethodno zbaciti Nemce sa Borovna.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Napad je pripremljen za 
kratko vreme. Tokom 3, 4. i 5. juna ponavljali su se juriši naših boraca na 
ovo utvrđenje. Neprijatelj je vršio protivnapade. Naš bataljon, a i drugi 
bataljoni naše brigade koje su uzeli učešća u napadu zaplenili su na ovom 
mestu veći broj lakih i teških mitraljeza. Ujedno, Nemcima su naneti osetni</span><span lang="SR-CYR" style="font-size:7.5pt;font-family:&quot;Times New Roman&quot;;mso-fareast-language:
SR-CYR" class="Heading22Spacing3pt40"> gubici </span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">u ljudstvu. I dok bismo mi noću zauzimali Borovno, 
Nemci bi ujutru vršili protivnapad i, uz podršku snažne artirijske vatre, 
ponovo ovlađivali tim položajem koji je očevidno, za obe strane bio od 
velikog značaja.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:
SR-CYR" class="FootnoteItalic1">U</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> tim ogorčenim borbama oko Borovna, naš bataljon 
je imao sledeće gubitke: poginuli su Velimir Radević, Mileta Popović, Spaso 
Božović, Vojin Ivanović; ranjeni su: Mića Vujošević, Stanoje Brajović, 
Jovo Barović, Vojislav Iković, Nikola Kovanja, Gligorije Vraneš, Ilija Milijašević, 
bolničarka Milja Matarugić, Vukadin Vlahović, Drago Vuksanović, Gajić, Dušan 
Radović ... I ispred nas i pozadi nas bili su Nemci. Ranjenike je trebalo izvući, 
previti i evakuisati. Ali kuda — pitali smo se svi odreda. Priča se da je 
bolnica negde u kanjonu Pive, na Rudinama ili ko zna gde! Ni nosila nemamo da 
bismo mogli nositi nepokretne ranjenike. Sečemo mlada stabla i uz upotrebu šatorskih 
krila i konopaca pravimo nosila, koja su, i bez ranjenika, za ondašnju snagu naših 
boraca bila suviše teška.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Svesni položaja u kome 
se svi nalazimo, borci nerado idu u bolnicu. Radije ostaju s nama, u četi. 
Uvereni su da im je tu — u prvoj borbenoj liniji — ponajsigurnije. One koji 
se mogu kretati i ne primoravamo da idu od nas, ali što da se radi s 
nepokretnima? Naši redovi su tih dana, početkom juna, bili tako proređeni da 
je bilo teško odvojiti makar i jednog jedinog borca iz streljačkog stroja za 
prenos ranjenika.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kiša neprekidno pada. 
Iznemoglo telo hvata drhtavica. Glad nas je obrvala. Ovde nema ni sremuše. A 
otkrili smo i to da su nemački komandanti zabranili svojim vojnicima da sa 
sobom nose makar i najmanju količinu rezervne hrane. Tako je i taj izvor 
snabdevanja presušio. Treće noći jurišanja na Borovno zaplenili smo nekoliko 
desetina kilograma zobi ispred švapskih konja. Nemci nisu računali da nam i 
zob može dobrodoći. Ona je odmah iodeljena po četama i skuhana za ručak. Taj 
ručak mi je ostao u sećanju kao najslađi u životu.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Dobro se sećam Boža 
Božovića, komandanta našeg bataljona, kako je s mukom jeo onu zob. Dugo je žvakao 
bodljikava zrna i izbacivao nesvarljive ošuljke, što nisam činio ni ja, ni 
iko drugi. On je odlično trpeo glad, ali bez duvana nije mogao. Prilikom 
likvidacije devetnaest talijanskih kamiona na Limu, neposredno pred ofanzivu, došli 
smo do znatnih količina duvana i jedan deo smo uspeli da evakuišemo. I ja, 
mada nepušač, poneo sam sa sobom nekoliko paklica cigareta. Kada je komandantu 
ponestalo duvana, obraćao mi se s pitanjem: &quot;Pero, da nema još koja 
cigareta?&quot; Davao sam mu po nekoliko komada, ali uz napomenu da više nema. 
Ipak, kada bi mu opet dodijala duvanska glad, davao sam mu preostale cigarete 
— sve do Lučkih koliba.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Posle okršaja na 
Borovnu, koje su mnogi od nas prozvali &quot;krvavo Borovno&quot;, prešli smo 
Sutjesku kod Suhe i nekom kozjom stazom probili se u rejon sela Krekova i na 
Milinklade. Prilikom toga penjanja, negde pod Treskavicom, ispod nekog kamenjara 
naišli smo na gomile ljudskih leševa i pobijenih konja među oborenim bukovim 
stablima. Preko dana je to mesto bilo pod stalnim udarima avijacije i 
artiljerije — jer je tuda vodila jedina slobodna staza iz doline Sutjeske ka 
Zelengori i slobodi. Naš bataljon je tuda prošao baš u sam suton i, za sreću, 
nismo imali gubitaka. Zatim smo u toku noći, koja je bila izuzetno mračna, 
nastavili pokret, prešli rečicu Hrčavku i ujutru pored nje napravili 
zastanak, jer je tu bilo obilje koprive, koja je sve prekrila pored rečice. Sa 
konjetinom smo skuvali ručak. Iako poele one kuvane zobi nismo ništa okusili, 
čaj nam je bio dosta bljutav.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Oko 11 časova počelo 
je naporno penjanje ka Lučkim kolibama. Snaga nas je izdavala. Noge su klecale, 
ali su se ipak pomicale napred. Pred noć smo izbili na visoravan. Bilo je vedro 
vreme, pa se spustila rosa s prohladnom sumaglicom, kroz koju se ipak mogla 
nazreti neprijateljeva logorska vatra. Kud god se okreneš — svuda vatre. 
Nemci su se grejali oko njih. I slavili &quot;uništenje&quot; naših snaga. A 
treba priznati, situacija je bila zaista krajnje kritična. Moral nije popuštao, 
mada je svaki od nas bio svestan da je stanje vrlo ozbiljno. Neki drugovi pričaju 
kako su oficiri iz engleske vojne misije predlagali drugu Titu da se predamo, 
budući da je situacija bezizlazna, a da ih je on uputio do proletera, pa kako 
oni odluče.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kada smo se te večeri 
našli pred odlučujućom preprekom, uoči bitke od koje je zavisio konačan 
ishod celokupne operacije, naređeno nam je da pokoljemo nekoliko konja i da 
pripremimo dovoljno mesa za dva-tri dana. Nije se spavalo čitavu noć. Neki 
borci su bili zauzeti spremanjem mesa, drugi su izviđali neprijateljeve položaje, 
sanitet je vršio pripremu lakših ranjenika, a komandiri su pravili planove za 
eutrašnji okršaj. Čim je svanulo, krenuli smo preko gole visoravni na položaj 
prema Orlovcu. Neprijateljev avion koji je u svitanje pošao u izviđanje spazio 
je našu kolonu i obasuo je mitraljeskim rafalima i pregrštima ručnih bombi. 
Srećom, samo jedan drug je bio ranjen. Kada smo odgovorili vatrom iz pušaka i 
puškomitraljeza, avion se udaljio, a mi nastavili pokret. Bilo je to 9. juna. 
Niemo bili daleko odmakli, kada smo stupili u borbu koja nije prestajala do 
kasno uveče. Na tim padinama Orlovca trebalo je izdržati do pada mraka po 
svaku cenu, kako bi se noć iskoristila za probijanje.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">U 
borbi koju je naš bataljon vodio na tim položajima, i to na vrlo bliskom 
odstojanju, imali smo prilično ranjenih drugova i drugarica. Toga dana, svaki 
od nas više je voleo da pogine nego da bude ranjen. Bolničarka Ljubica Marković 
je prilikom izvlačenja teško ranjenog druga bila i sama ranjena. Na položaju 
je bila ostala puška tog ranjenika. Ljubica se vratila po nju. Bilo je sramota 
ostaviti pušku: neprijatelju bi to bio dokaz da smo se počeli demoralisati. 
Nemci su opazili smelu bolničarku i zasuli je vatrom. Pogođena s nekoliko 
metaka ona je pala na zemlju pretvarajući se da je mrtva. Nemci su, za svaki 
slučaj, pucali još nekoliko puta u nju, pa su je — videći da se ne miče 
— ostavili na miru. Teško ranjena Ljubica je ostala na livadi od 14 do 20 časova. 
Kada se smračilo, ona se provukla kroz neprijateljeve položaje i, noseći 
ostavljenu pušku ranjenika, dopuzala u štab bataljona, koji nije ni bio mnogo 
udaljen od toga mesta. Bila je sva u krvi, a na sebi je imala više od deset 
rana! Svi smo se čudili kako je izdržala tolike rane i bolove. Toga dana, 
pored ostalih, bila je ranjena i drugarica Zuhra, bolničarka 3. čete, zatim 
drugovi: Dušan Marković, Dušan Ivanković, Miloš Marković, Klemo Puharić, 
Desa Lukić, Đuro Gajić, Ibrahim Popović, zatim, Gligorijević, Vehid, Ranko 
i još neki kojima sam zaboravio i imena i prezimena.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Kada 
je pao mrak, brzo smo se okupili, zakopali teška oruđa, kako nam je bilo naređeno, 
i oko 21 čas krenuli niz neku strminu i neprohodnu provaliju. Nekoliko konja, 
koje smo još vukli za sobom, rasteretili smo samara i tovara, u težnji da ih 
provučemo vrletnom stazom. Bili smo primorani da ih ostavimo jer nisu mogli proći. 
Videći kako ih napuštamo, konji su kopitama kopali zemlju, vrištali — kao 
da su nas na svom &quot;jeziku&quot; preklinjali da ih ne ostavljamo.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Spuštali 
smo se najtežom stazom koju smo ikada imali da savladamo u našem ratu. Muvali 
smo se tamo i ovamo, od drveta do drveta ili neke stene. Više puzeći nego koračajući 
odmicali smo napred. Nama se činilo da smo bili poodmakli. U stvari, kada je 
svanulo, utvrdili smo da nismo prošli više od četiri kilometra. Zanimljivo je 
da se, u svitanje, u tom presudnom trenutku čitava brigada našla zajedno u 
nekoj uvalici između ogromnih bukovih i jelović stabala. Nad nama je bio 
Balinovac.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Još 
jedan obruč neprijatelja. Lepo se videla nemačka vojska na kosama. Nisu nas gađali 
— ko zna zašto: ili nas nisu bili otkrili zbog guste šume, ili pak zbog 
uverenja da će nas sve žive pohvatati. U to se pronese vest da su negdje u našoj 
blizini drugovi Tito, Marko, Moša i drugi. I dok su borci buljili u pravcu 
Balinovca, drug Danilo Lekić Španac oštro komandova:</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Drugovi, za mnom!</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">I čitava brigada se 
poput lavine sruči na neprijatelja. U tom zanosnom jurišu Nemci su bili gotovo 
zbrisani. Njihovi ostaci pobegoše ka Miljevini. Naš je bataljon i u ovoj borbi 
izgubio nekoliko boraca. Poginuli su Božo Jelić, Grujo Grujić, Tihomir Višnjevac 
i Mihić. Ranjeni su Zvonko Mihić, Jovo Tešan i Darko Despot.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kod Miljevine nas je očekivao 
još jedan obruč. A onda još jedan — na reci Prači. Probivši se kod 
Miljevine, naše jedinice su izašle iz toga pakla, koji je trajao trideset dana 
i trideset noći, i izbile na široku prostoriju istočne Bosne, toliko 
prostranu da smo bili kadri da gotovo bez predaha iz neprijateljeve ofanzive pređemo 
u našu protivofanzivu. Sada smo utolili i glad, koja nas je mesec dana morila. 
Došli smo do ovsenog hleba, do mleka i stoke. A tada su nastale i nove teškoće 
za borce i za sanitet. Nastale su komplikacije zbog uzimanja velikih količina 
hrane. Organizam se nije mogao prekonoć navići na redovnu, obilniju i jaču 
hranu. Ali svikli smo ubrzo. U oslobođenim mestima Han-Pijesku, Vlasenici, 
Drinjači i Zvorniku zaplenili smo veće količine namirnica, što je bilo 
dovoljno i za nas i za ranjenike. Na gladovanje u velikoj bici na Sutjesci se 
gotvo i zaboravilo.</span></p>
<p class="MsoNormal" align="right" style="text-align:right"><span style="font-size:9.0pt;mso-fareast-language:SR-CYR" class="Footnote3">Pero 
BOGUNOVIĆ</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_88.htm"><b>Prethodni dokument</b></a></TD>
<TD><a href="27_90.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
