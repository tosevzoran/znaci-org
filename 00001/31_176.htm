<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_175.htm"><b>Prethodni dokument</b></a></TD>
<TD><a href="31_177.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">NAPAD 
NA GRAD SA MALO MUNICIJE</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:10.0pt;line-height:91%"><span lang="DE" style="mso-ansi-language:DE">Naveče, 
26. decembra 1943. godine, pošto su nas smenile Jedinice 1. proleterske brigade 
na položaju kod Travnika, krenuli smo prema Jajcu, u čiji smo rejon stigli u 
toku noći. Tu smo se razmestili i odmarali do 29. decembra, kada smo produžili 
pokret preko Mrkonjića za Čađavicu. Tek tada smo saznali zbog čega je 
usledio ovaj pokret. Uveče 30. decembra su štabovi bataljona pozvani u štab 
brigade na savetovanje.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">U štabu brigade našli smo komandanta 5. krajiškog korpusa Slavka Rodića 
i komesara Velju Stojnića. Odmah nam je bilo jasno da se radi o krupnijoj 
operaciji, te smo do početka sastanka nagađali koji grad bi trebalo da 
napadnemo. Sastanak je otvorio Vlado Bajić i dao reč Slavku Rodiću. Slavko je 
izložio da je bio u Jajcu u Vrhovnom štabu i da je predložio drugu Titu da se 
napadne Banja Luka. Uz put je dodao da je predložio i koje sve jedinice treba 
da učestvuju u ovoj operaciji, te tražio da u njoj sudeluje i naša brigada. 
Zatim je dodao da prema podacima kojima raspolaže, neprijatelj u gradu nema jače 
snage i smatra da će operacija uspeti.<o:p>
</o:p>
</span></p>
<p class="MsoNormal" style="margin-top:2.0pt;line-height:91%"><span lang="DE" style="mso-ansi-language:DE">Vlado 
Bajić je zatim izvadio sekciju i počeo izdavati uputstva svakom bataljonu, 
dodavši da ćemo naknadno dobiti pismenu naredbu, detaljno razrađenu za svaki 
bataljon. Bajić je istakao da je zadatak našeg bataljona da oslobodi Gornji Šeher, 
a onih levo od nas, da napadnu Banju Luku sa jugozapadne strane. Rečeno je 
kakvom snagom raspolaže neprijatelj u gradu, kakva su mu spoljna i unutrašnja 
utvrđenja. Na kraju smo upozoreni da zadatak ne saopštavamo borcima dok ne 
dobijemo pismeno naređenje, da bi se tako očuvala tajna jer se brigada do 
Banje Luke morala kretati preko terena koji je prilično pod četničkim 
uticajem.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Pred sam pokret 31. decembra 1943. godine, dobili smo pismeno naređenje štaba 
brigade u kome je detaljno razrađen plan napada i postavljeni zadaci 
bataljonima. U naredenju su navedene jedinice koje će učestvovati u napadu na 
grad, a koje će biti na obezbeđenju, odnosno zatvoriti pravac prema prijedoru 
i Bosanskoj Gradiški. Našem bataljonu je skrenuta pažnja da će uz desnu 
obalu Vrbasa napadati 11. krajiška brigada i da, po mogućnosti, uspostavimo 
vezu sa njom, a da se na levom krilu naše nalazi 13. krajiška brigada.<o:p>
</o:p>
</span></p>
<p class="MsoNormal" style="margin-top:2.0pt;line-height:91%"><span lang="DE" style="mso-ansi-language:DE">Naredbu 
o napadu smo saopštili borcima pred Gornjim Šeherom i detaljno ih upoznali sa 
čitavom operacijom. U naredbi je stajalo da po oslobođenju Gornjeg Šehera 
ostavimo u njemu jednu četu kao posadu, a ostalim snagama produžimo gonjenje 
neprijatelja prema centru grada. Pred samo izvršenje ovog zadatka skrenuo sam 
pažnju komandantu brigade da nemamo dovoljno municije i da nisam siguran da ćemo 
likvidirati spoljnu odbranu neprijatelja, pa sam zahtevao da nam dodeli municiju 
od bataljona koji će biti u rezervi. On mi je, smešeći se, odgovorio: 
&quot;Znam da nemate dovoljno municije za ovako važan zadatak, ali je ni ostali 
bataljoni nemaju. Moraćete se pobrinuti da je dobijete od neprijatelja jer je 
on jedini naš snabdevač. Municije verovatno ima u Gornjem Šeheru, jer su tamo 
neprijateljski magacini do kojih ćete brzo doći, pa ćemo mi od vas tražiti&quot;.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Krenusmo u koloni na izvršenje zadatka. Kada smo došli pred brdo Bukvaluk, 
koje se diže iznad Gornjeg Šehera, čuli smo lavež pasa, što je bio znak da 
u blizini postoji neka kuća. Poslali smo patrolu da iz prve kuće na koju naiđe 
dovede jednog seljaka u štab bataljona. Posle desetak minuta dovedoše čoveka 
pedesetih godina. Upitali smo ga da li zna koliko neprijatelj ima vojnika na 
Bukvaluku, kakav je raspored bunkera i sa koje bismo strane mogli najlakše izvršiti 
napad. Seljak se nasmeši i reče da na brdu postoje bunkeri, ali da nema 
nijednog neprijateljskog vojnika. Ova vest nas je iznenadila. Nismo mu verovali, 
jer smo bili ubeđeni da bi neprijatelj morao imati spoljnu odbranu grada, ali 
seljak se sam ponudi da nas odvede do bunkera. Odredismo jednu patrolu da ide 
napred i ustanovi da li je tačno šta nam je seljak rekao. I zaista, patrola 
nas je izvestila da u rovovima nema neprijateljskih vojnika. Za kratko vreme našli 
smo se na brdu iznad osvetljenog grada, u kome je vladala tišina.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">U</span><span lang="HR" style="mso-ansi-language:HR"> š</span><span lang="DE" style="mso-ansi-language:DE">tabu</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">bataljona</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">smo</span><span lang="DE" style="mso-ansi-language:HR"> </span><span lang="DE" style="mso-ansi-language:DE">se</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">dogovorili</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">da</span><span lang="HR" style="mso-ansi-language:HR"> 1. č</span><span lang="DE" style="mso-ansi-language:DE">eta</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">ide</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">desno</span><span lang="DE" style="mso-ansi-language:HR"> </span><span lang="DE" style="mso-ansi-language:DE">i</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">da</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">se</span><span lang="DE" style="mso-ansi-language:HR"> </span><span lang="DE" style="mso-ansi-language:DE">spusti</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">na</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">cestu</span><span lang="DE" style="mso-ansi-language:HR"> </span><span lang="DE" style="mso-ansi-language:DE">koja</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">vodi</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">u</span><span lang="DE" style="mso-ansi-language:HR"> </span><span lang="DE" style="mso-ansi-language:DE">grad</span><span lang="HR" style="mso-ansi-language:
HR">, </span><span lang="DE" style="mso-ansi-language:DE">s</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">tim</span><span lang="DE" style="mso-ansi-language:HR"> </span><span lang="DE" style="mso-ansi-language:DE">da</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">joj</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">desno</span><span lang="DE" style="mso-ansi-language:HR"> </span><span lang="DE" style="mso-ansi-language:DE">krilo</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">dodiruje</span><span lang="DE" style="mso-ansi-language:HR"> </span><span lang="DE" style="mso-ansi-language:DE">levu</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">obalu</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">Vrbasa</span><span lang="HR" style="mso-ansi-language:HR">. </span><span lang="EN-GB">Stavili</span><span lang="EN-GB" style="mso-ansi-language:HR"> 
</span><span lang="EN-GB">smo</span><span lang="EN-GB" style="mso-ansi-language:HR"> 
</span><span lang="EN-GB">joj</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="EN-GB">raspolaganje</span><span lang="EN-GB" style="mso-ansi-language:HR"> 
</span><span lang="EN-GB">protivkolski</span><span lang="EN-GB" style="mso-ansi-language:HR"> 
</span><span lang="EN-GB">top</span><span lang="EN-GB" style="mso-ansi-language:HR"> 
</span><span lang="EN-GB">koji</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">bio</span><span lang="EN-GB" style="mso-ansi-language:HR"> 
</span><span lang="EN-GB">potreban</span><span lang="EN-GB" style="mso-ansi-language:HR"> 
</span><span lang="EN-GB">u</span><span lang="EN-GB" style="mso-ansi-language:HR"> 
</span><span lang="EN-GB">slu</span><span lang="HR" style="mso-ansi-language:HR">č</span><span lang="EN-GB">aju</span><span lang="EN-GB" style="mso-ansi-language:HR"> 
</span><span lang="EN-GB">intervencije</span><span lang="EN-GB" style="mso-ansi-language:HR"> 
</span><span lang="EN-GB">neprijateljskih</span><span lang="EN-GB" style="mso-ansi-language:
HR"> </span><span lang="EN-GB">tenkova</span><span lang="HR" style="mso-ansi-language:
HR">. </span><span lang="DE" style="mso-ansi-language:DE">Ostale čete imale su 
da napadnu Gornji Šeher, koji je bio udaljen od nas oko 300 metara.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Levo od nas 
napadao je 1. bataljon.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Čete krenuše na zadatak. Dok smo se spuštali niz brdo u tišini, učinilo 
nam se da se borci sporo približavaju neprijatelju, a minuti su bili dugi kao 
časovi. Ovu našu nervozu podstakla je i jaka vatra artiljerije, bacača i 
mitraljeza na severnom delu grada, gde su napadale ostale naše jedinice. Da bih 
prekinuo ovu tišinu, viknuo sam: &quot;Napred 3. bataljon!&quot; Borci odmah 
otvoriše vatru iz automatskog oružja, a neprijatelj nam se revanšira brzom 
bacačkom vatrom. Granate počeše da padaju oko nas, mi ubrzasmo pokret niz 
brdo i za kratko vreme našli smo se na cesti ispred prvih kuća. </span><span lang="EN-GB">Svetlo 
je i dalje gorelo, a borba se razbuktala. U jednom trenutku našli smo se, pomoćnik 
komesara bataljona Milovan Samardžija i ja, pored jedne bandere na kojoj je 
gorela sijalica, tako da smo primetili pokret tenkova u pravcu našeg bataljona.</span></p>
<p class="MsoNormal" style="line-height:91%"><span lang="EN-GB">Odjednom, iza naših 
leđa pojaviše se borci koji su pred sobom gurali protivkolski top. Posadi topa 
izdali smo naređenje da ga postavi tamo gde smo se mi nalazili i otvori vatru 
na prvi tenk koji se pojavi na krivini ceste koja je bila udaljena od nas oko 
pedeset metara. Ne odmičući se od topa, čekali smo ishod. </span><span lang="DE" style="mso-ansi-language:DE">Posle 
kratkog vremena pojavi se tenk. Nišandžija opali jednu granatu. Mislili smo da 
ga je pogodila. Međutim, tenkista je ugasio farove i čula se buka motora, što 
je značilo da nije pogođen. U tom momentu jedan borac bacio je upaljenu flašu 
sa benzinom prema tenku, koji se ubrzo okrenuo i povukao. Posle nekoliko 
ispaljenih granata i ostali tenkovi su se povukli prema centru grada.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Ispred nas se vodila ogorčena borba, a borci našeg bataljona upali su u 
prve kuće. Goneći neprijatelja, naišli su na magacin municije i snabdeli se 
dovoljnom količinom. Naša 2. četa zaplenila je jedan bacač i dosta granata, 
a borci 1. čete dovodili su već prve zarobljenike. Posle tri časa borbe, 
Gornji Šeher je bio osloboden. Ostali bataljoni gonili su neprijatelja prema 
centru grada. Oko tri sata posle ponoći Samardžija i ja poslali smo brigadi 
kratak izveštaj da smo oslobodili Gornji Šeher, zarobili grupu neprijateljskih 
vojnika, zaplenili jedan bacač, i da se na našem sektoru nalaze magacini 
municije. Naravno, nismo zaboravili da čestitamo drugovima iz štaba brigade 
Novu, 1944. godinu.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Sa 
2. i 3. četom produžili smo gonjenje neprijatelja prema centru grada, dok smo 
1. četu ostavili u Gornjem Šeheru da uspostavi red, hvata i razoruža 
preostale neprijateljske vojnike koji su se krili po kućama, i da pomaže 
intendantima pri evakuisanju ratnog plena. U gradu je bataljon nastavio borbu sa 
ostalim jedinicama koje su prodirale ka centru.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Oko 
9 časova 1. januara 1944. godine u štab našeg bataljona stigli su kamandant i 
komesar brigade. </span><span lang="EN-GB">Dogovorili smo se o daljoj akciji. 
Posle izvesnog vremena stiže i komandant korpusa Slavko Rodić, zadovoljan 
postignutim uspehom. </span><span lang="DE" style="mso-ansi-language:
DE">Upitao je šta bi trebalo preduzeti da se dalje napreduje. Komandant brigade 
reče da će našem bataljonu staviti na raspolaganje divizion artiljerije koji 
će pratiti streljački stroj i tako omogućiti još brže napredovanje. Na 
pravcu našeg bataljona bile su masivne zgrade koje se nisu mogle likvidirati 
lakim oružjem.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Oko 
11 časova 1. januara, pred zgradu u kojoj se našao štab bataljona stigla nam 
je obećana artiljerija. </span><span lang="EN-GB">Topove smo rasporedili na 
raskrsnice ulica. Kad smo izvršili sve pripreme, artiljerija poče da dejstvuje 
i naši borci krenuše u napad. Oslobađali smo kuću po kuću. Neprijatelj se 
žilavo branio, ubacujući u borbu i tenkove.</span></p>
<p class="MsoNormal" style="text-indent:20.0pt;line-height:91%"><span lang="EN-GB">Glavni 
napad cele brigade bio je predviđen za prvi sumrak 1. januara. Kada se već 
smrklo, bataljoni krenuše u napad. 1. bataljonu je bilo najteže jer je dobio 
zadatak da oslobodi &quot;Crnu kuću&quot;, zloglasan zatvor, koja je bila žestoko 
branjena jer su se u njoj nalazili politički zatvorenici. Uz pomoć 
artiljerije, 1. bataljon je uspeo da zauzme &quot;Crnu kuću&quot; i oslobodi 
207 političkih zatvorenika. Uspehu 1. bataljona svi smo se radovali.</span></p>
<p class="MsoNormal" style="text-indent:20.0pt;line-height:91%"><span lang="EN-GB">U 
neposrednoj blizini &quot;Crne kuće&quot; nalazila se policijska stanica. 
Prilikom pretresa stanice, borci su u podrumu našli crvenu radničku zastavu 
izrađenu 1911. godine za proslavu 1. maja.</span></p>
<p class="MsoNormal"><span lang="EN-GB">Sutradan, 2. januara 1944. godine, borci 
su pričali kako je izgledalo kada su se počele otvarati ćelije u kojima su se 
nalazili zatvorenici. Suze radosnice tekle su niz obraze i zatvorenika i 
oslobodilaca.</span></p>
<p class="MsoNormal" style="line-height:91%"><span lang="EN-GB">I sledeće noći, 
2. januara, vođene su žestoke borbe, ali se nije moglo dalje napredovati. </span><span lang="DE" style="mso-ansi-language:DE">U 
toku te noci neprijatelju je stiglo pojačanje. </span><span lang="EN-GB">Zato 
smo se 3. januara izjutra povukli iz grada.</span></p>
<p class="MsoNormal" style="text-indent:19.0pt;line-height:91%"><span lang="EN-GB">U 
toku borbi od dva dana i dve noći naša brigada je potpuno izvršila zadatak 
koji joj je bio određen. U toku borbe prema Dnevniku brigade bataljoni su 
zarobili 370 neprijateljskih vojnika i 38 oficira, a veći broj ubili i ranili. </span><span lang="DE" style="mso-ansi-language:DE">Ali 
ni mi nismo prošli bez gubitaka. </span><span lang="EN-GB">Imali smo 26 mrtvih 
i 60 ranjenih. Brigada se povukla u pravcu Han-Kola i Kadinih voda, odbijajući 
neprijatelja koji je krenuo za nama iz Banje Luke.</span></p>
<span lang="EN-GB" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-GB;mso-fareast-language:
EN-US;mso-bidi-language:AR-SA">Anđelko RODIĆ BUĐONI</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_175.htm"><b>Prethodni dokument</b></a></TD>
<TD><a href="31_177.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

