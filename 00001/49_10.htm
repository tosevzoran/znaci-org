<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_9.htm"><b>Prethodni dokument</b></a></TD>
<TD><a href="49_11.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<div style="mso-element:footnote-list">
  <div style="mso-element:footnote" id="ftn6">
    <p class="MsoNormal" align="center" style="text-align:center"><b><span lang="DE" style="mso-ansi-language:DE">GRADNIKOVA 
    BRIGADA U NOTRANJSKOM I DOLENJSKOM<o:p>
    </o:p>
    </span></b></p>
    <p class="MsoNormal"><i><span lang="DE" style="mso-ansi-language:DE">&nbsp;<o:p>
    </o:p>
    </span></i></p>
    <p class="MsoNormal" align="center" style="text-align:center"><b><span lang="DE" style="mso-ansi-language:DE">Situacija 
    u Ljubljanskoj pokrajini<o:p>
    </o:p>
    </span></b></p>
    <p class="MsoNormal"><span lang="DE" style="mso-ansi-language:DE">&nbsp;<o:p>
    </o:p>
    </span></p>
    <p class="MsoNormal"><span lang="DE" style="mso-ansi-language:DE">Težište 
    narodnooslobodilačkog pokreta Slovenije bilo je u takozvanoj Ljubljanskoj 
    pokrajini,</span><a style="mso-footnote-id:ftn1" href="#_ftn1" name="_ftnref1" title><span style="mso-special-character:
footnote" class="MsoFootnoteReference">[1]</span></a><span lang="DE" style="mso-ansi-language:DE"> 
    gde se čitavo vreme rata nalazilo političko i vojno rukovodstvo pokreta.<o:p>
    </o:p>
    </span></p>
    <p class="MsoNormal"><span lang="DE" style="mso-ansi-language:DE">Na 
    teritoriji Ljubljanske pokrajine u leto 1943. godine nalazilo se oko 50.000 
    italijanskih vojnika i oficira.</span><a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a><span lang="DE" style="mso-ansi-language:DE"> 
    Uz to u Ljubljanskoj pokrajini bile su, pored ovih italijanskih sluga, i 
    prilično jake kvislinške belogardejske formacije (MVAC — &quot;Milizia 
    volontaria anticomunista&quot;). One su 15. avgusta 1943. bile raspoređene 
    u 104 uporišta i brojale 6.049 ljudi i naoružane sa 38 teških i 147 lakih 
    mitraljeza.</span><a style="mso-footnote-id:ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a><span lang="DE" style="mso-ansi-language:DE"> 
    Najzad, bilo je i pet četničkih odreda sa ukupno 400 pripadnika.<o:p>
    </o:p>
    </span></p>
    <p class="MsoNormal"><span lang="DE" style="mso-ansi-language:DE">Od 
    jedinica NOV u Ljubljanskoj pokrajini, u to vreme su dejstvovale četiri 
    brigade (Tomšičeva, Šercerova, Gup-čeva i Cankareva) i dva odreda (Istočnodolenjski 
    i Zapad-nodolenjski) sa ukupno 2.662 borca koji su bili naoružani, pored pušaka, 
    sa 43 teška mitraljeza i 62 puškomitraljeza.</span><a style="mso-footnote-id:
ftn4" href="#_ftn4" name="_ftnref4" title><span style="mso-special-character:footnote" class="MsoFootnoteReference">[4]</span></a><span lang="DE" style="mso-ansi-language:DE"><o:p>
    </o:p>
    </span></p>
    <p class="MsoNormal"><span lang="DE" style="mso-ansi-language:DE">Slom fašističke 
    Italije bio je neposredna posledica uzastopnih vojnih poraza njenih armija u 
    Africi. Njihov najteži poraz bio je 10. jula 1943. — iskrcavanje zapadnih 
    saveznika na Siciliju. Ovim je rat prenet na italijansku teritoriju i to je 
    ujedno značilo i kraj fašističkog režima sa Musolinijem na čelu.<o:p>
    </o:p>
    </span></p>
    <p class="MsoNormal"><span lang="DE" style="mso-ansi-language:DE">Mada je 
    nova italijanska vlada sa Badoljom kao šefom odmah počela da traži 
    kontakt sa zapadnim saveznicima, njena unutrašnja politika nije se ni 
    najmanje promenila. I talijanski generalštab se mesecima pripremao ne samo 
    na prekid rata sa Anglo-Amerikancima, već i na to da se sa već 
    pripremljenih položaja na severnim granicama država da otpor svim pokušajima 
    nemačkih snaga da okupiraju Italiju. Radi toga je predviđeno i povlačenje 
    2. armije iz Jugoslavije na staru granicu. Da bi se trupe mogle organizovano 
    povlačiti i posesti odbrambene položaje duž granice, trebalo je, pre 
    svega, očistiti neposrednu pozadinu od partizanskih snaga.<o:p>
    </o:p>
    </span></p>
    <p class="MsoNormal"><span lang="DE" style="mso-ansi-language:DE">To je i 
    glavni razlog što se slomom fašizma i u toku priprema za kapitulaciju države 
    aktivnost neprijateljskih snaga nije smanjila, već je čak i porasla.<o:p>
    </o:p>
    </span></p>
    <p class="MsoNormal">Međutim, na krupne promene do kojih je moralo 
    neminovno doći pripremao se i Glavni štab NOV i POS. Jedna od pripremnih 
    mera bilo je i koncentrisanje svih slovenač-kih brigada na teritoriji 
    Ljubljanske pokrajine. Zato je već 13. jula doneta odluka da se formiraju 
    1. i 2. slovenačka divizija (tri nedelje kasnije su preimenovane u 14. i 
    15. diviziju NOV i POJ), a idućeg dana izdata je naredba o spajanju 
    Gradnikove i Gregorčičeve brigade u jednu — Gradnikovu brigadu koja bi 
    morala odmah preći železničku prugu Ljubljana — Postojna i staru 
    italijansko-jugoslovensku granicu, doći u Notranjsko<a style="mso-footnote-id:
ftn5" href="#_ftn5" name="_ftnref5" title><span style="mso-special-character:footnote" class="MsoFootnoteReference">[5]</span></a> 
    i zajedno sa Tomšičevom, Šercerovom i Prešernovom brigadom uključiti se 
    u 1. diviziju.<a style="mso-footnote-id:ftn6" href="#_ftn6" name="_ftnref6" title><span style="mso-special-character:footnote" class="MsoFootnoteReference">[6]</span></a></p>
    <p class="MsoNormal">Čim je došlo do sloma fašističkog režima u 
    Italiji, Glavni štab NOV I POS predvideo je dve opasnosti. U prvom slučaju 
    moglo bi se dogoditi da Nemci okupiraju severnu Italiju i upute svoje trupe 
    preko slovenačke teritorije, a u drugom, da se italijanska vojska brzo povuče 
    i odnese naoružanje koje je imala na upotrebi. Zato je odlučeno da se 
    ubrza dolazak Gradnikove brigade sa Slovenačkog primorja, Prešernove iz 
    Gorenjskog i Šlandrove iz Štajerske u Ljubljansku pokrajinu i da se odmah 
    uključe u već formirane divizije koje će orijentisati svoja dejstva na 
    glavne komunikacije.<a style="mso-footnote-id:ftn7" href="#_ftn7" name="_ftnref7" title><span style="mso-special-character: footnote; mso-ansi-language: DE" lang="DE" class="MsoFootnoteReference">[7]</span></a></p>
    <p class="MsoNormal">Dok je Glavni štab NOV i POS donosio ove odluke, 
    Gradnikova brigada se okupljala i pripremala za pokret u Notranjsko'. Posle, 
    borbe na Krnu, 18. jula, 2. bataljon se povukao na desnu obalu Soče, ali se 
    već kroz nekoliko dana vratio na njenu levu obalu, u rejon sela Drežnice. 
    Odavde je produžio na Polovnik i tamo se već sastao sa nekim delovima 
    ostalih bataljona, pa se čitava brigada ponovo okupila u rejonu V prodeh. U 
    narednih nekoliko dana brigada nije izvodila nikakva borbena dejstva, već 
    se odmarala, vežbala i pripremala za nove zadatke. Tu je ostala do kraja 
    jula kad je preko Baške grape prvo krenula na Šentviškogorsku visoravan, 
    prešla reku Idrijcu i izbila na Vrše iznad Čepovana, a zatim odmah produžila 
    preko Trnovske šume u Vodice (severno od sela Podkraja) gde je trebalo da 
    se sa Gregorčičevom spoji u 3. udarnu &quot;Ivan Gradnik&quot;.</p>
    <p class="MsoNormal">Do ovog spajanja brigada moralo je doći jer se brojno 
    stanje Gradnikove, posle izdvajanja bolesnika i iznemoglih boraca, prilično 
    smanjilo. Posle ove reorganizacije brigada je imala oko 500 boraca, od kojih 
    je 200 bilo nenaoružanih. <span lang="DE" style="mso-ansi-language:DE">Ovom 
    prilikom je formiran i 4. bataljon. Od ostalih jedinica Gregorčičeve koje 
    nisu ušle u sastav nove Gradnikove brigade i boraca koji su bili izdvojeni 
    iz Gradnikove zbog bolesti i raznih drugih razloga, formiran je Primorski 
    odred sa dva bataljona i po stotinak boraca u svakom od njih. Tada su 
    formirane i četiri sabotažne grupe.<a style="mso-footnote-id:ftn8" href="#_ftn8" name="_ftnref8" title><span style="mso-special-character:
footnote" class="MsoFootnoteReference">[8]</span></a><o:p>
    </o:p>
    </span></p>
    <p class="MsoNormal"><span lang="DE" style="mso-ansi-language:DE">Brigada je 
    odmah posle reorganizacije krenula prema istoku i kod Grčareveca 8. avgusta 
    1943. prešla staru italijansko-jugoslovensku granicu i drum Ljubljana — 
    Postojna, a u neposrednoj blizini železničke stanice Planine i prugu 
    Ljubljana — Postojna — Trst.</span><a style="mso-footnote-id:ftn9" href="#_ftn9" name="_ftnref9" title><span style="mso-special-character:
footnote" class="MsoFootnoteReference">[9]</span></a><span lang="DE" style="mso-ansi-language:DE"><o:p>
    </o:p>
    </span><span lang="DE" style="mso-ansi-language:DE"><o:p>
    </o:p>
    </span></p>
    <div style="mso-element:footnote-list">
      <br clear="all">
      <hr align="left" size="1" width="33%">
      <div style="mso-element:footnote" id="ftn1">
        <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Ljubljanskom pokrajinom 
        zvao se onaj deo slovenačke teritorije koji je posle sloma Jugoslavije 
        aprila 1941. okupirala Italija (južno od linije: Idrija — severna 
        predgrađa Ljubljane—Sava).</p>
      </div>
      <div style="mso-element:footnote" id="ftn2">
        <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> Franček Saje: 
        &quot;Ustanovljenje novih brigad in prvih divizij&quot; 
        (&quot;Borec&quot;, 1953, str. 237).</p>
      </div>
      <div style="mso-element:footnote" id="ftn3">
        <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Franček Saje: 
        &quot;Ustanovljenje novih brigad in prvih divizij&quot; 
        (&quot;Borec&quot;, 1953, str. 237).</p>
      </div>
      <div style="mso-element:footnote" id="ftn4">
        <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a> Zbornik, tom VI, knjiga 6, 
        dok. br. 66 (pregled brojnog stanja od 1. avg. 1943.)</p>
      </div>
      <div style="mso-element:footnote" id="ftn5">
        <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a> Notranjsko je zapadni deo, 
        a Dolenjsko istočni deo Ljubljanske pokrajine.</p>
      </div>
      <div style="mso-element:footnote" id="ftn6">
        <p class="MsoFootnoteText"><a style="mso-footnote-id:ftn6" href="#_ftnref6" name="_ftn6" title><span style="mso-special-character:
footnote" class="MsoFootnoteReference">[6]</span></a> Franček Saje, navedeni članak, 
        str. 337.</p>
      </div>
      <div style="mso-element:footnote" id="ftn7">
        <p class="MsoFootnoteText"><a style="mso-footnote-id:ftn7" href="#_ftnref7" name="_ftn7" title><span style="mso-special-character:
footnote" class="MsoFootnoteReference">[7]</span></a> Zboriik, tom VI, knjiga 6, 
        dok. br. 62 (izveštaj Glavnog štaba NOV i POS od 28. avg. 1943. 
        Vrhovnom štabu NOV i POJ).</p>
      </div>
      <div style="mso-element:footnote" id="ftn8">
        <p class="MsoFootnoteText"><a style="mso-footnote-id:ftn8" href="#_ftnref8" name="_ftn8" title><span style="mso-special-character:
footnote" class="MsoFootnoteReference">[8]</span></a> Zbornik, tom VI, knj. 6, 
        dok. br. 42 (Uputstva CK KPS od 14. jula 1943).</p>
      </div>
      <div style="mso-element:footnote" id="ftn9">
        <p class="MsoFootnoteText"><a style="mso-footnote-id:ftn9" href="#_ftnref9" name="_ftn9" title><span style="mso-special-character:
footnote" class="MsoFootnoteReference">[9]</span></a> Hronika Gradnikove brigade 
        (Franc Curk Nace, Maribor).</p>
      </div>
    </div>
    <p class="MsoFootnoteText"><span lang="DE" style="mso-ansi-language:DE"> 
    </o:p>
    </span></p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_9.htm"><b>Prethodni dokument</b></a></TD>
<TD><a href="49_11.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

