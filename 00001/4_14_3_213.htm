<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_212.htm"><b>Prethodni dokument</b></a></TD>
<TD><a href="4_14_3_214.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA 2. MILEŠEVSKOG KORPUSA OD 11. 
JULA 1944. DRAŽI MIHAILOVlĆU O BORBAMA ČETNIKA I NEMACA PROTIV NOVJ KOD NOVE 
VAROŠI1</strong></p>
<p align="center">GOSPODINU MINISTRU VOJSKE, MORNARICE I VAZDUHOPLOVSTVA I NAČELNIKU 
ŠTABA VRHOVNE KOMANDE ARMIJSKOM GENERALU G. DRAŽI MIHAILOVIĆU.—</p>
<p>Noću 3/4 o.m. III Sandžačka brigada prešla je r. Lim nizvodno od 
Prijepolja u s. Drenovi. Ova brigada krenula je pravcem: s. Drenova—Zlatar, 
koja je 4-og ujutru napala Novu Varoš sa 800 boraca. U ogorčenoj borbi na 
bunkerima ceo dan uspeo sam da ih potisnem uz gubitke 32 mrtva i ranjena 
partizana.2</p>
<p>Na prostoru r. Radošnice prešla je IV Sandžačka brigada sa 400 boraca, 
koja je preko s. Rutoša napala dva bataljona Novovaroške brigade na r. Limu u 
leđa. Ovi bataljoni su se pod borbom probili i povukli u pravcu s. Radojinje.</p>
<p>Na prostoru s. Drenove nalazili su se delovi Mileševske brigade a u 
manastiru Mileševu i okolini nalazile su se Crnogorske jedinice. Br. 113 izvešten 
o prelasku komunista posle 8 časova od kapetana g. Arsovića4 ma da je mogao 
br. 11 biti izvešten u roku od 2 časa. Znam da se je komandant br. 11 mnogo 
ljutio zašto nije na vreme bio obavešten o prelasku crvenih da pošalje 
tenkove i onemogući prelaz. Zašto g. kapetan Arsović nije poseo r. Lim na 
prostoru s. Drenove i sa Crnogorskim jedinicama sa delovima Mileševske brigade, 
ma da mu je skrenuta pažnja na važnost ovog otseka koji se direktno vezuje sa 
Zlatiborom, i zašto nije na vreme izvestio br. 11, nije mi tačno poznato a 
utvrdiću.</p>
<p>Noću 4/5 o.m. udružena III i IV Sandžačka brigada ojačani sa Lovćenskim-Durmitorskim 
i Sandžačkim dopunskim jedinicama van sastava brigada sa ukupno brojnim 
stanjem od 1600 boraca napali su Novu Varoš. Usled velike nadmoćnosti crvenih 
bio sam prinuđen da napustim Novu Varoš i da se povučem na desnu obalu r. Zlačnice.</p>
<p>U toku 5-og o.m. sve snage crvenih su me napale na ovim položajima gde usled 
velike njihove nadmoćnosti i posle borbe skoro celog dana bio sam prinuđen da 
se povučem na desnu obalu r. Uvca.</p>
<p>Noću 5/6 o.m. preduzeo sam napad na levu obalu r. Uvca i uspeo sam da 
potisnem crvene, koji su usled jakog pritiska&nbsp;povlačili se ka Limu. U toku 
6-og o.m. jedna kolona br. 11 sa jednom četom VI Dobrovoljačkog Crnogorskog 
puka5 krenula je od Prijepolja preko Zlatara ka Novoj Varoši. Kolona br. 11 i 
ova četa uopšte nije stupila u borbu a crveni su usled njihove pojave i jakog 
pritiska mojih jedinica otstupili preko Lima u toku 6-og ostavivši jače gerile 
na levoj obali r. Lima. Kolona br. 11 u jačini od jednog bataljona vratila se 
za Prijepolje i Priboj a četa Crnogorskog Dobrovoljačkog puka vratila se za 
Mileševo.</p>
<p>Moji gubici: 12 mrtvih i 18 ranjenih najboljih mojih boraca koji su uskačući 
u bunkere izginuli i izranjavili se. Među poginulim je i moj ađutant p. poručnik 
Mirković6 sa 6 pratioca mojih.</p>
<p>Gubici ukupni crvenih: 15 mrtvih i oko 60 ranjenih, tačno utvrđeno.7</p>
<p>Novu Varoš branilo je oko 300 boraca. Zarobili smo 2 mitraljeza.</p>
<p>Crveni od nas nisu nikoga zarobili niti ma šta zaplenili. Sve je evakuisano.</p>
<p>Sa cele teritorije sreza Novovaroškog nije niko sačekao crvene ni 
nacionalisti ni njihovi simpatizeri kao ni Muslimani, sve je prebeglo na granicu 
Srbije i u srez Sjenički. Muslimani su se zajedno sa nama borili sa 
komunistima, nosili naše ranjenike i poginule. Od Lima do Uvca našli su crveni 
trojicu staraca i bili su prinuđeni da za pretsednike opština i kmetove 
postavljaju žene. Ovo ih je najviše deprimiralo.</p>
<p>Naše snage sada: Novovaroška brigada sa 300 boraca na prostoru s. Bistrica 
— s. Druglići — s. Čelice. Sjenička brigada od 200 boraca u Novoj Varoši, 
gde se i ja nalazim, Mileševska brigada sa 300 boraca na desnoj i levoj obali 
r. Lima u oblasti Prijepolja, Pribojska brigada sa 200 boraca u oblasti Priboja. 
Pljevaljska brigada u oblasti Pljevlja sa 1000 boraca.</p>
<p>Jačinu srbijanskih jedinica u oblasti Banje, Leskovca i Štrbaca neznana.</p>
<p>Crnogorske jedinice:</p>
<p>Komandant VI Crnogorskog Dobrovoljačkog puka kapetan g. Cimbaljević. 
Sastava:</p>
<p>Beranska brigada obrazuje jedan bataljon od 350 boraca pod komandom kapetana 
Voje Bojičića.</p>
<p>Kolašinska brigada obrazuje drugi bataljon od 300 boraca pod komandom rez. 
p. poručnika Bećira Tomovića.</p>
<p>Andrijevačka brigada obrazuje treći bataljon od 200 boraca pod komandom 
kapetana Bojovića Vukašina.</p>
<p>Bjelopoljska brigada od 300 boraca određena je da uđe u sastav ovog puka 
pod komandom kapetana Sćepa-novića ma da pripada teritoriji Starog Rasa. Prateći 
bataljon od 100 boraca pod komandom kapetana Vučelića Vukašina.</p>
<p>Van ovog sastava ima još 200 izbeglica koje treba da se naoružaju.</p>
<p>P. pukovnik g. Đurišić nalazi se u Podgorici a vero-vatno da je krenuo i 
za Nikšić. Jačinu snaga oko Podgo-rice i Nikšića ne znam tačno ali verujem 
da nema više od 2500 boraca, bez zelenaša. Snage crvenih:</p>
<p>Podaci o snagama na teritoriji stare Crne Gore nisu mi poznati.</p>
<p>Ukupna jačina komunističkih snaga u Sandžaku i Crnoj Gori oko 20.000 od 
kojih 16.000 u Sandžaku a ostalo u Crnoj Gori rastureni u manje grupe.</p>
<p>Naoružanje crvenih vrlo dobro. Svaka desetina ima po jedno automatsko oruđe. 
Municije imaju dovoljno. Od kako vodim borbu sa njima za tri godine nikada nisu 
trošili toliko municije kao sada. Naoružanje većinom englesko. U posled-nje 
vreme počeli su i Rusi da im bacaju materijal. Dokaz za ovo su automatska oruđa 
sa oznakama petokrake, srpa i čekića. Ovo sam lično video jer imam ruski mašingever. 
Moral kod vojnika crvenih je vrlo dobar. Za ovo ima uticaj komuni-stičko-ustaška 
propaganda iz Londona kao i bacanje materijala koga mi gotovo svake večeri 
gledamo od 6—8 aviona.</p>
<p>Na Beranama imaju 4 topa.</p>
<p>Snage broja 11 u Sandžaku:</p>
<p>I bataljon u Pljevljima. 1 bataljon u Prijepolju, jedan ba-taljon u Priboju, 
1 bataljon na Jabuci, dva bataljona u Caj-niču a crveni su oko Cajniča. Na 
prostoru: Brodarevo — Be-rane oko 300 Nemaca. U Sjenici i na prostoru 
Brodarevo — Berane nalazi se šuc-policija pukovnika Kremplera mobi-lisata od 
strane Muslimana. Ukupna jačina br. 11 oko 5000 boraca.</p>
<p>Na prostoru: Poljica — Rožaj nalazi se 2000 Arnauta kao čuvari granice.</p>
<p>Moje mišljenje i ubeđenje da br. 11 nema uopšte nameru da raščisti sa 
komunistima u Sandžaku i Crnoj Gori jer za to nemaju mogućnosti ma da su u 
toku jučerašnjeg dana pre-duzeli neke lokalne akcije u oblasti 
Prijepolje—Pljevlja i Cajniča.</p>
<p>Moja radiostanica je pokvarena pa sam poslao kurira Vama s molbom da mi se 
dodeli jedna ispravna radiostanica jer je kurirska veza vrlo spora. Kod mene je 
stigao d-r Zdravko-vić.</p>
<p>S verom u Boga za kralja i otadžbinu!</p>
<p>11 juli 1944 g.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Kapetan, V.9</p>
<p>u 11 časova&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Nova Varoš&nbsp;&nbsp;&nbsp;&nbsp;&nbsp; &nbsp;</p>
<p>&nbsp;</p>
<p>1&nbsp; Kopija originala (pisanog na mašini, ćirilicom) u Arhivu VII, Ča, 
k. 143, reg. br. 4/2 (CG-V-1788).</p>
<p>2&nbsp; Borbe na prilazima Novoj Varoši vodili su 3. i 4. bataljon 3. sandžačke 
brigade. Gubici bataljona: 1 poginuo i 9. ranjenih boraca. Opširnije vidi tom 
I, knj. 16, dok. br. 210, 212 i 213.</p>
<p>3 Tada su u Sandžaku bili delovi nemačke SS divizije »Princ Eu-gen«, 
delovi puka »Brandenburg« i legije »Krempler«.</p>
<p>4 Dušan.</p>
<p>5 O formiranju dobrovljačkih pukova u Crnoj Gori vidi dok. br. 161, napomenu 
14.</p>
<p>6&nbsp; Borislav, zvani »Lune«.</p>
<p>7&nbsp; U izveštaju komandanta 2. mileševskog korpusa od 7. jula 1944. Draži 
Mihailoviću o borbama četnika i Nemaca protiv NOVJ kod Nove Varoši navodi se 
da su 3. i 4. sandžačkoj brigadi naneseni gubici od 9 mrtvih i 32 ranjena 
(Arhiv VII, Ča, k. 143, reg. br. 5/2).</p>
<p>8 U izostavljenom delu teksta daje se raspored i jačina jedinica NOVJ na 
teritoriji Sandžaka.</p>
<p>9 Vuk Kalaitović.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_212.htm"><b>Prethodni dokument</b></a></TD>
<TD><a href="4_14_3_214.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
