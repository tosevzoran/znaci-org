<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_111.htm"><b>Prethodni dokument</b></a></TD>
<TD><a href="4_12_4_113.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h1>Službena beleška sa referisanja Hitleru o planu saradnje sa četnicima od 
22.8.1944.</h1>
<p><span lang="DE" style="mso-ansi-language:DE">izvor: AVII, NAV-T-311, r. 192, 
s. 802—12.<o:p>
</o:p>
</span></p>
<p><span lang="DE" style="mso-ansi-language:DE">napomene:<o:p>
</o:p>
</span></p>
<p><span lang="DE" style="mso-ansi-language:DE">DM - Draža Mihailović<o:p>
</o:p>
</span></p>
<p><span lang="DE" style="mso-ansi-language:DE">SDK - Srpski dobrovoljački 
korpus<o:p>
</o:p>
</span></p>
<p><span lang="DE" style="mso-ansi-language:DE">RZK - Ruski zaštitni korpus<o:p>
</o:p>
</span></p>
<p><span lang="DE" style="mso-ansi-language:DE">&nbsp;<o:p>
</o:p>
</span></p>
<div class="MsoNormal" align="center" style="text-align:center">
  <hr size="2" width="100%" align="center">
</div>
<p>Ic/AO, str. pov. 6810/44</p>
<p>STROGO POVERLjIVO</p>
<p>5 primeraka</p>
<p>&nbsp;<o:p>
</o:p>
</p>
<div class="MsoNormal" align="center" style="text-align:center">
  <hr size="2" width="100%" align="center">
</div>
<p>3. primerak 188c/VIII</p>
<div class="MsoNormal" align="center" style="text-align:center">
  <hr size="2" width="100%" align="center">
</div>
<p>Beleš k a</p>
<p>sa izlaganja komandanta Jugoistoka, gospodina general-feld-maršala barona 
fon Vajksa kod firera 22. 8. 1944 (17,45 — 20,00 časova)</p>
<p>Učesnici: F i r e r</p>
<p>general-feldmaršal Kajtejl, general-feldmaršal baron fon Vajks, rajhsfirer 
SS, ministar spoljnih poslova Rajha, poslanik Nojbaher, general-pukovnik Jodl, 
general artiljerije Varlimont.</p>
<p>1.) General-feldmaršal baron fon Vajks iznosi, oslanjajući se na belešku 
sačinjenu za izlaganje kod firera, vojne posledice za srpsko područje, koje 
proizlaze iz razvoja situacije u Bugarskoj. Uz čitanje bugarskih radiograma, 
prisluškivanih izviđanjem sredstvima veze, koji upućuju na to da se kao 
efekat govora bugarskog premijera Bagrjanova može očekivati <i>uskoro povlačenje</i> 
1. bugarskog operativnog korpusa iz Srbije, on ukazuje</p>
<p>a) na dosadašnje slabo držanje bugarskih trupa prema bandi;</p>
<p>b) izražava da će, usled povlačenja Bugara iz područja koje oni sada 
okupiraju, veliki delovi Srbije biti neposednuti.</p>
<p>Gospodin komandant Jugoistoka utoliko zauzima stav prema ostalim snagama koje 
ostaju u tom području (SDK i RZK) što priznaje do sada u borbenom i ideološkom 
pogledu pozitivnu vrednost SDK, no moli da se efekat krize u vezi DM ne ispusti 
iz vida; borbenu vrednost RZK, koji je velikim delom po godištima prestar, on 
ocenjuje samo kao neznatnu.</p>
<p>2.) U vezi sa tim, gospodin komandant Jugoistoka iznosi najnoviji razvoj 
situacije neprijatelja u Srbiji (vidi belešku o izlaganju). U celini se uz to 
utvrđuje da a) je Tito spoznao da svoje velike političke ciljeve može da 
postigne sanio zaposedanjem Srbije,</p>
<p>b) je našim akcijama protiv neprijatelja — Tita, koji je upao i koji povrh 
toga stoji spreman na granicama, u praksi postignuto razdvajanje Titovih 
grupacija u <i>3 grupe</i>, uspeh, koji je prvobitne generalne planove Tita suštinski 
osujetio,</p>
<p>c) snabdevanje Titovih bandi usleđuje od strane Anglo-Amerikanaca u znatnom 
obimu (čitanje priloga u izvodu) i prema opremi oružjem četničkih bandi 
stoji u odnosu koji je znatno nepovoljniji za četnike,</p>
<p>d) 1. brd. div., pri razvoju celokupne situacije kakva se očekuje, može da 
bude samo privremeno stavljena na raspolaganje za borbu protiv bandi. '<i>Posledica</i> 
povlačenja bugarskog 1. operativnog korpusa, s jedne strane, kao i razvoja 
situacije u pogledu bandi u Srbiji, s druge strane, može, uz sve svoje 
reakcije, naročito u odnosu na saobraćajne puteve u Srbiji i prema Grčkoj, da 
bude samo <i>dovođenje naših novih snaga</i>.</p>
<p>Pri tom se u prvom redu radi o tome da se s njima preuzme</p>
<p>a) saobraćajne puteve,</p>
<p>b) zahvatanje u zemlji, žetva, rudno blago, i</p>
<p>c) zaštita privrednih preduzeća koja su od naročite važnosti za naoružanje.</p>
<p>3.) Izlažući <i>ponudu Nedić — DM</i> u njenim glavnim tačkama, 
gospodin komandant Jugoistoka ukazuje onda na efekat koji bi nastao usled načelno 
odbijajućeg držanja prema ponudi (vidi belešku o izlaganju).</p>
<p>Pri <i>oceni motiva</i> koji su doveli do ponude Nedić — Draža Mihailović, 
gospodin komandant Jugoistoka ukazuje a) na neosporno postoječe ugrožavanje 
svih nacionalnih Srba, čijim se spikerom Nedić napravio kao osvedočeni srpski 
nacionalist, s jedne strane, i anglomrzac, s druge strane,</p>
<p>b) na ličnost DM, koji je u stvarnosti vođa svih antikomunističkih i za 
borbu voljnih elemenata Srbije, no koji, iz obzira prema svom narodu, koji u 
njemu želi da vidi nepomirljivog nacionalnog heroja, i s obzirom na kasniji 
vojnički i politički razvoj u Srbiji, želi da svojoj ličnosti nametne svaku 
političku suzdržljivost. Kad DM, iz nužde, zbog situacije u kojoj se nalazi, 
danas više-manje ultimativno zahteva municiju i oružje, to se, na osnovu 
dosadašnjih iskustava, može biti ubeđen da će on to oružje i municiju 
upotrebiti u borbi protiv Tita. Za razmišljanje je međutim to što, pri slaboj 
disciplini četničkih bandi, a pre svega pri nedostatnoj disciplini u pogledu 
vatre, ne može da garantuje <i>potpuno iskorištenje mogućnosti oružja u 
tehničkom pogledu</i>.</p>
<p>4.) Na <i>poseban interes firera</i> nailaze podaci gospodina komandanta 
Jugoistoka o <i>efektu</i> neprijateljskog raspoloženja bandi DM <i>protiv 
privrednih interesa</i> okupacione sile. Podaci koji su u vezi s tim izneti u 
izvodu o obimu zahvatanja iz zemlje (vidi belešku o izlaganju) pritom 
nedvosmisleno osvetljavaju</p>
<p><span lang="DE" style="mso-ansi-language:DE">a) nužnost da se učini sve, da 
bi se održao dosadašnji obim<o:p>
</o:p>
</span></p>
<p><span lang="DE" style="mso-ansi-language:DE">b) zahtev za dovođenjem daljih 
nemačkih snaga.<o:p>
</o:p>
</span></p>
<p><span lang="DE" style="mso-ansi-language:DE">5.) I ne čekajući na političko 
izlaganje specijalnog opunomoćenika Ministarstva spoljnih poslova za Jugoistok, 
<i>firer odmah zauzima stav</i> prema izvodima gospodina komandanta Jugoistoka. </span>Firer 
pri tom ukazuje načelno na <i>dva bitna momenta</i>, i to:</p>
<p>a) na efekat, koji će se praktički pokazati iz isporuka oružja i municije 
četnicima,</p>
<p>b) na pojave, koje će doći do izražaja u budućnosti, pri pozitivnom stavu 
prema celokupnim srpskim zahtevima.</p>
<p>U detaljima:</p>
<p>a) Po mišljenju firera, činienica je da Englezi ne mogu da isporučuju oružje 
DM jedino iz straha pred Staljinom, čiji je izaslanik u Hrvatskoj Tito. Oni bi 
se time doveli u momentanu opoziciju prema Rusiji. Usled toga su, verovatno, 
sugerisali Srbima da oružje, koje će bez sumnje biti upravljeno protiv 
Staljina, pribave od Nemaca. Ono <i>će, međutlm, jednom kasnijom prilikom</i> 
— to firer posebno naglašava — <i>biti upravljeno protiv Nemaca</i>. Ja sam 
se, tako je firer rekao, dosta dugo morao boriti protiv shvatanja da se narodi 
Istoka mogu s uspehom angažovati u borbi. Uvek su mi ponovno iznosili da je 
moguće pouzdati se u njih bez naročitog razmišljanja. Danas mogu da ukažem 
na držanje tih naroda Istoka pri borbama u povlačenju Grupe armija 
&quot;Centar&quot;, kao i u Francuskoj, koje je opravdalo moje stanovište. <span lang="DE" style="mso-ansi-language:DE">Nema 
pouzdanja u te ljude!<o:p>
</o:p>
</span></p>
<p><span lang="DE" style="mso-ansi-language:DE">b) Na Balkanu treba u suštini 
rešiti hrvatsko, srpsko i bugarsko pitanje. U vezi s tim ja bih, reče firer, 
utvrdio sledeće:&nbsp;;<o:p>
</o:p>
</span></p>
<p><span lang="DE" style="mso-ansi-language:DE">b1) Hrvati nemaju nikakvu 
predstavu o državnosti i neće je niikad ni moći imati. Onaj ko je 500 godina 
bio bez nje, ne može se nikad ni razviti u državu. Kasnije jednom doći ćemo 
na to, da Hrvatsku inkorporiramo u Rajh ili da iz nje napravimo protektorat. 
Danas možemo u najmanju ruku — a to u suprotnosti prema ostalim balkanskim 
narodima — samo prividno ići zajedno sa sadašnjom hrvatskom vladom.<o:p>
</o:p>
</span></p>
<p><span lang="DE" style="mso-ansi-language:DE">b2) <i>Srbi</i> su narod koji je 
određen da ima državu i koji je kao narod održan. Njihova ideologija je 
veltkosrpska i u njima postoji bezobzirna otporna snaga. Pri jednoj takvoj 
upotrebi, oni će uvek zastupati velikosrpsku ideju. Ono što dolazi iz Beograda 
znači opasnost. Ja sam 1941. godine učinio Srbima ponudu koja je bila neuobičajena. 
Ja sam samo zahtevao da ostanu neutralni i za to sam im obećao povoljniju cenu 
nisu mogli da dobiju. U stvarnosti je međutim došlo do razvoja koji nikako ne 
odgovara toj velikodušnoj ponudi. Uostalom, ukazujem na to da, ako danas 
ponovno uspravimo Srbiju, Hrvatska propada. </span>Tito jest i ostaje komunista, 
i on zastupa jugoslovensku ideju. No njegov će cilj pritom biti da dobije 
oslonac na Rusiju. Za mene ne postoji sumnja u pogledu toga da će Tito, kad taj 
željeni cilj <i>jednom postigne, svu inteligenciju poubijati</i>. Pobeda Tita 
šači stvaranje komunističkog režima, koji će jugoslovenske narode izručiti 
Staljinu. Engleska, i to je za mene jasno, želi <i>nacionalnu</i> Srbiju, a 
povrh toga nastoji da i Hrvatsku dobije u svoje ruke. To isto važi i u pogledu 
Grčke, a možda i Bugarske. Engleska danas više no ikad dejstvuje prema načelu: 
&quot;U nuždi đavo svašta pojede&quot;. Ako bi mi s naše strane pristali na 
srpsku ponudu, i ako bi im stavili na raspolaganje oružje i municiju, onda, 
doduše, verujem da će se Srbi s uspehom boriti protiv Tita. No isto tako sam 
ubeđen da će onda velikosrpska ideja odmah ponovno da zaplamti na našu štetu. 
A to je nepodnosivo. <span lang="DE" style="mso-ansi-language:DE">Srbi se nikad 
ne bi odrekli velikosrpske ideje.<o:p>
</o:p>
</span></p>
<p><span lang="DE" style="mso-ansi-language:DE">7.) Potrebu da se obezbede 
saobraćajni putevi i privredna preduzeća u Srbiji, firer priznaje. </span>S 
tim u vezi postoji namera,</p>
<p>a) da se SS-konjička divizija, koja se u ovom času nalazi u formiranju u Mađarskoj, 
prebaci na područje Srbije. Njena jačina, po ličnom sastavu, iznosi 13.500 
ljudi, od kojih su 4 Nemci iz Rajha a 4 folksdojčeri. Broj konja iznosi samo 
6.000. Diviziji treba da budu dodeljeni, uz personal koji već postoji i koji je 
za to izvežban, jedan divizion jurišnih topova i jedna četa tenkova (&quot;Škoda&quot;),</p>
<p>b) da se policijski puk koji postoji u Srbiji popuni do punog nivoa. Povrh 
toga, treba da mu se pridoda teško oružje i jedna četa jurišnih topova (15 
škoda).</p>
<p>c) Da se 5 tvrđavskih bataljona, koji će biti spremni između 25. i 31. 8, 
prebace u područje Srbije,</p>
<p>d) da se ispita pitanje prebacivanja daljih turkmenskih bataljona,</p>
<p>f) da se stavi na raspolaganje Skola za borbenu obuku u Nišu, koja će, kako 
se predviđa, u kratkom roku biti slobodna.</p>
<p>8.) Šta će biti s <i>Bugarskom</i>, to sada još nije potpuno jasno. <span lang="DE" style="mso-ansi-language:DE">Držanje 
je labilno. Na žalost, isporučene su znatne količine oružja, koje će sad, 
slično kao kod Finaca i kod drugih naroda, za nas biti izgubljeno. Protiv 
Turaka će se Bugari verovatno boriti, ali do toga jedva da će još doći. Međutim, 
borbena vrednost Bugara protiv Slovena mora da se oceni kao vrlo neznatna.<o:p>
</o:p>
</span></p>
<p><span lang="DE" style="mso-ansi-language:DE">Najveća intrigantkinja u 
Bugarskoj jest, tako je izložio firer, kraljica, za koju sam ubeđen da je 
sukrivac za smrt svog muža kralja Borisa. Ja sam spreman da po pitanju nekog 
unutrašnjeg prevrata, koji bi međutim morao da usledi u najkraćem roku, dam 
svoj pristanak.<o:p>
</o:p>
</span></p>
<p><span lang="DE" style="mso-ansi-language:DE">(Tom pristanku firera prethodila 
je kratka diskusija s rajhsfirerom SS i ministrom spoljnih poslova Rajha, pri čemu 
je prvi obećao da će za nekoliko dana predložiti odgovarajući plan, a 
poslednji je ukazao na to da je jedan takav poduhvat, kojem on nije protivan, 
moguć samo ako postoje odgovarajuće sopstvene trupe i spremnost bugarskih 
jedinica.)<o:p>
</o:p>
</span></p>
<p><span lang="DE" style="mso-ansi-language:DE">9.) Zaključujući, firer je 
ustanpvio, da on<o:p>
</o:p>
</span></p>
<p><span lang="DE" style="mso-ansi-language:DE">a) nema ništa protiv 
&quot;malih taktičkih manevara&quot; s pokretom DM,<o:p>
</o:p>
</span></p>
<p><span lang="DE" style="mso-ansi-language:DE">b) da zatraženo formranje 
armije, koja bi bila jačine 50.000 ljudi, nikako ne bi moglo doći u obzir.<o:p>
</o:p>
</span></p>
<p><span lang="RU" style="mso-ansi-language:RU">10). Specijalni opunomoćenik 
Ministarstva spoljnih poslova za Jugoistok zastupao je lični integritet i 
lojalnost Nedića, koji se nesumnjivo 100% stavio na nemačku stranu i pri tom 
nedvosmisleno antiengleski eksponirao. U pogledu DM-četnika sigurno je da su 
antikomunistički [raspoloženi] iz razloga svojih nacionalnih potreba, tako da 
je njihovo angažovanje u borbi protiv crvenih bandi na našoj strani moguće i, 
zbog pohtičkog i vojničkog značaja srpskog centralnog prostora za celokupnu 
situaciju na Balkanu, dotle potrebno dok naše snage ne budu dovedene. 
Razumljivo je da saradnja s njima nikad ne bi smela da ide dotle da im se 
prepusti zaštita apsolutno životno važnih objekata. To važi u prvom redu za 
železnice u ugroženom južnosrpsko-makedonskom području, koje u svakoj 
situaciji mogu pouzdano da budu zaštićene samo od strane nemačkih trupa.<o:p>
</o:p>
</span></p>
<p><span lang="RU" style="mso-ansi-language:RU">Pokušaj specijalnog opunomoćenika 
Ministarstva spoljnih poslova za Jugoistok da po fireru ograničenu mogućnost 
— mali taktički manevri — jedne saradnje s četnicima proširi do generalne 
punomoći za komandanta Jugoistoka, nije uspeo.<o:p>
</o:p>
</span></p>
<p><span lang="DE" style="mso-ansi-language:DE">Dostavljeno:<o:p>
</o:p>
</span></p>
<p><span lang="DE" style="mso-ansi-language:DE">Načelnik<o:p>
</o:p>
</span></p>
<p><span lang="DE" style="mso-ansi-language:DE">1a<o:p>
</o:p>
</span></p>
<p><span lang="DE" style="mso-ansi-language:DE">KTB<o:p>
</o:p>
</span></p>
<p><span lang="RU" style="mso-ansi-language:RU">Vojnoupr. k-t<o:p>
</o:p>
</span></p>
<p><span lang="RU" style="mso-ansi-language:RU">Spec. opun. Min. sp. poslova za 
Jugoistok<o:p>
</o:p>
</span></p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_111.htm"><b>Prethodni dokument</b></a></TD>
<TD><a href="4_12_4_113.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
