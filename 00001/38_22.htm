<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_21.htm"><b>Prethodni dokument</b></a></TD>
<TD><a href="38_23.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:13.9pt;margin-right:0mm;
margin-bottom:0mm;margin-left:60.25pt;margin-bottom:.0001pt;text-align:center;
text-indent:-60.25pt;background:white"><b><span lang="SR-CYR" style="mso-ansi-language:
SR-CYR">BILANS NOVEMBARSKIH UBISTAVA</span></b><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="margin-top:13.7pt;text-align:justify;text-indent:
37.7pt;line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Bilans 
novembarskih četničkih zločina u čačanskom kraju je: 68 direktno usmrćenih 
boraca (34 u Brajićima, 16 na Vencu u Lisi i 18 pojedinačno ubijenih). Tu je i 
71 usmrćen na Krušiku u Valjevu, koje su četnici po zarobljavanju predali 
Nemcima pa su za njihovu smrt odgovorni, što čini ukupno 139 umorenih. Uz to, 
mnogi borci doživeli su teške traume i mučenja, o čijim mukama autori, i 
pored postojanja mnogih svedočenja tih stradalnika, nisu našli za shodno bilo 
šta da saopšte čitaocima.<o:p>
</o:p>
</span></p>
<p class="MsoNormal" style="margin-left:.95pt;text-align:justify;text-indent:
39.1pt;line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Svi 
ovi zločini, po tvrdnjama autora, odgovor su na zločine koje su komunisti učinili 
prema četnicima. Zbog takvih tvrdnji neophodno je da nešto kažemo o tim zločinima, 
kao i o izvorima koje su autori koristili u svojim besomučnim lažima.<o:p>
</o:p>
</span></p>
<p class="MsoNormal" style="margin-top:.25pt;margin-right:.25pt;margin-bottom:
0mm;margin-left:0mm;margin-bottom:.0001pt;text-align:justify;text-indent:38.4pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Nije 
teško primetiti da su se autori &quot;Zatamnjene prošlosti&quot;, na njihovu 
žalost i sramotu, poslužili izvornom građom koja je plod antikomunističke 
histerije u toku Drugog svetskog rata, koja je stvarana na temeljima prevara, 
podmetanja i laži, što je bio metod borbe protiv NOP-a. Tu su, pre svega članci 
iz štampe koja je bila u službi okupatora, razni izveštaji i saopštenja 
kvislinške vlade Milana Nedića, saopštenja nekih četničkih starešina u 
kojima se iznose sumnje o nekim komunitičkim ubistvima, kao i kazivanja 
pojedinih &quot;svedoka&quot;, čija imena autori stavljaju pod inicijale, 
njihove izjave čuvaju u svojim arhivama kao vredna dokumenta. U svim tim 
navodno zločinima nema ništa konkretno, što bi ukazivalo da su počinjeni. 
Najčešće su u tim svedočenjima odrednice: &quot;priča se&quot; i &quot;kaže 
se&quot;, &quot;slušalo se&quot;, &quot;čulo se&quot; ili &quot;videli 
su&quot;... nema dokaza o vremenu, mestu, imenima žrtava. Sve je uopšteno. Ništa 
konkretno!<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:39.1pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Sramno 
je da su autori prihvatili to kao dokaze i da na njima izvlače zaključke o 
nekom zločinu. Ali, više od toga izgleda da su se oni poistovetili sa autorima 
tih tekstova, kad su ih uzeli kao verodostojne, što kazuje da autorima nije 
stalo do otkrivanja istine, koju su pošli da traže. Da se nisu rukovodili tim, 
mogli su istinu da traže drugim putem. Sigurno je da se do prave istine moglo 
doći.<o:p>
</o:p>
</span></p>
<p class="MsoNormal" style="margin-left:.95pt;text-align:justify;text-indent:
38.65pt;line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Znali 
su autori da su na prostorima Čačka i okoline vođene borbe izmeću građana 
ovde rođenih, sa nekim manjim izuzecima. Znali su da na čitavom prostoru 
postoje crkveni protokoli umrlih, u koje su i u tim ratnim godinama unošeni 
podaci o poginulim, istina sa malim propustima. Retko se desilo da neko u te 
protokole nije upisan, jer je rodbina poginulih njih prijavljivala radi opela. 
Pregledom tih knjiga autori bi došli do prave istine. Ali, opet, ponavljamo da 
njima ta istina nije bila potrebna. Bilo im je mnogo lakše da paušalnim 
ocenama podmire ono što im je uglavnom bio cilj, da neke proglase za zločince, 
a druge kao nevine. Pozivamo autore da kao istoričari prevaziću odrećene 
sujete u koje su zapali i da u interesu istine saopšte pravu istinu o ljudima, 
koji su u tom ratu stradali, bez obzira čije su oni žrtve. Tim putem ostavili 
bi nastupajućim naraštajima istinu, a ne da zatamnjuju našu prošlost, što 
im, kao istoričarima, nikada neće biti oprošteno.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:36.5pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Kakvim 
obmanama autori zavode neobaveštene građane, vidi se iz načina na koji 
prikazuju naredbu Vrhovnog štaba Narodnooslobodilačkih partizanskih odreda 
Jugoslavije od 8. novembra 1941. godine, upućenu štabovima, političkim 
komesarima i borcima.<o:p>
</o:p>
</span></p>
<p class="MsoNormal" style="margin-left:.95pt;text-align:justify;text-indent:
36.95pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">&quot;U 
vezi sa poslednjim događajima, u kojima su vojno-četnički odredi istupili sa 
oružanim snagama protiv partizanskih odreda događaju se mnogobrojne pojave 
zverskog mučenja, prebijanje i ubijanje naših partizana i kurira od strane 
raznih okorelih zlikovaca koji se nalaze u tim vojno-četničkim odredima, upućuje 
se sledeće naređenje svim našim odredima.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:1.45pt;margin-bottom:.0001pt;text-align:justify;text-indent:36.7pt;
line-height:13.7pt;mso-line-height-rule:exactly;background:white">I<span lang="SR-CYR" style="mso-ansi-language:SR-CYR">. 
Pod pretnjom smrtne kazne zabranjuje se odgovarati na te zločine postupcima 
koji nisu dozvoljeni u partizanskim redovima.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:1.2pt;margin-bottom:.0001pt;text-align:justify;text-indent:36.95pt;
line-height:13.7pt;mso-line-height-rule:exactly;tab-stops:53.05pt;background:
white"><span lang="SR-CYR" style="mso-ansi-language:SR-CYR">a) maltretiranje, 
prebijanje ili bilo kakvo ispoljavanje lične mržnje prema zarobljenicima koji 
padaju u naše ruke.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:1.2pt;margin-bottom:.0001pt;text-align:justify;text-indent:36.95pt;
line-height:13.7pt;mso-line-height-rule:exactly;tab-stops:53.05pt;background:
white"><span lang="SR-CYR" style="mso-ansi-language:SR-CYR">b) apsolutno je 
nedozvoljeno maltretiranje i zlostavljanje stanovništva na onim područjima gde 
se vode borbe, iako ono nije naklonjeno nama.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:36.95pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Zarobljeni 
neprijateljski oficiri i vojnici imaju se stražarno sprovesti najbližim 
partizanskim komandama, koje će onda same preuzeti istragu protiv pojedinaca iz 
redova zarobljenika za koje se neophodno dokaže da su vršili bilo kakva 
zverstva ili nedela.<o:p>
</o:p>
</span></p>
<p class="MsoNormal" style="margin-top:.25pt;margin-right:0mm;margin-bottom:0mm;
margin-left:.95pt;margin-bottom:.0001pt;text-align:justify;text-indent:36.7pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Naši 
štabovi i vojne partizanske jedinice na terenu imaju na licu mesta ispitati 
svaki konkretni slučaj zlostavljanja naših ljudi ili seljaka od strane četnika, 
sve to zapisnički utvrditi i pred svedocima potpisivati i onda dostaviti to 
Glavnom ili Vrhovnom štabu.&quot;<sup>89<o:p>
</o:p>
</sup></span></p>
<p class="MsoNormal" style="margin-top:.25pt;margin-right:0mm;margin-bottom:0mm;
margin-left:.95pt;margin-bottom:.0001pt;text-align:justify;text-indent:36.7pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">89. &quot;Zbornik NOR-a&quot;, tom </span><span style="font-size:10.0pt;mso-bidi-font-size:12.0pt">I, 
</span><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">knj. 2, str. 223-224.</span><span style="font-size:10.0pt;
mso-bidi-font-size:12.0pt"><o:p>
</o:p>
</span></b></p>
<p class="MsoNormal" style="margin-top:.25pt;margin-right:0mm;margin-bottom:0mm;
margin-left:38.15pt;margin-bottom:.0001pt;line-height:13.7pt;mso-line-height-rule:
exactly;background:white"><span lang="SR-CYR" style="mso-ansi-language:SR-CYR">Sve 
je u ovom dokumentu kristalno jasno.</span><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:36.95pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Naredba 
je usledila posle četnčkog zločina u Kosjeriću 2. novembra i u Brajićima 5. 
i 6. novembra s ciljem da spreče eventualni pokušaj neke partizanske jedinice 
da se sveti za zločine četnika.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:8.4pt;margin-right:.95pt;margin-bottom:
0mm;margin-left:0mm;margin-bottom:.0001pt;text-align:justify;text-indent:36.0pt;
background:white"><span lang="SR-CYR" style="mso-ansi-language:SR-CYR">S obzirom 
da autori navode da svi četnički zločini su osveta za zločine koje su 
partizani učinili, nužno je da vidimo koji su to zločini, posebno prema 
vojnoj organizaciji četnika, izuzimajući one koji su život izgubili u mećusobnim 
borbenim sukobima, što se izuzima sa obe zaraćene strane. Nema ih! U posebnom 
poglavlju dali smo dosta podataka o ubistvima osoba koje su bile u direktnoj službi 
okupatora, što ne smatramo zločinom, jer se radi o eliminisanju izdajnika, 
koji su se u sudbonosnom i teškom vremenu za naš narod našli u zajedničkom 
stroju sa okupatorom. Evidentno je da ovi mladi istoričari, rođeni neku 
deceniju posle rata, žele da ne razumeju mnoge događaje koji su se u tom 
vremenu odigrali. Kako drukčije objasniti mnoge njihove kvalifikacije zločina, 
tamo gde njih nije bilo. Karakterističan je slučaj ubistva Nedićevog generala 
Putnikovića i majora Šaponjića, koji su u vreme najžešćih borbi na 
Kraljevu i drugim ratištima uhvaćeni na slobodnoj teritoriji. Davidović i 
Timotijević neće da priznaju da su pripadnici Nedićevih odreda tada bili u 
istom stroju sa okupatorom. Bili su protivnici, ne samo partizana, već i četnika, 
jer su partizani i četnici tada vodili zajedničku borbu protiv okupatora, ali 
i svih njegovih saradnika.<o:p>
</o:p>
</span></p>
<p class="MsoNormal" style="margin-top:0mm;margin-right:11.05pt;margin-bottom:
0mm;margin-left:.25pt;margin-bottom:.0001pt;text-align:justify;text-indent:
38.4pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Istoričari, 
hroničari i drugi istraživači nisu došli do saznanja da su partizani tada vršili 
masovnija ubistva nad pripadnicima četničkog pokreta. Ali, Davidović i 
Timotijević ta istraživanja i saznanja ignorišu.</span></p>
<p class="MsoNormal" style="margin-top:.25pt;margin-right:11.05pt;margin-bottom:
0mm;margin-left:.25pt;margin-bottom:.0001pt;text-align:justify;text-indent:
38.9pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Istina, 
ubijeno je nekoliko pripadnika četničkih formacija, ali su okolnosti 
karakteristične.</span></p>
<p class="MsoNormal" style="margin-left:.5pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
Miokovcima su partizani 23. septembra 1941. ubili poručnika Ognjena Lužanina, 
četničkog oficira. Razlog tog ubistva bio je taj što je Lužanin onemogućavao 
organizatore ustanka da upisuju ljudstvo u partizane, što je oteo i pocepao 
spiskove upisanih, što je bilo suprotno sporazumu koji je bio postignut izmeću 
vrhovnih komandi dve ustaničke formacije o slobodnom opredeljenju građana. Ovo 
ubistvo je odobrio i Draža Mihailović.<o:p>
</o:p>
</span></p>
<p class="MsoNormal" style="margin-top:0mm;margin-right:7.2pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
Grabu je 8. novembra zarobljen Isidor Dramlić, komandir čete u Jeličkom četničkom 
odredu. Kod njega su pronađeni spiskovi partizana i njihovih simpatizera, koji 
je pripremio da preda Nemcima. Zbog toga ga je neki sud osudio na smrt, pa je 
streljan.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:0mm;margin-right:6.95pt;margin-bottom:
0mm;margin-left:.5pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Po 
presudi prekog suda Prve ljubićke čete u Gornjoj Gorevnici početkom novembra 
streljan je Borivoje Šunjevarić, četnički kurir sa Ravne gore, kod koga je 
pronaćena poruka četničkoj komandi o napadu na partizane.</span><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="margin-top:0mm;margin-right:7.2pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
Čačku je 14. novembra ubijen Borisav Stanković iz Pridvorice.</span><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="margin-top:0mm;margin-right:6.95pt;margin-bottom:
0mm;margin-left:.7pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Njegovo 
ubistvo ni do danas nije dovoljno razjašnjeno. Po nekim policijskim izveštajima 
njega je ubio Savo Vasilijević iz Vrnčana, pripadnik Gradske milicije u Čačku. 
Po nekim drugim kazivanjima, Stanković je streljan pošto je osuđen zbog pokušaja 
miniranja pruge Čačak - Užice.<o:p>
</o:p>
</span></p>
<span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">Ako se sve ovo ima u vidu, nisu u pravu autori 
&quot;Zatamnjene prošlosti&quot; kada tvrde da su četici ubistva vršili iz 
osvete, za ubistva koja su partizani pre toga počinili nad četnicima, jer za 
to nema dokaza. Motive četničkih zločina treba tražiti na drugoj strani. Opšte 
je poznato da je Draža Mihailović nateran da stupi u borbu protiv okupatora, 
pošto je pretila opasnost da partizanski odredi, pod čijim su pritiskom Nemci 
morali da napuštaju gradove u zapadnoj Srbiji, posednu te gradove, što ne bi 
bilo dobro za čitav četnički pokret. Videvši tu opasnost, do koje da je došlo, 
ne bi mu narod oprostio, Draža je izdao naredbu o mobilizaciji svojih jedinica 
i njegove trupe počele su da se okupljaju oko gradova iako do tada protiv 
Nemaca i njihovih saradnika nisu opalili ni jedan metak. Pridružujući se 
partizanima i stupajući u zajedničku borbu protiv okuptora Draža Mihailović 
je bio opterećen problemom da vodi borbu sa mnogim saradicima okupatora sa 
kojima je do tada imao dobre odnose: žandarmima, kasnije su to Nedićeve i 
Ljotićeve vojne jedinice, razni agenti i celokupna vlast na čijem je čelu bio 
Milan Nedić. Na tim osnovama odmah se sukobio sa partizanima, koji su sve ove 
formacije smatrali neprijateljem i izdajnicima, jer su bile u službi okupatora.</span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_21.htm"><b>Prethodni dokument</b></a></TD>
<TD><a href="38_23.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

