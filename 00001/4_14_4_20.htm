<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_19.htm"><b>Prethodni dokument</b></a></TD>
<TD><a href="4_14_4_21.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PISMO MAJORA KABLA NOVAKA OD 10. AVGUSTA 1944. DRAZl 
MIHAILOVIĆU POVODOM SMENJIVANJA SA DUŽNOSTI KOMANDANTA SLOVENIJE I O RADU I 
STANJU ČETNIKA I KOMANDE SLOVENIJE POD NOVIM RUKOVODSTVOM1</strong></p>
<p>10. VIII. 44.— Poštovani Gospodine đenerale!2</p>
<p>Posle 5 mes. zatvora, nalazim se sada u Trstu u još nejasnom juridičnom 
položaju.</p>
<p>Na prvom koraku iz zatvora sam saznao, da je po celoj Sloveniji] rašireno, 
kako sam ja smenjen radi nesposobnosti.</p>
<p>Juče sam od nove K. SI.3 primio Vaše pismo i dekret, kao i priloženo pismo 
nekog generala Račića, koje Vam prilažem sa kratkim napomenama.4</p>
<p>Više puta sam Vas molio da me razrešite dužnosti. Najpogodnije je bilo 
vreme kad sam bio u Rimu i kad bi mogao stvarno nešto raditi u smislu nove dužnosti. 
Sada je to kasno, a i promenjeno je Vašim pismom Miri.5</p>
<p>Ja sam zadovoljan što ste me oslobodili očajničkog posla oko spašavanja 
Slovenije, jer zaista nema nade na uspeh. Borio sam se 3 god. pod najtežim 
okolnostima za našu stvar i za Vas lično. Požnjeo sam samo nezahvalnost, mržnju 
i izdajstvo, a konačno i zatvor pod najtežim okolnostima. Sad nek i drugi pokažu 
šta znadu. Ja sam zaista uspeo skupiti 300 četnika, te se nadam da će mojim 
naslednicima uspeti doterati bar do istog broja. Do sada im kopiranje mog rada 
nije uspelo.</p>
<p>Ja ne želim da se borim za makar kakav položaj, a najmanje za Sloveniju. 
Molim samo da naredite K. SI. veću konspira-tivnost jer već do sada pola 
komande otišlo u zatvor. Pod mojom komandom je neprijatelj znao samo za mene, 
te niko od članova štaba nikad nije bio zatvoren zbog indiskrecije. Dalje 
molim, da im naredite da budu diskretni i prema mojoj osobi. Pošto su novi članovi 
štaba Slov. u glavnom isti ljudi, koji su ranije sabotirali i vršili 
prop[agandu] protiv moje ličnosti, a za našu stvar nisu radili ništa, to 
odbijam svako podčinjavanje mog položaja pod tu gospodu u »slobodnim kafanama 
Ljubljane«. Oni svi žive legalno, dok sam se ja 3 god. morao potucati po 
raznim ćoškovima i šumama. Dalje molim da naredite, da se zabrani 
komandantima takozvanih ileg. odreda, da sa br. II6 papirima šetaju po 
Ljubljani, Postojni i Trstu i da odlaze na otsustvo na očigled svima, kao u 
najregularnijoj mirnodopskoj vojsci.</p>
<p>Sto se tiče okupljanja svih političkih i borbenih sila oko nove ekipe, to 
Vas molim kao Boga, da pošaljete ovamo jedno zaista inteligentno lice, koje će 
bez znanja K. SI. jednom otkriti Potemkinova sela po štabovima, odredima i u 
političkom pogledu.</p>
<p>Sto se tiče moje eventualne ličke akcije ne osećam se posle svega, što 
sam preživeo i doživeo niti fizički niti moralno sposoban, da se latim toga 
posla. Aero7 je ovu Vašu ideju već razglasio svuda, tako da se svi grešnici 
već sada bore protiv toga. Ne znam zbog čega me se toliko plaše. Čuo sam, da 
Vam »viši domobranski oficir« (katolički sveštenik gosp. Duhovnik), koji je 
moje četnike nagovarao na dezertaciju, već javlja, da sam se ja opet pojavio i 
da sarađujem sa br. 11, a pre da sam sarađivao sa Tal[ijanima] što je 
ordinarna laž, te ja sa br. 11 sarađujem samo u koliko sam bio u zatvoru, a 
sada konfiniran.</p>
<p>Moji stari vojnici i Ličani bi hteli, da ja dođem kod njih, ali ja sada 
nisam sposoban za borbu protiv intriga na sve strane, a za javnost ste mi 
oduzeli Vi i nova K. SI. moj autoritet. A pored toga mi je onemogućena svaka 
veza sa Vama, brigom Aera i K. SI.</p>
<p>Zato ću gledati da se čim pre spasim iz moje teške situacije. Kad budem 
slobodan pokušat ću da Vam se javim na koji bilo način. Gde god se budem 
nalazio, radit ću samo za našu stvar i za Vas lično, ali bez zavisnosti od 
koje bilo komande i bez ikakvog službenog položaja. Mira će biti samnom, pošto 
je ne mogu ostaviti u paklu ovdašnjih intriga.</p>
<p>Sto se tiče izveštaja Mire o radu Aera, pregledao sam kopiju dokumenata i 
izveštaja, te nemam šta da oduzmem. Kao tačku na y Vas moram izvestiti, da je 
na dan 9. 8. 44. u hotelu Continentalu u Trstu Aero imao večeru sa jednim 
oficirom i 3 podoficira u jugoslovenskim vojničkim uniformama. Ja sam se slučajno 
u istom lokalu nalazio na večeri, te sam zamerio dotičnom oficiru, zašto je 
došao u uniformi. Odgovorio je, da je tako naredio br. 11. Na istoj večeri su 
bili oba Aerova telegrafiste i kuriri sa verenicama. Zato se nemojte čuditi, 
ako po vazduhu opet čujete o velikom četničkom sastanku.</p>
<p>Aerovim Ličanima sam u smislu Vašeg pisma Miri naredio odlazak u šumu. 
Skupljanje sam naredio u Sloveniji, a potom eventualni odlazak u Liku. Određenom 
oficiru Kosanoviću Nikici, koji je vrlo pošten i hrabar vojnik, naredio sam 
potrebno i stavio na raspolaganje potreban novac za početak. Ako i kad izvrše 
naređenje, dostaviću im još ostala potrebna novčana sredstva. Prilažem oba 
njegova pisma.8</p>
<p>Šteta što za naređeni odlazak zna Aero, te je tako saznao i br. 11, s tim 
će biti odlazak otežan. Kad vojnici izvrše odlazak, ako mi budu fizičke mogućnosti 
dozvoljavale, onda ću se možda odazvati njihovom pozivu, da dođem među njih, 
ako se to prethodno reguliše sa Kom. SI.</p>
<p>Ako pak ne budem mogao primiti komandu nad odredom onda ću oko sebe sakupiti 
nekoliko starih saradnika i po svojoj inicijativi raditi za našu stvar i Vas, 
koliko budem mogao i gde budem mogao.</p>
<p>Molim naredite Kom. SI. da ne sprečava moj rad i da omogući moju vezu sa 
Vama ti koliko budem to tražio od nje. Šifra će biti ona, koju ste poslali 
Miri (abeceda latinice, bez lažne grupe ili slova inače sav postupak kao kod 
Aerove).</p>
<p>Novac, koji sam imao na čuvanju kod Mire, primio sam natrag do poslednje 
pare. Sva tvrđenja o suprotnom su ordinarna kleveta. Od Aera nisam primio ništa.</p>
<p>Pošto postoji opasnost, da me ko denuncira kod br. 11 pre no što budem 
spreman za akciju, to sam Aeru i svima sa kojima se sretnem izjavio, da ne 
primam više nikakve uloge u Organizaciji. Stoga se nisam javljao ni preko 
Aerove stanice, jer bi to br. 11 odmah doznao. Isto tako radi maskiranja mojih 
namera nisam hteo od Aera ništa tražiti ni primiti.</p>
<p>Ako bi silom prilika morao preuzeti Ličane, imam sredstva za njihovo izdržavanje 
za mesec dana prema ovdašnjim prilikama. Prema tome će brzo nastupiti potreba 
za novim sredstvima. Molim, da se to reguliše, pošto ne želim imati nikakve 
veze sa Kom. SI.</p>
<p>Prilikom mog hapšenja u Beogradu sam konstatovao da je br. 11 indiskrecijom 
članova Vašeg štaba došao do izvesnih podataka o meni, koji se odnose samo 
na moj neposredan dodir s Vama. Za moj rad u Sloveniji se nisu mnogo 
intereso-vali. Br. 11 tvrdi da imaju špiona u Vašem štabu. Imena Kol-ben,9 
Aero, 1001,10 Keler,11 Ivanišević,12 Zečević13 su poznata br. 11.</p>
<p>U zatvoru su bili major Perhinek14 i Babac,15 koji su potom odvedeni u 
zarobljeništvo.</p>
<p>Ovaj izveštaj je pisan rukom, pošto nemam na raspoloženju pisaće mašine. 
A Aero i g. Duhovnik rade svim silama, da mi spreče slanje ma kakog izveštaja.</p>
<p>Opšti utisak o ovdašnjem stanju i o stanju u Sloveniji je vrlo težak. Međusobno 
nepoverenje i intrigiranje je postalo pravilo. Lov za novcem i položajima je 
ogavan. Slov. četnici na terenu nikad ne vide svojih starešina. Četnici su 
potpuno zavisni od domobranaca. Neki odredi nose slovenačke mesto jugosl. 
oznake. Stari četnici su nezadovoljni, te jedva drže ljude na okupu. Sad se 
sveti što su svi samo rušili, što su moji ljudi mukom gradili.</p>
<p>Upozoravam Vas, da je naslon na domobranstvo vrlo riskantna i nesigurna 
stvar. A saradnja sa domobrancima je u očima naroda još gora, nego saradnja sa 
samim br. 11. Protiv partizana nema aktivnosti. Vodstvo domobranaca je protiv četnika.</p>
<p>Zao mi je, što su telegrafisti i neki članovi sadanje Kom. SI. sabotirali i 
sprečili moje izveštaje o istinitom stanju za Vas. Gde ima toliko nepoštenja 
i nemoralnosti tamo ne može biti uspeha. Žalim što moram smatrati, da je 
Slovenačka sa Istrom i Primorjem verovatno izgubljena. Naročito pak žalim što 
niste saslušali mene i moje predloge pre donošenja odluke o meni.</p>
<p>Molim hitno za nove instrukcije, prema sadašnjem stanju.</p>
<p>Prilog pismo nove ekipe.</p>
<p align="center">Pp. <strong>K. Novak</strong></p>
<p>1 Odnosi se na Dražu Mihailovića.</p>
<p>3&nbsp; Komanda 31ovenije, odnosno Komanda Kraljeve jugoslovenske vojske u 
Sloveniji (formirana januara 1944).</p>
<p>4&nbsp; »Generai Račić« je Vauhnik Vladimir Vlajko, pukovnik, v.d. 
komandanta Komande Slovenije. Njegovo pismo nije pronađeno.</p>
<p>5&nbsp; Jovanka Krištof.</p>
<p>6 Šifrovani naziv za nemačke jedinice i Nemce uopšte.</p>
<p>7 Dobrosav Jevđević.</p>
<p>8 U prilogu ta pisma nisu nađena.</p>
<p>9 Karlo Novak.</p>
<p>10&nbsp; Draža Mihailović.</p>
<p>11&nbsp; Prekoršek Tugomir, pporučnik, rukovodilac centra veze u Sloveniji 
i Italiji.</p>
<p>12&nbsp; Radomir, kapetan I klase.</p>
<p>13&nbsp; Vladimir Vlado, kapetan I klase.</p>
<p>14&nbsp; Rudo«.</p>
<p>15&nbsp; Pavle.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_19.htm"><b>Prethodni dokument</b></a></TD>
<TD><a href="4_14_4_21.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
