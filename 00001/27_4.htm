<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_3.htm"><b>Prethodni dokument</b></a></TD>
<TD><a href="27_5.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading31" style="margin:0mm;margin-bottom:.0001pt;text-align:justify;
text-indent:27.0pt;line-height:normal;mso-pagination:widow-orphan lines-together;
page-break-after:avoid;background:transparent"><a name="bookmark4"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">ODLUČAN 
NAPAD — JEDINO REŠENj</span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">E</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:20.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sumrak se spušta. 
Kolona zamiče u šumu. Provlačimo se utrtom stazom, jer svaki korak u stranu 
otežava kretanje.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kroz kolonu se prenosi 
obaveštenje da je neprijatelj u blizini. Cigarete su pogašene i prestao je 
svaki govor. Izlazimo iz šume na čistinu. Vedra, zvezdana noć.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Mraz štipa lice. Ruke 
promrzle. Tišina. Odjedanput, kao iz zemlje, prolomi se uraganska vatra 
automatskog oružja. To je naša prethodnica naišla na neprijatelja. Mi smo u 
mrtvom uglu, van domašaja neprijateljeve vatre, pa žurimo na kosu, na kojoj se 
borba rasplamsala.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Dopuzasmo do ivice 
kose. Ispod nas se spušta strma padina dugačka nekoliko stotina metara. Drugo 
ništa ne vidimo. Mitraljeski rafal se oglasi pedesetak metara daleko od nas. 
Zrna zuje oko ušiju kao osice i cvrče kada se zabiju u sneg. Zagledah bolje i 
primetih svetlucanje iskara i dim koji je izlazio iz male izbočine, kamuflirane 
snegom. Levo i desno — isto. Čitavo naselje u snegu!</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Mijuško zasu otvor 
bunkera mitraljeskom vatrom, koja uskoro bi zaglušena praskom naših ručnih 
bombi. Steva je bacio već desetak ručnih bombi. Bunker pred nama buknu u 
plamenu. Malo zatim iz njega iskočiše dva vojnika i počeše da se kotrljaju 
niz padinu kao burad. Nisu daleko odmakli.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Neprijateljeva vatra je 
malaksavala. To je trebalo iskoristiti. „Ura!&quot; — prolomi se iz naših 
grla.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Za tren oka nađosmo se 
u prvoj liniji bunkera. To su sada rovovi, jer je pokrivka bunkera razneta našim 
bombama. U rovu, sav obliven krvlju, leži ispružen preko zbrojovke puškomitraljezac. 
Jedan naš borac skuplja razbacani žar da bi podgrejao zaleđeni puškomitraljez, 
koji neće da dejstvuje.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Neprijatelj je napustio 
dugački red bunkera i beži niz kosinu. Sada nas zasipa vatra sa druge kose, 
gde se rasplamsava borba. Lepo se vidi kako svetleća zrna preleću na našu 
stranu, skoro se mogu prebrojavati. Svetleće rakete se zviždeći probijaju u 
tamnu noć, a zatim padaju osvetljavajući bojište.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kao da gledam vatromet, 
uz zaglušnu riku ručnih bombi. Minobacačka vatra se čuje negde u daljini, 
ali ona je ubrzo umukla.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Čučni — viknu 
Mijuško.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Još nisam ni shvatio 
njegovu nameru, a puškomitraljez se nađe na mome ramenu i prvi rafal mi zagluši 
uši. Mada mi u ušima tutnji, prijatno mi je, jer grejem ruke pridržavajući 
puškomitraljez. Kada nam se učini da su begunci suviše odmakli, potrčimo za 
njima, pa opet iznova.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Neprijateljeva vatra je 
uskoro sasvim prestala. Čuli su se samo pojedinačni pucnji. Ubrzo izbijamo na 
cestu, gde se spajamo s delovima drugih jedinica.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Neprijateljevo uporište 
Sitnica je uništeno.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sviće. Sa ceste 
osmatram bojište. Liči na isušeno korito neke velike reke. Naši položaji su 
bili na vrhu ovog velikog šanca, čiji su bunkeri jedva primetni. Nanizani u 
tri reda, oni potpuno kontrolišu sve prilaze iz okolnih šuma. Ko se nađe na 
kosi, nema zaklona ni uzmicanja. Postaje mi jasno da je jedino rešenje u ovoj 
akciji bilo odlučan napad kakav smo mi izveli.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Na dnu ovog šanca 
vijuga cesta branjena zidanim bunkerima i utvrđenim zgradama. S druge strane 
ceste proteže se strmina, reklo bi se, simetrična našoj, koja je takođe okićena 
utvrđenjima.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:20.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Vraćamo se polaznim 
položajima. Sa sviju strana naši sprovode zarobljenike. Neprijateljeva oprema 
i oružje svuda razbacani. Nailazimo na iščupane epolete oficira i delove ustaške 
uniforme. Jedan drug priča kako je u žbunju našao čoveka samo u rublju. Kada 
je bolje zagledao naokolo, našao je skinutu ustašku uniformu.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Dolazimo do postrojenih 
zarobljenika. Čitav bataljon! Ima tu i starih, dobro poznatih domobrana, koji 
su već bili zarobljavani od partizana i puštani kućama. Jadaju se kako nemaju 
sreće da se dokopaju svojih domova. Pokazuju svoje puške, bolje rečeno, 
podnose ih nama pod nos da bi nas uverili da nisu ispalili nijedan metak.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">A naši mrtvi i ranjeni 
drugovi? Ko ih je ubio? Ko ranio? Ustaše, Nemci! Da li samo oni? Ili među 
ovima koji podnose puške „na pregled&quot; ima i onih koji su ubijali naše 
drugove? Naravno, mnoge domobrane ćemo, po običaju, puštati kućama da pričaju 
o jednoj vojsci koja sahranjujući svoje mrtve ima snage da svojim 
zarobljenicima vrati slobodu, uverena da će i oni jedaput shvatiti na koga 
treba pucati.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Penjemo se uz kosu. Srećemo 
Miću na nosilima. Ranjen je u pluća. Teško govori — samo šapuće, a iz 
grudi mu šišti kao da diše kroz ranu. Stavljamo mu torbicu pod glavu, a on 
umorno posmatra. Krvari!</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Idemo dalje. Kod jednog 
usamljenog stabla okupljeni drugovi. Prilazimo grupi. U sredini neko telo 
prekriveno ćebetom. Tu leži Dragan Simić, veliki drug i borac, novi komandir 
Omladinske čete. Uvek veseo, s pametnim očima koje nikad nisu mirovale. On je 
za svakog imao lepu reč. Vešt vojnik, majstor za privlačenje i prepad, kretao 
se hitro, kao gazela. Sećam se kako je za nekoliko sekundi bombama likvidirao 
isturenu neprijateljsku predstražu u Bugojnu. Slično je bilo i u borbama za 
oslobođenje Livna, u kojem je nečujno i lukavo upao u fabriku cementa, od koje 
je neprijatelj bio stvorio tvrdo uporište.</span></p>
<p align="right"><span style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:EN-US;mso-fareast-language:SR-CYR;
mso-bidi-language:AR-SA">Dragan DIMITRIJEVIĆ KIKI</span><br>
<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_3.htm"><b>Prethodni dokument</b></a></TD>
<TD><a href="27_5.htm"><b>Slede&#263;i dokument</b></a></TD></TR></TABLE></CENTER> 

</TD></TR></TABLE>

</body></html>
