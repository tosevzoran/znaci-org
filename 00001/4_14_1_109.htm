<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_108.htm"><b>Prethodni dokument</b></a></TD><TD><a href="4_14_1_110.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 109</strong></p>
<p align="center"><strong>PISMO MAJORA PETRA BAĆOVIĆA I KAPETANA RUDOLFA PERHINEKA OD 15. JUNA 1942. MAJORU ZAHARIJU OSTOJIĆU O SITUACIJI U REJONU FOČE<sup>1</sup></strong></p>
<p>Dragi čika Branko!&nbsp; &nbsp; &nbsp; &nbsp; &nbsp; &nbsp; &nbsp;
  &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;
  &nbsp; &nbsp; &nbsp; &nbsp; &nbsp; &nbsp; &nbsp; &nbsp;15-V-10,30</p>
<p>Čelebić</p>
<p>Tvoja pisma od 10. i 11. ov.m.<sup>2</sup> primili smo 14. ov.m. u 21. čas u s. Čelebiću.</p>
<p>Situacija:</p>
<p>1.&nbsp;&#8212; Kao što sam ti javio u pismu od 12 ov.m.<sup>3</sup> naše kolone
  izbile su na liniju r. Drina &#8212; Piva od Foče pa uzvodno od Huma (ne znam
  tačno mesto) &#8212; ali pretpostavljam do utoka r. Vrbnice u Pivu, jer bi to
  bila 1. Pavlova kolona.</p>
<p>2.&nbsp;&#8212; Sve trupe na d. obali Tare nalaze se sada pod k-ndom
  majora g. Baćovića. Na d. obali Pive od Huma južno nalazi se major
  Vesković<sup>4</sup> i Bojović.</p>
<p>3.&nbsp;&#8212; Događaji kod Foče: kada je Baćović stigao do Foče u njoj
  nije bilo Italijana, već svega 40 hrvatskih oružnika pod K-dom nadpor.
  Štimeca i 1 četa od 270 ustaša. Baćović je ušao i načinjen je sporazum<sup>5</sup>
  o očekivanju odluke sa Cetinja i Zagreba o pripadnosti Foče, što je
  trebalo svršiti diplom. putem. Zato je, po dogovoru na Šćepan polju<sup>6</sup>
  između Baćovića, Miloša<sup>7</sup> i Pavla, Pavle otputovao da preko svojih ljudi
  urgira na Cetinju da Foča pripadne njemu, odnosno njegovim odredima.
  Glišić je otputovao za Beograd da bi, po njegovim rečima, i tamo što
  učinio za tu stvar. Ali ja u taj uspeh ne verujem jer je stigla Glišiću
  Nedićeva depeša, neka prekine sve operacije &#8212; da ne ulazi u Foču &#8212; jer
  bi to po njihovu stvar imalo vrlo neprijatnih posledica i to baš sada,
  kada se vode neki diplomatski pregovori o tim pitanjima granica.</p>
<p>Glišićevi ljudi kod Foče nisu u opšte učestvovali; kod Foče bili su
  samo Baćovićevi ljudi i bataljon Mila Radovića iz okoline Goražda, koga
  je Bačović pozvao da mu se pridruži za sadašnje operacije &#8212; a već je od
  ranije u njegovom odredu. Sa-danje brojno stanje Bosanaca i Hercegovaca
  iznosi oko 700 pušaka sa 22 automat, oruđa.</p>
<p>12. ov.m. Baćović je dobio naređenje od K-nta divizije Pusterija iz
  Pljevalja da se odmah povuče na liniju s. Vikoč (na Ćehotini) &#8212; utok
  Tare u Drinu (Hum).8</p>
<p>Da nebi sada komplikovao odnose sa Italijanima smatrao je da je
  najbolje da se povuče. &#8212; Izdao je naređenje za povlačenje računajući s
  time, da je pala odluka Ital. &#8212; Nemaca da se Foča preda Hrvatima i
  svaka bi borba prema tome bila uzaludna. Videlo se, da su Hrvati
  pripremali napad koncentracijom trupa &#8212; izvlačenjem artil. na položaj i
  obistinio se napad baš u trenutku prijema ital. naređenja o našem
  povlačenju. Napad je otpočeo 12 ov.m. u 22.15h. Borbu smo odmah
  primili, &#8212; jer se bez nje ne bi mogli povući. Borba je trajala punih 10
  čas., jer su se glavne naše snage povukle 13. ov.m. oko 9 čas. dok su
  se por.Vidačič sa 1. svojom četom i kapetan Dangić<sup>9</sup> na desnoj obali
  Čehotina borili kao zaštitnica sve do 11 čas. kada su se i oni povukli.</p>
<p>Gubici: Potpor. Filipović Vlada poginuo je hrabro se boreći sa
  svojim ljudima. Poginulo je još 5 četnika &#8212; a ranjeno 8. Svi su dali od
  sebe sve &#8212; i pokazali su skoro besprimernu hrabrost i požrtvovanje &#8212;
  ali se je naročito istakla četa kap. Vojina Dangića (Jezdimirovog
  brata).</p>
<p>Da je borba bila teška i krvava vidi se i iz ustaških gubitaka koji su: 60 poginulih i ranjenih i 18 zarobljenih.</p>
<p>Zaplenili smo 4 automatska oruđa.</p>
<p>Naši su gubici mahom od artiljerije i bacača, kojih mi nismo imali.</p>
<p>Zarobljenici su pušteni na slobodu &#8212; na kategorički zahtev
  Italijana. Već po puštanju zarobljenih primljen je 14 ov. m. u 20 č. i
  zahtev samih ustaša.</p>
<p>Zarobljeni su pušteni zato da bi time zaštitili pravoslavni živalj u Foču i okolini.</p>
<p>Foča je mogla biti zauzeta &#8212; jer je samo ljudstvo to tražilo &#8212; ali
  je major bio mišljenja da bi žrtve bile uzaludne &#8212; jer bi i zauzetu
  Foču &#8212; morali opet napustiti po zahtevu Nemaca i Italijana.</p>
<p>Delovi Bosan. odreda, koji su ostali na 1. obali Drine kod Pešurića
  &#8212; Borike &#8212; Duba pod kondom Radivoja Neškovića i Draga Mitrovića &#8212; vode
  i dalje borbe sa molbom da i Baćović pređe tamo. Ti su odredi tamo
  radi zatvaranja pravca kod Ustiprače i sprečavanja prelaza partizana u
  Bosnu.</p>
<p>A i Glišić usmeno i pismeno moli da Bos. odred pređe u N. Varoš &#8212; verovatno zato da bi mogao njegove ljudi<sup>10</sup> pustiti kućama.</p>
<p>Sada se nalazimo na liniji: s. Vikoč &#8212; s. Zavajit &#8212; s. Hum sa sledećim rasporedom:</p>
<p>1.&#8212; Us. Vikoču 2 čete batalj. kap. Momčilovića.</p>
<p>2.&nbsp;&#8212; U Zavajitu štab i ostatak bataljona Momčilović.</p>
<p>3.&nbsp;&#8212; Us. Mirićima i Pribinićima bataljoni Mil. Radovića i Petra Miletića.</p>
<p>4.&#8212; Batalj. por. Vidačića u Zavajitu.</p>
<p>5.&nbsp;&#8212; Rez.[ervni] B.[jelo]Poljski bataljon kap. Mil. Obradovića &#8212; Zeleno Borje &#8212; Hum.</p>
<p>Svi imaju posednute položaje na liniji ispred napred pomenutih sela.</p>
<p>6.&nbsp;&#8212; Čelebićska četa i Sahovićski bataljon sa štabom Baćovića u Čelebiću.</p>
<p>7.&nbsp;&#8212; Baza Čelebić.</p>
<p>Naređeno je vojvodi Iriću da dovede 400<sup>11</sup> svojih ljudi. Bio sam, ja
  Rade i sa njim. I od njega sam napravio našeg čoveka i primat će sva
  naša naređenja, a i izvršavati ih. On je naš.</p>
<p>Čim pristigne Irić &#8212; vratićemo Šahovčane. Ljudi Bos. odreda bosi su
  i goli. Brojno stanje 700. Obećano im je, da će po završetku ovoga
  perioda operacija biti upućeni na odmor, a po mogućstvu i odeveni, ovo
  je zaista i po mojim opažanjima neophodna potreba, a i zaslužili su.<sup>12</sup></p>
<p>Zdravstveno stanje samog komandanta majora Baćovića nije dobro &#8212; jer
  mokri već krv. Potreban mu je odmor i tečenje. Živi samo na mleku.</p>
<p>Nedić je preko Glišića molio Baćovića da isti dođe u Beograd &#8212; ili
  da mu barem<sup>13</sup> napiše pismo &#8212; pa da mu pošalje novac i mater, sredstva,
  a želeo bi da razgovara s njim i o prilikama u Bosni.</p>
<p>Baćović nije pristao ni na jedno ni drugo, jer zato nije imao Miletovo<sup>14</sup> odobrenje.</p>
<p>Hrvat, pukovnik Jakovljević pozvao je Baćovića da sami razgovaraju,
  bez prisustva drugih hrvat, oficira i tom prilikom mu je rekao:<sup>15</sup></p>
<p>U centrumu<sup>16</sup> Hrvatske postoji veliko trvenje između ustaša i
  domobranaca. To ide tako daleko &#8212; da se može očekivati čak i otvoreni
  sukob.</p>
<p>2.) Raniji Jugosl. oficiri jedva čekaju da se reše ustaša i zato
  misle, da će u danom momentu učiniti svoje. Žele saznati šta mislimo mi
  o njima.<sup>17</sup></p>
<p>3.) Iz domobranaca beži veliki broj &#8212; u komuniste i zato se plaše revolucije.</p>
<p>Baćović mu je odgovorio:<sup>18</sup> svi biv. Jug. oficiri koji su sada u Hrv. vojsci &#8212; osuđeni su na smrt zbog izdaje zakletve.</p>
<p>Ko želi raditi na Jugoslovenstvu mora to učiniti još sada i tome dati vidni znak.</p>
<p>Da ne bi pogoršali &#8212; zbog Foče odnos četnika sa Ital. upućen je
  k-ndtu ital. divizije izveštaj<sup>19</sup> kojeg prilažemo. Napisan je tako da bi
  i dalje mogli od njih izvlačiti hranu i municiju i zameniti sve
  Glišićeve ljude sa našima.</p>
<p>Prilažemo i izjavu koju su zarobljeni i pušteni ustaše potpisali.<sup>20</sup></p>
<p>Neophodan je avizirani sastanak s tobom i Pavlom &#8212; što pre. Ako je Pavle negde oko Zabljaka &#8212; najbolje na mostu kod Trešnjice.</p>
<p>Svoje prisustvo ovde koristimo za našu organizaciju.</p>
<p>Sada smo u očekivanju odgovora iz Plevlja &#8212; pa da eventualno preduzmemo opet pokret na Drinu.</p>
<p>Na 1. obali Drine čuju se borbe. Verovatno su komunisti u borbi sa Ital. i ustašama.<sup>21</sup></p>
<p>Ustaše su se zadržale u samoj Foči. Nisu kretale u napred. Predpostavljamo i da neće.</p>
<p>Narod pravoslavni ponovo je u zbegu &#8212; jer se boji ustaških
  &#187;milovanja&#171;. Ustanovljena je &#187;ubičevom&#171;<sup>22</sup> odredbom autokefalna
  pravoslavna hrvatska crkva, kao ravnopravna katoličkoj.<sup>23</sup></p>
<p>Pri prolazu kroz Plevlja<sup>24</sup> pri odlasku na položaj pozvao sam na
  konferenciju Grig.<sup>25</sup> Božovića, Voju Nenadića<sup>26</sup> i sav. min. spolj. pos.
  Lisičića Nićifora.</p>
<p>Konferisali smo punih 6 sati.</p>
<p>I pridobio sam ih da i oni pomažu naše ljude. Izjavili su da stoje na istoj liniji, kao i mi.</p>
<p>Iznosim mišljenje Gligorija Božovića:</p>
<p>Jugoslavija &#8212; monarhija &#8212; dinastija Karađorđevića.</p>
<p>Konfederacija &#8212;</p>
<p>u Srbiji samo pravoslavni i Slovenci.</p>
<p>Arnauti se isključuju iz drž. zajednice.</p>
<p>Granice kao i naše.</p>
<p>Sa Bugarskom ujedinjena crkva sa zajedničkim patrijarhom u Beogradu.
  Patrijarsi naizmenično &#8212; prvo 2 Srba pa onda Bugarin, pa Srbin i t.d.</p>
<p>Striktna konfederacija sa zajedničkom spolj. politikom i zajed. vojskom &#8212; vojska svaka na svojoj teritoriji sa svojim ministrom.</p>
<p>Uz kralja: Tajni krunski savet od 5 članova, koji bi brinuo da se
  svi poslovi u državi vode isključivo u pravcu opšteg držav. dobra. &#8212;</p>
<p>U nacion. odboru u Plevljima<sup>27</sup> pored njih trojice su još:</p>
<p>Pavle Đurović<sup>28</sup> i muslimani:</p>
<p>Šerif-Šećer Kadić<sup>29</sup></p>
<p>Safet beg Mušović<sup>30</sup></p>
<p>Avdo Karametović<sup>31</sup></p>
<p>Ahmed   Čaušević.&#8212;<sup>32</sup></p>
<p>Uloga: Pomoćni organ okupat. vlasti u sređivanju prilika</p>
<p>u srezu i likvidacija komunista.</p>
<p>ekonomsko ozdravljenje,  prosvetna propaganda, nacion.</p>
<p>propaganda. &#8212; odbrana vere.</p>
<p>Politička uloga: administrativna, uspostaviti sresku vlast.</p>
<p>Ne zabranjuju propagandu za Nj. V. Kralja Petra II</p>
<p>Što pre nam odgovorite. Pošaljite nam &#187;Vidovdane&#171; jer nemamo nikakvih vesti. Javite nam gde je Pavle.</p>
<p align="center">Puno toplih želja za lično zdravlje č. Mileta.</p>
<p align="center">S verom u Boga za Kralja i Otadžbinu.</p>
<p align="center">Pozdrav Tvoj Rade </p>
<p align="center">Poz. Baćović</p>
<p>Prilog: Ultimatum Baćovića Ital. u Foči.<sup>33</sup></p>
<p>P.S.</p>
<p>Zborne stanice:</p>
<p>1.&nbsp; &nbsp;&#8212;u Koselici kod čet. vođe Grubača.<sup>34</sup></p>
<p>2.&nbsp;&#8212; u Višnjici (op. Meljak) kod por. Jov. Jelovca. 3.&#8212; u Čelebiću kod čet. vođe Spasoje Dakić</p>
<p>4. &#8212; u Humu kod naše straže na mostu.</p>
<p>&nbsp;</p>
<b class=medtxt><p><sup>1</sup> Original (pisan mastilom, ćirilicom) u Arhivu VII, Ča, k. 132,
  reg. br. 16/5 (CG-V-128). Pojedine reči i delove teksta podvačio je,
  olovkom, Draža Mihailović i na margine uneo primedbe.</p>
<p><sup>2</sup> i <sup>3</sup> Ta pisma redakcija nije pronašla.</p>
<p><sup>4</sup>&nbsp; Andrija, major.</p>
<p><sup>5</sup>&nbsp; Vidi dok. br. 106, nap. 4. </p>
<p><sup>6</sup> Vidi dok. br. 107.</p>
<p><sup>7</sup> Glišić.</p>
<p><sup>8</sup> Vidi odgovor majora Baćovića na to naređenje (dok. br. 106). </p>
<p><sup>9</sup> Vojin.</p>
<p><sup>10</sup>&nbsp; Sledeće dve reči su podvučene, a na margini dopisano: &#187;Ovo ne!&#171;</p>
<p><sup>11</sup>&nbsp; Taj broj je podvučen, a na margini dopisano: &#187;Dobro&#171;.</p>
<p><sup>12</sup>&nbsp; Uz taj stav je na margini napisano: &#187;Samo kod Pavla, ne kod Glišića&#171;.</p>
<p><sup>13</sup> Sledeće dve reči su podvučene, a na margini napisano: &#187;Opet Nedić&#171;.</p>
<p><sup>14</sup>&nbsp; Nije utvrđeno o kome se licu radi.</p>
<p><sup>15</sup>&nbsp; Uz prvu rečenicu tog stava na margini je dopisano: &#187;Nikako&#171;. </p>
<p><sup>16</sup> Ta reč je podvučena.</p>
<p><sup>17</sup>&nbsp; Tekst tog stava je podvučen.</p>
<p><sup>18</sup>&nbsp; Tekst do kraja tog stava je podvučen.</p>
<p><sup>19</sup>&nbsp; &nbsp;Vidi dok. br. 102.</p>
<p><sup>20</sup>&nbsp; U izjavi, koju je potpisalo 13 ustaša, piše da su se
  četnici prema njima korektno ponašali za vreme dok su bili u
  zarobljeništvu (Arhiv VII, Ca, k. 231, reg. br. 35/6).</p>
<p><sup>21</sup> Tekst tog stava je podvučen.</p>
<p><sup>22</sup> Odnosi se na Antu Pavelića, poglavnika NDH. </p>
<p><sup>23</sup>Vidi dok. br. 103, nap. 6.</p>
<p><sup>24</sup>&nbsp; Treba: Pljevlja.</p>
<p><sup>25</sup>&nbsp; Grigorije.</p>
<p><sup>26</sup>&nbsp; U Kraljevini Jugoslaviji predsednik četničkog udruženja plje-valjskog sreza.</p>
<p><sup>27</sup>&nbsp; Taj odbor je formiran 27. maja 1942. na konferenciji u
  Pljevljima, koju je otvorio komandant italijanske divizije &#187;Pusteria&#171;
  general Đovani Espozito (Mirko Ćuković, Srbija u narodnooslobodilačkom
  ratu, Beograd 1964, str. 325&#8212;330). Bio je povezan sa srpskom
  kvislinškom vladom (Arhiv VII, Ča, k. 147, reg. br. 8/1).</p>
<p><sup>28</sup>&nbsp; Bivši sreski načelnik, tada predsednik pomenutog odbora.</p>
<p><sup>29</sup>&nbsp; Šerijatski sudija, tada potpredsednik pomenutog odbora.    Njegovo ime je Derviš.</p>
<p><sup>30</sup>, <sup>31</sup> i <sup>32</sup> Safet beg Mušović i Ahmed su bili trgovci, a Avdo Karametović predsednik vakufskog odbora.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_108.htm"><b>Prethodni dokument</b></a></TD><TD><a href="4_14_1_110.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>
