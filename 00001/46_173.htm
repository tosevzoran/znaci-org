<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_172.htm"><b>Prethodni dokument</b></a></TD>
<TD><a href="46_174.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading231" style="text-align: justify; line-height: normal; mso-pagination: widow-orphan lines-together; page-break-after: avoid; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><a name="bookmark135"><span lang="HR" style="mso-fareast-language:HR" class="Heading230">Napad 
na Velimirovac i Markovac</span></a></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">&nbsp;<o:p>
</o:p> 
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Po  
jakom pljusku, raskaljanom terenu, poslije 8 sati marša, u 22 sata 12.  
proleterska udarila je u prazan Velimirovac. Još 15. novembra neprijatelj je  
napustio mjesto i sa sobom iselio stanovništvo njemačke nacionalne manjine. Očito,  
to je bio propust obavještajne i informativne službe. Slično se dogodilo i  
kod 4. brigade 12. udarne divizije, koja je napadala na Našičku Breznicu, gdje  
je neprijatelj, takođe, napustio uporište prije početka napada. Dok su 12.  
proleterska i Četvrta brigada ušle u prazna neprijateljeva uporišta, Osječka  
i Češka brigada nalazile su se na obezbjeđenju napada: Osječka prema Donjem  
Miholjcu kod Klokočevca, a Češka prema Đakovu.</span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Preko  
radio-stanice noću 17/18. novembra 1944. godine 12. proleterska dobila je novo  
naređenje da napadne predgrađe Našica - Markovac. U Markovcu su bile dvije  
njemačke čete iz sastava 3. bataljona 2. njemačke brigade, koja se nalazila u  
Našicama. Ukupno oko 200-250 njemačkih vojnika. Napad na Markovac otpočeo je  
18. novembra u 7 sati a napadao je 2. bataljon sa sjeveroistočne strane i od  
pravca željezničke stanice. Bataljonom su komandovali Miodrag Bjelić i Stevo  
Stanko vić. U toku napada Bataljon je najprije probio spoljnju odbranu, porušio  
žičane prepreke, a zatim je nastavio da prodire u pravcu željezničke stanice  
gdje se nalazio čvor neprijateljeve odbrane. U toku proboja spoljne odbrane,  
ranjen je komandant bataljona Miodrag Bjelić. Njegovo ranjavanje djelimično je  
uticalo na tempo napada, koji je trenutno popustio, a njemačka odbrana je to  
iskoristila. Nijemci su u protivnapadu odbacili bataljon na polazne položaje.</span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Oko  
9 sati u borbu je uveden i 1. bataljon 12. proleterske, te je napad nastavljen  
zajedno sa 2. bataljonom. Pod udarcem zajedničkih snaga 1. i 2. bataljona,  
neprijatelj je sabijen u 3 velika bunkera u centru Markovca. Bunkeri su bili od  
tvrdog materijala, sa većim brojem puškarnica i visoki do 8 metara. Punih 8  
sati neprijatelj se očajnički branio, sve dok na scenu nisu stupili neustrašivi  
diverzanti: </span><span style="font-size:12.0pt;mso-ansi-language:EN-US" class="Bodytext30">Milan</span><span style="font-size:12.0pt" class="Bodytext30">  
</span><span lang="HR" style="font-size:12.0pt;mso-fareast-language:
HR" class="Bodytext30">Gredeljević, komandir Diverzantske čete 12. divizije,  
Andrija Gecan, vodnik Josip Mitrović, Franjo Bublić i </span><span lang="DE" style="font-size:12.0pt;mso-ansi-language:DE;mso-fareast-language:DE" class="Bodytext30">Omer</span><span lang="DE" style="font-size:12.0pt;mso-fareast-language: 
DE" class="Bodytext30"> </span><span lang="HR" style="font-size:12.0pt;
mso-fareast-language:HR" class="Bodytext30">Altajić. Oni su sa 70 vrećica  
eksploziva od po 1 kg razorili dva njemačka bunkera i uništili njemačku  
posadu u sadejstvu sa borcima 1. i 2. bataljona. U preciznom gađanju njemačkih  
bunkera iz protivtenkovskog topa 37 mm isticao se najbolji nišandžija u  
Brigadi, Nedeljko Buljević. U 15,30 sati 18. novembra 1944. Markovac je bio  
potpuno oslobođen. U toku borbe ubijeno je 80 njemačkih vojnika i zaplijenjeno  
8 lakih njemačkih mitraljeza, 2 teška minobacača i više hiljada puščanih  
metaka. Samo 3. četa 2. bataljona zaplijenila je 4 laka njemačka mitraljeza,  
50 pušaka, 3 pištolja i drugu ratnu opremu. U borbi se posebno istakao bombaš  
Ivan Lešić i pomoćnik puškomitraljesca </span><span lang="DE" style="font-size:12.0pt;mso-ansi-language:DE; 
mso-fareast-language:DE" class="Bodytext30">Rudolf</span><span lang="DE" style="font-size:12.0pt;mso-fareast-language:DE" class="Bodytext30"> 
</span><span lang="HR" style="font-size:12.0pt;mso-fareast-language:
HR" class="Bodytext30">Latinčić, koji je sam zarobio 10 njemačkih vojnika.  
Pouzdano se može reći da bez pomoći hrabrih diverzanata, borci 1. i 2.  
bataljona 12. proleterske ne bi bili u stanju da za 8,5 sati slomiju njemačku  
utvrđenu odbranu u Markovcu bez većih žrtava. Pored hrabrih diverzanata, u  
toku borbe u Markovcu istakli su se: Miodrag Bjelić, komandant 2. bataljona i  
Ivan Đurišić, nišandžija teškog mitraljeza. On je svoj teški mitraljez  
unio u jedan od zauzetih bunkera i vatrom uništavao njemačke vojnike. Pored  
njega, istakle su se i bolničarke i bolničari 2. bataljona, naročito bolničar  
Vasilije Čalistenko i bolničarka Katica Milanović, kao i Rozika Andrijeti u  
pružanju prve pomoći ranjenim borcima. U toku borbe u Markovcu istakli su se  
još i politički komesar 12. proleterske brigade Ivica Miličević i  
informativni oficir Nikola Lasić, koji su u borbi teže ranjeni.</span><span lang="HR" style="font-size:12.0pt"><o:p> 
</o:p>
</span></p>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_172.htm"><b>Prethodni dokument</b></a></TD>
<TD><a href="46_174.htm"><b>Slede&#263;i dokument</b></a></TD></TR></TABLE></CENTER> 

</TD></TR></TABLE>

</body></html>

