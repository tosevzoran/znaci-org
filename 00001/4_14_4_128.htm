<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_127.htm"><b>Prethodni dokument</b></a></TD>
<TD><a href="4_14_4_129.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PISMO MAJORA DRAGOSLAVA RAČIĆA OD 27. DECEMBRA 1944. 
ZAHARIJU OSTOJICU O STANJU U REJONU FOČE I GORAZDA I ODLUCI DA NE PREDUZIMA 
NIKAKVE AKCIJE SVE DOK SE NE SPOJI SA ČETNIČKIM SNAGAMA IZ CRNE GORE1</strong></p>
<p>I 27. XII Dragi moj Zaharije,</p>
<p>Primio sam od tebe sve depeše i tri pisma. Vidim da smatraš kao najvažnije 
držanje mosta kod Goražda. Nadam se da ću u tome potpuno uspeti i ako 
nailazim na velike teškoće. Prva i najveća teškoća je ishrana. Ovuda je prošlo 
mnogo vojske pa je sve obrstila pusta vojska. Nije istina da hranu uzimam samo 
od Srba. Uzimam brate i od Turadije, pa opet sam gladan i ja i moji ljudi.</p>
<p>Druga teškoća je netaktično postupanje meštanskih četnika sa Turcima. 
Ima već nekoliko slučajeva pokolja. Tako je-neki Vuković iz Hranjena pre dva 
dana zaklao 7 Turaka. Zbog ovog se Turadija vrlo sumljivo drži a daj Bože da 
se sa njima ne potučemo. Već su počeli da se prikupljaju oko Prače i Guste..</p>
<p>Mnogo me raduje što je Voja Lukačević uspeo da se probije.</p>
<p>Javi Pavlu neka gura što brže može.</p>
<p>Naši, koji su otišli ka severu već su se spojili sa Lekinim. snagama. 
Komuna im daje slab otpor i beži. Naši su severno od Kladnja i Vlasenica.</p>
<p>U Goraždi ima oko 300 Nemaca, jer i oni čuvaju most zbog; njihovih snaga 
koje idu iz Crne Gore preko Pljevalja.</p>
<p>V. K. jednom depešom naređuje da ti objediniš sve snage u oblasti Foče i 
Goražda da bi što pre zauzeli Kalinovik.</p>
<p>Po mom mišljenju mi nemamo računa sada zauzimati Kalinovik, tim pre što 
nemamo niodkuda dobiti municije, a borbom se municija mnogo troši.</p>
<p>Najbolje je da držimo Foču i Goražde i da tu sačekamo-Pavla pa tek onda 
da nešto preduzimamo.</p>
<p>Da ti otvoreno kažem, ja ne smem poći ka Kalinoviku, a ostaviti miliciju i 
ustaše pozadi leđa.</p>
<p>Zbog ovog sam ti i poslao depešu da ništa ne preduzimaš-dok se ne 
sastanemo i dogovorimo.</p>
<p>Toliko za sada.</p>
<p>Javljaj se češće.</p>
<p>Ovde je došla komora Duje Smiljanića i Miše Markovića — požeška.</p>
<p>Pozdravi Duju, Mišu Markovića i sve tvoje, a tebe voli i. pozdravlja tvoj 
Drag. S. Račić.</p>
<p>22-XII-944. g. u 16h.</p>
<p>1 Dejstvujući po toj zapovesti, četničke jedinice su do 28. decembra 1944. 
bezuspeSno pokušavale da zauzmu Tuzlu. Njih su u tome sprečile jedinice 27 
(istočnobosanske) i 38 (bosanske) divizije NOVJ u sadejstvu sa jedinicama 23 
(srpske) i 17 (istočnobosanske) divizije NOVJ, Tuzlanskog i Posavsko-trebavskog 
NOP odreda. Opširnije o tome vidi Zbornik NOR-a, tom I, knj. 15, dok. br. 203, 
tom IV, knj. 31, dok. br. 83, 85, 101, 108, 123, 136, 150 i 155; knj. 32. dok. 
br. 5, 20 i 88. U ovoj knjizi vidi dok. br. 125 i 139 i u Arhivu VII, Ca, k. 
102, reg. br. 24/5. Posle poraza kod Tuzle Draža Mihailović je svoje jedinice 
povukao na prostoriju Ozren — Doboj — Maglaj (vidi dok. br. 131).</p>
<p>2 Original (pisan mastilom, ćirilicom) u Arhivu VII, Ca, k. 77, reg. br. 
25/4 (S-V-11331).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_127.htm"><b>Prethodni dokument</b></a></TD>
<TD><a href="4_14_4_129.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
