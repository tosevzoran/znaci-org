<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_49.htm"><b>Prethodni dokument</b></a></TD>
<TD><a href="4_14_4_51.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDE ŠUMADIJSKE JURIŠNE BRIGADE OD 31. 
AVGUSTA 1944. KOMANDANTU 4. GRUPE JURI-ŠNIH KORPUSA O BORBAMA PROTIV JEDINICA 
OPERATIVNE GRUPE DIVIZIJA NOVJ OD 26. DO 30. AVGUSTA 1944. GODINE1</strong></p>
<p align="center">KOMANDA</p>
<p align="center">ŠUMADIJSKE JURIŠNE BRIGADE JUGOSLAVENSKE VOJSKE U OTADŽBINI</p>
<p align="center">O. Br. Službeno 31 avgusta 1944 god.</p>
<p align="center">POLOŽAJ</p>
<p align="center">KOMANDANTU ČETVRTE GRUPE JURIŠNIH KORPUSA.—</p>
<p>Izveštavam komandanta o vođenim borbama u vremenu od 26 do 30 avgusta 1944 
godine u kojima je učestvovala ova brigada.2</p>
<p>26 avgusta 1944 godine:</p>
<p>Bočnim maršem od Pogleda ka Papratnu, bataljon petog korpusa koji je bio u 
pobočnici na položaju Ciker, zbog jačeg pritiska neprijatelja prinuđen je 
bio da odstupi i neprijatelj je počeo da tuče bočno ovu brigadu.3 Da bi 
obezbedio prolazak brigade pored položaja Pogleda, angažovao sam 3 bataljon 
ove brigade u borbu. U toj borbi nije bilo ni mrtvih niti ranjenih.</p>
<p>26 avgusta t.g. uveče ova brigada određena je da zaposedne položaj oko 
Papratišta.4 U toku noći neprijateljske trojke dolazile su do streljačkog 
stroja, naročito na 4 bataljon ove brigade, ali su vatrom odbijeni. Na položaju 
su bila tri bataljona, dok je u rezervi bio 3 bataljon.</p>
<p>27 avgusta 1944 godine:</p>
<p>Oko 2 časa dobio sam zadatak da sa rezervnim bataljonom potpomognem peti 
korpus5 koji je pod pritiskom drskog neprijatelja odstupio pod samo Papratište. 
Odmah sam lično sa 3 bataljonom krenuo i izvršio juriš i neprijatelja odbacio 
sa svih čuka ispred Papratna, a zatim položaj predao petom korpusu, i u 7 časova 
sa bataljonom vratio sam se na položaj Papratnu, a zatim krenuo sa celom 
brigadom kao rezerva grupe za trećim korpusom.</p>
<p>U ovoj borbi nije bilo ni mrtvih ni ranjenih.</p>
<p>Istoga dana oko 12 časova dobio sam zadatak da bočno napadnem neprijatelja 
na položaju Lupoglav6 koji se tu bio utvrdio i na taj način omogućim petom 
korpusu zauzimanje Lupoglava i dalje napredovanje. Kada sam sa brigadom izašao 
na kosu Staračko brdo, peti korpus je zauzeo Lupoglav i gonio neprijatelja ka 
Aleksandrovcu.</p>
<p>Pošto je Lupoglav bio zauzet, ja sam sa svojom brigadom krenuo niz kosu ka 
Staračkom brdu, gde sam primetio Javor-sku brigadu da sedi na Staračkom brdu. 
Brigadu sam podelio u dva dela i to: 1 i 2 bataljon uputio sam niz kosu Staračkog 
brda u pravcu sela Rakija, a ja sam sa 3 i 4 bataljonom krenuo preko s. Starci 
— s. Popovac7 gde smo primili borbu sa zaštitnim neprijateljskim trojkama 
koje su bile zaposele Jasiko-vačku kosu.8 Neprijatelja sam proterao i presekao 
drum Alek-sandrovac—D. ratari, goneći neprijatelja ka selu Rakija i izbio na 
(kotu 562) Viljak. U tom momentu dobio sam zapovest da zaposednem vis Viljak 
(562), i branim, a naročitu pažnju da obratim na Lesnovačkd. potok.9</p>
<p>Zaposedanje Viljka izvršio sam sa 4 i 2 bataljonom ove brigade, a sa ostala 
dva bataljona zanoćio sam u samom luku druma između sela D. Vratari i s. 
Rakija.</p>
<p>Oko 22 časa neprijatelj je svojim trojkama ispitivao naš položaj, napadajući 
naročito na 4 bataljon, isti je odbijen te noći.</p>
<p>Mrtvih i ranjenih nije bilo toga dana.</p>
<p>28 avgusta 1944 godine:</p>
<p>U zapovesti od 27 avgusta t.g. koju sam dobio da zaposed-nem položaj Viljak 
(562), desno sam trebao da se naslanjam na treći jurišni korpus koji je trebao 
u toku noći da zauzme kosu Tucanj, a levo da hvatam vezu sa predstražama petog 
korpusa u s. Ježevici,10 kao i to da je petom korpusu naređeno da sa jednim 
bataljonom zauzme selo Botunje i Stubal u toku noći. Vezu u opšte nisam mogao 
da uhvatim niti levo, niti pak desno. Neprijatelj je ostao u s. Botunji preko 
cele noći, odakle je pripremao koncentričan napad na Viljak (562), te je 
ujutru oko 6 časova otpočeo snažan napad na Viljak (562), pa je čak šta više 
i treći korpus neznajući čije su snage na Viljaku, tukao naš streljački 
stroj bacačima od koga su trojica poginula. Javorska brigada koja je bila 
ispred s. Ježevice i ako nije trpela neprijateljsku vatru, povukla se još više 
u pozadinu, tako da je položaj 4 i 2 bataljona ove brigade ostao nezaštićen 
bočno, što je neprijatelj iskoristio i oko 7 časova ujutru koncentričnim 
napadom na levo krilo 4 bataljona, frontalnim i bočnim napadom, sa velikim 
brojem automata izvršio je juriš, probio se kroz naš streljački stroj i zašao 
iza leđa 1 čete 4 bataljona, te je nagnao 4 bataljon na odstupanje, a tako 
isto i 2 bataljon koji je bio na desnom krilu.11</p>
<p>Posle 10—15 minuta sa 1 i 2 rezervnim bataljonom izvršio sam kontra juriš 
i odbacio neprijatelja sa Viljaka (562), goneći ga i dalje zauzevši s. Botunju 
i izbio na bezimeni ćuvik jugozapadno od s. Botunje.</p>
<p>U borbi na Viljaku toga dana bilo je:</p>
<p>Mrtvih-poginulih 9; ranjenih 9; kontuzovanih 2; zarobljenih 4 vojnika.</p>
<p>30 avgusta 1944 godine:</p>
<p>Prema usmenoj zapovesti komandantovoj od 29 avgusta 1944 godine ova brigada 
dobila je zadatak da odredi jednu četu na Lupoglavu i 3 bataljon uz kosu na 
koti 734, sa zadatkom da budu na predstraži, i u slučaju neprijateljskog 
napada da prime borbu i odstupe na glavni odbrambeni položaj Ciker, a ostali 
deo brigade da zanoći na položaju Ciker (759). Četa i bataljon koji su ostali 
na položaju imale su da propuste peti i prvi jurišni korpus. Peti jurišni 
korpus je prošao dosta brzo, ka položaju Papratna, dok je prvi jurišni korpus 
prolazio prilično sporo i razvučeno, tako da su predstražni delovi dovedeni u 
nezgodan položaj, kada im se oko tri časa pojavio neprijatelj, koji je saznao 
znake raspoznavanja za tu noć od zarobljenih vojnika prvog jurišnog korpusa, 
približivši se na sasvim blisko odstojanje, otvarajući jaku vatru iz automata 
na naše predstražne delove, pa su čak šta više zašli i iza leđa, otvarajući 
jaku vatru sa svih strana iz automata sa svetlećom i eksplodira] ućom 
municijom i na taj način zagrozili odstupnicu predstražnim de-lovima. Bataljon 
sa četom isturen na predstraži odstupio je sa svoga položaja, otvorivši 
predhodno vatru.12</p>
<p>Ovoga dana u borbi ranjeni su i nestali sledeći broj: Ranjenih 1; nestalih 
— zarobljenih 25 vojnika.</p>
<p>Oko 5 časova brigada je dobila zadatak da posedne položaj južno od s. 
Jasikovice—Vlaško polje—s. Crnišava—Rogovi, sa zadatkom da zaštiti 
Ravnište, radi zaštite prebacivanja naših delova preko Morave. Ovom prilikom 
nigde nije primljena borba sa neprijateljem.</p>
<p>Među nestalim vojnicima ovoga dana, nestala su i dva komandira čete iz 3 
bataljona ove brigade.</p>
<p>U borbama od 26 do 30 avgusta:</p>
<p>—&nbsp; poginulih 9 vojnika, od kojih jedan komandant bataljona.</p>
<p>—&nbsp; Ranjenih 10 vojnika.</p>
<p>—&nbsp; Kontuzov.[anih] 2 vojnika.</p>
<p>—&nbsp; Nestalih 29 vojnika, od kojih dva komandira čete. Svega: 50 
vojnika.</p>
<p>S molbom na znanje i nadležnost.</p>
<p>Ovaj izveštaj nije dostavljen na vreme iz razloga što ova brigada nije 
raspolagala sa gubicima iz 2 bataljona ove brigade koji je po zapovesti bio upućen 
u noći 30/31 avgusta t. g. u nasilno izvođenje, to molim da primite ovo sa 
opravdanjem.</p>
<p align="center">M.P.13</p>
<p align="center">Komandant kapetan,</p>
<p align="center"><strong>Petar S. Lazarević</strong></p>
<p>1&nbsp; Original (pisan na mašini, ćirilicom) u Arhivu VII. Ča, k. 42, 
reg. br. 28/7 (S-V-4460/2).</p>
<p>2&nbsp; Vidi dok. br. 41.</p>
<p>3&nbsp; Reč je o dejstvima delova 17. divizije NOVJ (vidi Zbornik NOR-a. tom 
I, knj. 11, dok. br. 178).</p>
<p>4&nbsp; Na karti 1:100.000: Papratna.</p>
<p>5 Vidi izveštaj 5. jurišnog korpusa, dok. br. 49.</p>
<p>6 Na karti 1:100.000: Lupoglava (k. 667). Na tom položaju su se nalazile 
jedinice 2. krajiške brigade 17. NOU divizije. O njenim dej-stvima vidi Zbornik 
NOR-a, tom I, knj. 11, dok. br. 95.</p>
<p>7 Na karti 1:100.000: Popovci.</p>
<p>8 Na karti 1:100.000: Jasikovica (predeo).</p>
<p>9 Na karti 1:100.000: Lesnovačka reka. .</p>
<p>10&nbsp; Na karti 1:100.000 Ježevica Pivn.</p>
<p>11&nbsp; Napad je vršila 15. majevička brigada 17. NOU divizije (Zbornik 
NOR-a, tom I, knj. 11. dok. br. 178).</p>
<p>12&nbsp; Vidi dok. br. 49, nap. 7.</p>
<p>13&nbsp; Okrugli pečat: »Komanda jugoslovenske vojske u otadžbini — 
Gorski štab br. 56« (1. šumadijski korpus).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_49.htm"><b>Prethodni dokument</b></a></TD>
<TD><a href="4_14_4_51.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
