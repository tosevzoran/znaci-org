<html>
<head>
<meta http-equiv="Content-Type" content="text/html; charset=utf-8">

<title>Jozo Tomasevich: CETNICI U DRUGOM SVJETSKOM RATU 1941-1945</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jozo Tomasevich: CETNICI U DRUGOM SVJETSKOM RATU 1941-1945</b><br>


<CENTER><TABLE border="1"><TR><TD><a href="40_334.htm"><b>Sadr&#382;aj</b></a></TD>
<TD><a href="40_83.htm"><b>Prethodni dokument</b></a></TD>
<TD><a href="40_85.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3 style="text-indent:10.0mm"><span lang="HR" style="mso-ansi-language:HR">MIHAILOVIĆ 
JE UHVAĆEN<o:p>
</o:p>
</span></h3>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">U 
novom planu za hvatanje Mihailovića ključna figura je bio Kalabić, koga ;u do 
tog vremena (decembra 1945) već uhvatile snage sigurnosti. Kalabić je :nao da 
je padom u ruke jugoslavenskih vlasti proigrao svoju sudbinu, ali je bio 
pripravan, učiniti skoro sve samo da spasi svoju kožu. Svoju prvu uslugu 
policiji ačinio je pomažući pri hvatanju petnaest članova svog vlastitog bivšeg 
štaba.<sup>78 </sup>Dnda se je pokušao cjenkati sa službom sigurnosti: ako 
budu velikodušni, on će lastojati utjecati na pročetničko stanovništvo u 
Srbiji da prihvati novi režim; za izvrat je htio da ga njegovi zarobljivači 
puste otići u inozemstvo ili da mu lopuste živjeti pod krivim imenom u nekom 
gradiću u Srbiji s tim da će se jdreći svake političke aktivnosti protiv režima. 
Policija je ovu ponudu odbila, ali e pozvala Kalabića da im pomogne uhvatiti 
Mihailovića u mrežu i nakon što je azmislio (odbijajući najprije) Kalabić 
je pristao da surađuje. Policija je bila na )prezu zbog mogućnosti da se 
Kalabić u zadnji čas povuče ili nađe načina da dade znak Mihailoviću i 
njegovim ljudima da su u zamci i znala je da bi u tom slučaju mogli poginuti 
neki njeni ljudi, a i da bi Mihailović mogao biti ubijen. Ona nije željela da 
Mihailović bude ubijen, budući da je nova vlast samo sa živim Mihailovićem 
mogla prirediti primjereni politički proces koji joj je bio potreban iz domaćih 
i međunarodnih političkih razloga. Ali vrijeme je bilo najhitnije; što duže 
Mihailoviću uspije ostati na slobodi, to su mu veći bili izgledi da umakne. 
Jer kada jednom dođe proljeće i vrijeme se popravi, moći će manevrirati s 
mnogo više uspjeha.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">78 
Ibid, </span></i><span lang="HR" style="font-size:
7.0pt;mso-ansi-language:HR">od 10. septembra 1962.<span style="letter-spacing:
-.25pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Jugoslavenske 
vlasti držale su šesnaest godina u tajnosti okolnosti oko Mihailovićevog 
hvatanja. Slutnju o tome što se dogodilo objavio je već 1948. na Zapadu </span>Monty<span lang="HR" style="mso-ansi-language:HR"> 
Radulovic, predratni Reuterov dopisnik iz Beograda.<sup>79</sup> Radulovic tvrdi 
da je čuo tu priču od jednog majora OZNE, koji je u tom času navodno bio pod 
utjecajem alkohola. Tek 1962. pojavio se potpuni, neslužbeni prikaz hvatanja, u 
već ranije citiranoj seriji članaka Gojka Banovića i </span><span lang="DE" style="mso-ansi-language:DE">Koste</span><span lang="HR" style="mso-ansi-language:HR"> 
Stepanovića u beogradskom dnevniku <i>Politika, </i>od 5. augusta do 17. 
septembra 1962.<sup><span style="letter-spacing:-.25pt">80</span></sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">79 
Vidi njegovu knjigu </span><i><span style="font-size:7.0pt">Titos Republic, </span></i><span lang="HR" style="font-size:7.0pt;mso-ansi-language:HR">str. 
186 - 188.<span style="letter-spacing:-.3pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">80 
Ovaj niz članaka (koji bi u obliku knjige iznosio možda kojih 200 str.) je 
prilično neobična smjesa činjenica i fikcije. Tu se navode imaginarni 
razgovori između Mihailovića i raznih članova njegovog štaba, te Mihailovićeve 
misli i refleksije. Tu su također prikazi mnogih konkretnih terorističkih 
akata koji uopće nemaju veze s Mihailovićevim hvatanjem, iako su ih četnici 
počinili ili im se pripisuju, a na mnogo mjesta autori subjektivno 
interpretiraju umjesto da pruže dokumentirane dokaze. Usprkos tomu, prema nekim 
dobro obaviještenim osobama s kojima sam o tome raspravljao, uzet u cjelini 
ovaj prikaz predstavlja glavne činjenice točno. Članci su kasnije trebali 
biti izdani u obliku knjige, zajedno s dopunskim dokumentarnim materijalom: uz 
zadnji nastavak najavljen je i skori izlazak knjige. Ali ova se knjiga nije 
pojavila, što je izazvalo vrlo raznolike komentare. Za komentare četnika ili 
četničkih simpatizera na članke u <i>Politici, </i>vidi članak Nenada 
Petrovića u <i>Naša Reč, </i>juni - juli 1966, str. 20 - 23. Krajem 1971. u 
Beogradu je agent službe sigurnosti poznat kao Ljubo Popović objavio knjigu 
pod naslovom <i>Velika igra sa Dravom Mihailovićem, </i>koja se bavi hvatanjem 
generala Mihailovića. Popovićevo pripovijedanje počinje s oktobrom 1945. i 
vrlo je slično prikazu Banovića i Stepanovića, na kojem sam zasnovao ovaj 
opis.<span style="letter-spacing:-.2pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Dogodilo 
se izgleda slijedeće: oko 20. januara 1946, nakon odgovarajućeg planiranja i 
pripreme, grupa </span><span lang="DE" style="mso-ansi-language:DE">oficira</span><span lang="HR" style="mso-ansi-language:HR"> 
sigurnosti, prerušena u četnike, otišla je s Kalabićem na područje Višegrada 
i počela ispitivati seljake po nekim selima, ispitujući posebno nekolicinu za 
koje su sumnjali da znaju za četničku aktivnost ili da su članovi njihovih 
obitelji među četnicima koji skrivaju Mihailovića. Tada je Kalabić u svom 
svojstvu zamjenika komandanta četnika u Srbiji (OZNA je već bila poslala 
poznatim četničkim vezama u Kalabićevo ime pismo Mihailoviću) naredio tim 
seljacima da dogovore sastanak s jednim od lokalnih bosanskih četnika, čovjekom 
po imenu Budimir Gajić, za kojeg se smatralo da je osobno upleten u skrivanje 
Mihailovića. Gajić je sumnjao u izvornost poruke koju mu je donio jedan od 
seljaka i rekao mu je da se vrati Kalabiću i kaže mu da ne može naći Gajića. 
Kad su Kalabić i oficiri sigurnosti još dva puta pokušali da isti seljak 
preda Gajiću pismo, Gajić je, sumnjajući sve više da iza cijele stvari stoji 
OZNA, savjetovao tom seljaku da se ne vraća Kalabiću. Seljak je preko jednog 
rođaka javio Kalabiću da ne može naći Gajića, našto je Kalabić poslao još 
jedno pismo Gajiću, javljajući mu da se vraća u Srbiju, ali da će kasnije doći 
natrag u Bosnu.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Čitavo 
ovo manevriranje trajalo je nekoliko tjedana i napokon, negdje početkom marta, 
zbog nedostatka koordinacije između Beograda i lokalne</span><!--[if gte vml 1]><v:line id="_x0000_s1026"
 style='position:absolute;z-index:1;mso-position-horizontal-relative:margin;
 mso-position-vertical-relative:text' from="-8.15pt,-33.1pt" to="-8.15pt,30pt"
 o:allowincell="f" strokeweight=".95pt">
 <w:wrap anchorx="margin"/>
</v:line><![endif]-->
<span style="mso-ansi-language:
HR"><span style="mso-spacerun: yes">&nbsp;</span><span lang="HR">OZNE, lokalni 
su službenici pokušali uhvatiti Mihailovića na svoju ruku. Taj pokušaj nije 
uspio, a Mihailović je sa svojom pratnjom shvatio da je njihovo skrovište 
otkriveno i brzo su pobjegli u novo. Međutim izgleda da je Kalabićevo drugo i 
treće pismo dospjelo Mihailoviću u ruke. Budući da su pisma sadržavala i 
Kalabićeve fotografije s njegovim potpisom, Mihailović je zaključio da su 
poruke dobronamjerne. Njegov je boravak na području Višegrada tako i tako 
postajao nesiguran i Mihailović je ponukao svoje čuvare da stupe u kontakt s 
Kalabićem.<sup>81</sup> Tako su se u trećem pokušaju (koji su agenti 
sigurnosti s Kalabićem na uzici započeli 6. marta) i Kalabić i Mihailović živo 
željeli sastati. Četnici su i dalje logično bili oprezni i tek nakon što su 
prošli nekoliko četničkih javki, te više puta bili provjeravani, Kalabić i 
njegovi »oficiri« prihvaćeni su kao pravi i napokon su 12. marta, još uvijek 
na području Višegrada, uspostavili direktni kontakt s Mihailovićem i bili 
pripušteni njegovom skrovištu.<o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">81 
Banović i Stepanović, u <i>Politici </i>od 7. i 11. do 14. septembra 1962.<span style="letter-spacing:
-.6pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Kalabić 
nije imao teškoća da Mihailovića, koji očito nije sumnjao ništa, uvjeri da 
se s njim i njegovim »četnicima« vrati u Srbiju i dogovoreno je da će na put 
krenuti još iste noći. Mihailović se je također spremno složio s Kalabićevim 
prijedlogom da se desetak njegovih stražara — približno polovica — pošalje 
na zadatak prema Višegradu, u smjeru protivnom od onog kojim će Mihailović, 
Kalabić i drugi krenuti. To je bila mjera opreza zbog koje su oficiri 
sigurnosti bili posebno zabrinuti, jer bi inače bili brojčano slabiji.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Grupa 
stražara koju je vodio Gajić otišla je na zadatak i te su noći ostali iz 
grupe — agenti, Kalabić, Mihailović i tucet njegovih čuvara — krenuli u 
Srbiju. Bila je mjesečina i mala se grupa kretala šumama u koloni po jedan. Na 
čelu kolone bio je četnički stražar; iza svakog četnika išao je po jedan 
prerušeni agent sigurnosti. Dva agenta bila su dodijeljena Mihailoviću (čak 
su ga i prenijeli preko jednog potoka tako da ne smoči noge). Izgleda da je 
neki nesporazum odgodio zatvaranje klopke, ali kad je dali&quot; dogovoreni 
znak, svaki je agent ubio četnika ispred sebe — s iznimkom Kalabića. 
Mihailović je bačen na tlo i svezan lisicama. Samo je četnik na čelu, iako 
ranjen, uspio pobjeći. Tako je Mihailović bio nadmudren i konačno zarobljenik 
svojih zakletih neprijatelja.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Slijedećeg 
dana (13. marta) Mihailović je odveden u Beograd. Aleksandar Ranković, 
ministar unutrašnjih poslova pa tako i šef snaga sigurnosti, poslao je maršalu 
Titu koji je bio u državnom posjetu Poljskoj trijumfalnu poruku kojom je saopćio 
hvatanje.<sup>82</sup> Nekoliko dana kasnije Ranković je o toj akciji 
izvijestio Narodnu skupštinu. Osim toga, rekao je Skupštini, »mnogi četnički 
komandanti ... neće više nikada ugrožavati naša mirna sela i stanovnike« (očito 
podrazumijevajući da su već bili ubijeni ili zatvoreni). Medu njima su uz 
Kalabića, Račića i Rakovica, bili slijedeći srpski i bosanski četnički 
komandanti: kapetan Vasić, kapetan Vasiljević, vojvoda Voja Tribrođanin, poručnik 
Mišić, vojvoda Borivoje Kerović, kapetan Medić, poručnik Filip Ajdačić, 
vojvoda Guda Bosiljčić, poručnik Milić Bošković, poručnik Marko Kotarac, 
poručnik Matić, kapetan Boroš, poručnik Mirko Tomašević, kapetan Leka 
Damjanović, kapetan Miloš </span><span lang="DE" style="mso-ansi-language:
DE">Eri</span><span lang="HR" style="mso-ansi-language:HR">ć, kapetan </span><span lang="DE" style="mso-ansi-language:DE">Bora</span><span lang="HR" style="mso-ansi-language:
HR"> Mitranović, pukovnik Gojko Borota, major Slavoljub Vranješević i vojvoda 
Radoslav Radić.<sup>83</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">82 
Ibid, </span></i><span lang="HR" style="font-size:
7.0pt;mso-ansi-language:HR">od 15. do 17. septembra 1962.<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">83 
Jugoslavija, Ministarstvo za informacije, <i>The Debate </i></span><i><span style="font-size:7.0pt">on 
the Budget for </span><span lang="HR" style="font-size:7.0pt;mso-ansi-language:HR">1946 
</span></i><span lang="HR" style="font-size:7.0pt;mso-ansi-language:HR">(Beograd, 
april 1946), str. 37 - 40.<span style="letter-spacing:-.25pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">10. 
juna 1946, nakon skoro tri mjeseca ispitivanja, Mihailoviću je suđeno za 
veleizdaju i ratne zločine. Suđenje, koje je bilo veoma pripremljeno i s mnogo 
publiciteta, trajalo je do 15. jula. Presuda je glasila »kriv«, a osuda, smrt. 
Mihailovićevu molbu za pomilovanje odbacio je Prezidijum Narodne skupštine 
FNRJ i 17. jula kazna je izvršena strijeljanjem.<sup>84</sup> Mjesto sahrane 
nikad nije otkriveno javnosti.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">84 
Službeni izvještaj o Mihailovićevoj optužnici, suđenju, presudi i izvršenju 
kazne je često citirani <i>The </i></span><i><span style="font-size:7.0pt">Trial</span><span style="font-size:7.0pt;mso-ansi-language:HR"> 
</span><span style="font-size:7.0pt">of</span><span style="font-size:7.0pt;
mso-ansi-language:HR"> </span><span style="font-size:7.0pt">Dra</span><span lang="HR" style="font-size:7.0pt;mso-ansi-language:HR">j</span><span style="font-size:7.0pt">a</span><span lang="HR" style="font-size:7.0pt;
mso-ansi-language:HR"> Mihailović, </span></i><span lang="HR" style="font-size:
7.0pt;mso-ansi-language:HR">objavljen 1946, što je engleski prijevod 
publikacije »Izdajnik i ratni zločinac Draža Mihailović pred sudom«. Suđenje 
je potaklo velike proteste Mihailovićevih prijatelja u inozemstvu, osobito u 
Sjedinjenim Američkim Državama, i oni su izdali posebnu publikaciju - </span><i><span style="font-size:7.0pt">The</span><span style="font-size:7.0pt;
mso-ansi-language:HR"> </span><span style="font-size:7.0pt">Report</span><span style="font-size:7.0pt;mso-ansi-language:HR"> 
</span><span style="font-size:7.0pt">of</span><span style="font-size:7.0pt;
mso-ansi-language:HR"> </span><span style="font-size:7.0pt">Commission</span><span style="font-size:7.0pt;mso-ansi-language:HR"> 
</span><span style="font-size:7.0pt">of</span><span style="font-size:7.0pt;
mso-ansi-language:HR"> </span><span style="font-size:7.0pt">Inquiry</span><span style="font-size:7.0pt;mso-ansi-language:HR"> 
</span><span style="font-size:7.0pt">of</span><span style="font-size:7.0pt;
mso-ansi-language:HR"> </span><span style="font-size:7.0pt">the</span><span style="font-size:7.0pt;mso-ansi-language:HR"> 
</span><span style="font-size:7.0pt">Committee</span><span style="font-size:7.0pt;
mso-ansi-language:HR"> </span><span style="font-size:7.0pt">for</span><span style="font-size:7.0pt;mso-ansi-language:HR"> 
</span><span style="font-size:7.0pt">a</span><span style="font-size:7.0pt;mso-ansi-language:
HR"> </span><span style="font-size:7.0pt">Fair</span><span style="font-size:7.0pt;mso-ansi-language:HR"> 
</span><span style="font-size:7.0pt">Trial</span><span style="font-size:7.0pt;
mso-ansi-language:HR"> </span><span style="font-size:7.0pt">for</span><span style="font-size:7.0pt;mso-ansi-language:HR"> 
</span><span style="font-size:7.0pt">Draja</span><span style="font-size:7.0pt;
mso-ansi-language:HR"> </span><span style="font-size:7.0pt">Mihailovich</span><span style="font-size:7.0pt;mso-ansi-language:HR"> 
</span></i><span lang="HR" style="font-size:7.0pt;mso-ansi-language:HR">(Izvještaj 
istražne komisije komiteta za nepristrano suđenje Draži Mihailoviću, 1946). 
Potpomognuti svojim prijateljima u Velikoj Britaniji, a osobito u Sjedinjenim 
Američkim Državama, četnici u emigraciji su otada potrošili mnogo vremena i 
napora ovjekovječujući i braneći legendu o generalu Mihailoviću. Od važnijih 
četničkih emigrantskih nastojanja u tom smislu, pored dva sveska <i>Knjige o 
Draži, </i>posebno su zanimljive studije Branka </span><span lang="DE" style="font-size:7.0pt;
mso-ansi-language:DE">Lazitcha</span><span lang="DE" style="font-size:7.0pt;
mso-ansi-language:HR"> </span><i><span lang="HR" style="font-size:7.0pt;
mso-ansi-language:HR">(</span><span lang="DE" style="font-size:7.0pt;
mso-ansi-language:DE">La</span><span lang="DE" style="font-size:7.0pt;
mso-ansi-language:HR"> </span><span lang="DE" style="font-size:7.0pt;
mso-ansi-language:DE">tragedie</span><span lang="DE" style="font-size:
7.0pt;mso-ansi-language:HR"> </span><span lang="DE" style="font-size:7.0pt;
mso-ansi-language:DE">du</span><span lang="DE" style="font-size:7.0pt;
mso-ansi-language:HR"> </span><span lang="DE" style="font-size:7.0pt;
mso-ansi-language:DE">General</span><span lang="DE" style="font-size:7.0pt;
mso-ansi-language:HR"> </span><span lang="DE" style="font-size:7.0pt;
mso-ansi-language:DE">Draja</span><span lang="DE" style="font-size:7.0pt;
mso-ansi-language:HR"> </span><span lang="DE" style="font-size:7.0pt;
mso-ansi-language:DE">Mihailovitch</span><span lang="HR" style="font-size:
7.0pt;mso-ansi-language:HR">), </span></i><span lang="DE" style="font-size:7.0pt;
mso-ansi-language:DE">Evgueniya</span><span lang="DE" style="font-size:7.0pt;
mso-ansi-language:HR"> </span><span lang="DE" style="font-size:7.0pt;mso-ansi-language:
DE">Yourichitcha</span><span lang="DE" style="font-size:7.0pt;mso-ansi-language:
HR"> </span><i><span lang="HR" style="font-size:7.0pt;mso-ansi-language:HR">(</span><span lang="DE" style="font-size:7.0pt;mso-ansi-language:DE">Le</span><span lang="HR" style="font-size:7.0pt;mso-ansi-language:HR"> 
proces Tito - </span><span lang="DE" style="font-size:7.0pt;mso-ansi-language:DE">Mihailovitch</span><span lang="HR" style="font-size:7.0pt;mso-ansi-language:HR">), 
</span></i><span lang="HR" style="font-size:7.0pt;mso-ansi-language:HR">te 
Radoja Vukčevića <i>(Na strašnom sudu). </i>Avakumovićev <i>Mihailović 
prema nemaćkim dokumentima </i>može se spomenuti kao krajnje pristrana 
interpretacija njemačkih dokumenata, kako bi se potkrijepila misao da su 
Mihailovićevi četnici bili pravi pokret otpora protiv sila Osovine. To nije ništa 
drugo nego politički pamflet koji pokušava poduprijeti i obraniti jednu neodrživu 
tezu. Postoje barem dva zbornika s izjavama podrške Mihailoviću, prije, za 
vrijeme i poslije suđenja: <i>General Mihailovich - </i></span><i><span style="font-size:7.0pt">The 
World's Verdict </span></i><span lang="HR" style="font-size:7.0pt;mso-ansi-language:HR">(1947) 
i </span><i><span style="font-size:7.0pt">Tributes to </span><span lang="HR" style="font-size:7.0pt;mso-ansi-language:HR">General 
Mihailovich </span></i><span lang="HR" style="font-size:7.0pt;mso-ansi-language:HR">(1966).<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Osim 
Mihailovića, pred sud su također u isto vrijeme izvedene druge dvadeset i tri 
osobe. To su bili Mihailovićevi bliski politički suradnici (dr Stevan Moljević, 
dr Mladen Žujović, dr Živko Topalović, Đuro Vilović), četnički oficiri 
(vojvoda Radoslav Radić, major Slavoljub Vranješević, kapetan Miloš Glišić), 
bivši prvaci izbjegličke vlade i jugoslavenski diplomati (Slobodan Jovanović, 
dr Božidar Purić, dr Momčilo Ninčić, general Petar Živković, Radoje Knežević, 
dr </span>Milan<span lang="HR" style="mso-ansi-language:HR"> Gavrilović, 
potpukovnik Živan Knežević, ambasador </span><span lang="DE" style="mso-ansi-language:DE">Konstantin</span><span lang="HR" style="mso-ansi-language:HR"> 
Fotić — svi suđeni u odsutnosti), vojni komandanti i politički funkcionari 
Nedićeve vlade i Ljotićevih snaga (Dragomir-Dragi Jovanović, Tanasije Dinić, 
Velibor Jonić, general Đuro Dokić, general Kosta Mušicki, Boško Pavlović) 
i dva stara srbijanska političara koji za vrijeme rata nisu imali službenih 
funkcija, ali su sudjelovali u antipartizanskoj aktivnosti (dr Lazar Marković i 
dr Kosta Kumanudi).<sup>85</sup> Sedmorica od njih osuđena su na smrt i kazna 
nad njima je izvršena. To su: Radoslav Radić, jedan od bosanskih četničkih 
vođa, Miloš Glišić, srbijanski četnički oficir, Dragomir-Dragi Jovanović, 
gradonačelnik Beograda i šef beogradske policije pod Nedićevim režimom, 
Tanasije Dinić, pukovnik i Nedićev ministar, Velibor Jonić, Nedićev 
ministar, Kosta Mušicki, bivši komandant Srpskog dobrovoljačkog korpusa i Boško 
Pavlović, zamjenik komandanta Nedićeve Srpske državne straže. Žujović i Živković 
suđeni su u odsutnosti na smrt. Ostala sedmorica koja su suđena u Beogradu, 
dobila su kazne zatvora u trajanju od najmanje dvije do najviše dvadeset 
godina. Uz dva velika suđenja četničkim i drugim antikomunističkim vođama u 
Srbiji, nove</span><!--[if gte vml 1]><v:line
 id="_x0000_s1027" style='position:absolute;z-index:2;
 mso-position-horizontal-relative:margin;mso-position-vertical-relative:text'
 from="-14.9pt,-34.1pt" to="-14.9pt,393.35pt" o:allowincell="f" strokeweight=".5pt">
 <w:wrap anchorx="margin"/>
</v:line><![endif]-->
<span style="position: absolute; left: -21px; top: -46px; width: 3px; height: 572px; mso-ignore: vglayout; z-index: 1"><img src="40_84.32.gif" v:shapes="_x0000_s1027" width="3" height="572"></span><span style="mso-ansi-language:
HR"><span style="mso-spacerun: yes">&nbsp;</span><span lang="HR">jugoslavenske 
vlasti uhapsile su, povele istragu protiv, sudile i osudile na kazne zatvora u 
raznim trajanjima (ili naprosto pustile nakon ispitivanja) mnogo tisuća drugih 
ljudi koji su bili povezani s četnicima i podržavali četničku stvar ili 
srpske kvislinške vlasti.<o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">85 
Generala Nedića uhapsile su negdje u ranu jesen 1945. savezničke snage u 
Austriji i predale ga jugoslavenskim vlastima. Rečeno je da je počinio 
samoubojstvo u oktobru 1945, skočivši s prozora u hodniku tamnice u kojoj je 
bio zatvoren.<span style="letter-spacing:-.2pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Vladin 
plan da na suđenju Mihailoviću i suoptuženima iskoristi Mihailovića kako bi 
diskreditirala njega i njegovu stvar, njegove domaće suradnike i sljedbenike, 
te bivše jugoslavenske funkcionare u inozemstvu, u velikoj je mjeri uspio. Suđenje 
je također poslužilo da se u političke i propagandne svrhe žigošu četnički 
prijatelji na Zapadu, iako su mnogi od njih (kao i njihove vlade) odbacili 
Mihailovića i četnike tokom 1943. i 1944, okrećući svoju podršku Titu i 
partizanima.<sup>86</sup> Tokom suđenja Mihailoviću 1946, kao i suđenja 
drugim političkim i vojnim rukovodiocima četničkog pokreta u augustu 1945, 
bilo je mnogo međusobnog okrivljavanja medu optuženima. Mihailović je stalno 
pokušavao zaobići pitanja tužioca, optužujući svoje komandante za 
kolaboraciju, nepoštivanje njegovih naređenja, vojnu nestručnost, proizvoljno 
ponašanje i tako dalje.<sup>87</sup> Na isti su način njegovi komandanti, 
osobito Keserović i Lukačević, na suđenju u augustu 1945, okrivili Vrhovnu 
komandu za većinu akcija za koje su bili optuženi, služeći se poznatim 
izgovorom da su jednostavno izvršavali naređenja.<sup>88</sup> Svjedočenja na 
procesu pokazuju da Mihailović nikad nije imao potpunu i čvrstu kontrolu nad 
većinom svojih komandanata i da komandanti gotovo cijelo vrijeme nisu od njega 
imali jasna i precizna naređenja, već su morali raditi po naredbama općenite 
naravi. Ta su naređenja trebali izvršavati po svom nahođenju i prema 
konkretnim uvjetima pod kojima su djelovali i nisu bili u strogom smislu 
odgovorni za svoja djela. Pod takvim uvjetima je za mnoge četničke komandante 
bilo prirodno da slijede svoje posebne, osobne i lokalne interese više nego da 
rade kao dio dobro usklađene vojne organizacije.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">86 
Vidi npr. pozivanje na britanske oficire za vezu kod četnika, pukovnike </span><span style="font-size:
7.0pt">Baileyja</span><span lang="HR" style="font-size:7.0pt;mso-ansi-language:
HR"> i Hudsona, te na šefa arneričke vojne misije u Mihailovićevom štabu, 
pukovnika </span><span style="font-size:7.0pt">McDowella</span><span lang="HR" style="font-size:7.0pt;mso-ansi-language:HR">, 
u </span><i><span style="font-size:7.0pt">The</span><span style="font-size:7.0pt;
mso-ansi-language:HR"> </span><span style="font-size:7.0pt">Trial</span><span style="font-size:7.0pt;mso-ansi-language:HR"> 
</span><span style="font-size:7.0pt">of</span><span style="font-size:7.0pt;
mso-ansi-language:HR"> </span><span style="font-size:7.0pt">Dra</span><span lang="HR" style="font-size:7.0pt;mso-ansi-language:HR">^</span><span style="font-size:7.0pt">a</span><span lang="HR" style="font-size:7.0pt;
mso-ansi-language:HR"> Mihailović, </span></i><span lang="HR" style="font-size:
7.0pt;mso-ansi-language:HR">str. 123 - 124, 158 - 159, 184 - 185, 191 - 195, 199 
- 203, 304 - 309, 465 - 467, i ZiherI, »Epilog jedne protivnarodne zavere«.<span style="letter-spacing:-.2pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">87 
The Trial of </span><span lang="HR" style="font-size:7.0pt;mso-ansi-language:HR">Dra^a 
Mihailović, </span></i><span lang="HR" style="font-size:7.0pt;mso-ansi-language:HR">str. 
162, 249 - 250, 252, 254, 258 - 259, 262, 270, 283 - 289, 296 - 297, 304, 334, 
351, 358, 377 - 378, 384.<span style="letter-spacing:-.25pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">88 
Suđenje članovima rukovodstva organizacije Drai^e Mihailovića, </span></i><span lang="HR" style="font-size:7.0pt;mso-ansi-language:HR">str. 
144, 146, 149 — 150, 157, 161 — 163, 166, 209 - 210, 213, 221 - 223, 223 - 
236,' 245, 248.<span style="letter-spacing:-.25pt"><o:p>
</o:p>
</span></span></p>
<span lang="HR" style="font-size:10.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">Nedostatak čvrstog i odgovarajućeg rukovođenja vojnim poslovima iz 
jednog centra, nedostatak razvoja osobnih sposobnosti generala Mihailovića u 
skladu sa zahtjevima vremena i odsutnost životno sposobnog političkog programa 
i potrebne političke organiziranosti, sve je to onemogućavalo koheziju u četničkom 
pokretu, a s vremenom mu oduzelo i svaku efikasnost. Ove slabosti, zajedno s 
ustrajnom kolaboracijom s neprijateljem protiv svojih domaćih protivnika, te 
nesposobnost da iziđu na kraj s međunarodnim problemima s kojima su se suočili, 
učinile su neizbježnom propast koja je na kraju snašla četnički pokret i 
njegovo vodstvo.</span>
<p>
<br>
<CENTER><TABLE border="1"><TR><TD><a href="40_334.htm"><b>Sadr&#382;aj</b></a></TD>
<TD><a href="40_83.htm"><b>Prethodni dokument</b></a></TD>
<TD><a href="40_85.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

