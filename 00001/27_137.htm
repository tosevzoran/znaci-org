<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_136.htm"><b>Prethodni dokument</b></a></TD>
<TD><a href="27_138.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading151" align="center" style="margin-top:0mm;margin-right:0mm;
margin-bottom:0mm;margin-left:50.0pt;margin-bottom:.0001pt;text-align:center;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark131"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Heading15">POSLEDNJI 
KILOMETAR PRUG</span></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Heading15">E</span></p>
<p class="Bodytext1" style="margin-top:0mm;margin-right:12.0pt;margin-bottom:
0mm;margin-left:1.0pt;margin-bottom:.0001pt;text-align:justify;line-height:
normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:12.0pt;margin-bottom:
0mm;margin-left:1.0pt;margin-bottom:.0001pt;text-align:justify;line-height:
normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Zabeleženo 
nad ratnim dnevnikom štaba 1. proleterske brigade, u kome je maja 1944. bilo 
zapisano:</span></p>
<p class="Bodytext81" style="margin-top:0mm;margin-right:12.0pt;margin-bottom:
0mm;margin-left:1.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext812">Prošli 
smo kroz iajžešće borbe od kako postoji brigada. Posebio su se istakli Beograđaii. 
Šesti beogradski bataljoi nadvisio je samoga sebe.</span></p>
<p class="Bodytext1" style="margin-top:0mm;margin-right:12.0pt;margin-bottom:
0mm;margin-left:1.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Čitam 
ove redove i pred očima mi izrasta neprohodna šuma i uska, šumska pruga Mliništa—Crni 
Potoci. Poprište borbi u maju 1944.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Bio 
je 27. maj 1944.</span></p>
<p class="Bodytext1" style="margin-top:0mm;margin-right:12.0pt;margin-bottom:
0mm;margin-left:1.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Beogradski 
bataljon je zaposeo prugu Mliništa—Crni Potoci, blizu druma Mrkonjić-Grad—Glamoč. 
Sinoć mi komandant reče: da ova uska šumska pruga, od našeg najisturenijeg 
dela po do mesta gde su se posle desanta na Drvar povukli Vrhovni štab i drug 
Tito, ima samo osam kilometara. Pitam se da li je to odveć veliko ili sasvim 
malo rastojanje. Za delove divizije &quot;Princ Eugen&quot;, koja je načičkana 
kao grozd pred nama čekala da pređe tih nekoliko kilometara i da se jednom 
zauvek dokopa Vrhovnog štaba, nekoliko kilometara po njihovim starim aršinima, 
kada su nemačke divizije jezdile i po desetine kilometara na dan, bilo je jadno 
i majušno rastojanje, koje se i ne uzima u obzir. A danas, i za njih i za nas, 
ovih osam kilometara treba da bude duže rastojanje od svih koje su prevaljivale 
nemačke divizije. Beogradski bataljon znao je do poslednjeg svog čoveka da se 
iza njega nalaze Vrhovni štab i drug Tito, i da snagom svog oružja, a ako 
ustreba i telima svojih boraca, mora preprečiti put diviziji &quot;Princ 
Eugen&quot;.</span></p>
<p class="Bodytext1" style="margin-top:0mm;margin-right:12.0pt;margin-bottom:
0mm;margin-left:1.0pt;margin-bottom:.0001pt;text-align:justify;text-indent:
26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">... 
Probudio sam se ranije nego obično. Razdanjivalo se. Ispred nas, kod stare 
karaule, držala je položaj naša 1. četa. Pored mene su ležali borci izviđačkog 
voda sa vodnikom Jovićem, kordunaškim mladićem, koji nas je za kratko vreme 
uverio da po hrabrosti ne zaostaje ni za najhrabrijim starim proleterima. Iza 
nas je, opet na uskoj šumskoj pruzi, ostatak bataljona — dve čete e 
komandantom. Rastali smo se sinoć pošto smo ugovorili plan borbe. Zasada je na 
ovaj sektor fronta štab brigade mogao da uputi samo naš bataljon.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Vodnik 
Jović se probudi i priđe mi:</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">— 
Da smo samo minut ranije stigli, možda ne bismo imali ovakvu gužvu. A da znaš, 
sinoć smo vršili izviđanje — Nemaca ima kao pleve.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Znao 
sam šta misli. Baš uoči 25. maja jedna grupa rukovodilaca našeg bataljona pošla 
je bila u diverzantsku akciju. Obaveštajac bataljona Marko imao je ulogu četničkog 
&quot;vojvode&quot;, ja nemačkog &quot;lajtnanta&quot;, a ostali, među kojima 
i Jović, bili su &quot;četnici&quot;. Neopaženo smo prošli kroz nemačke i 
četničke položaje na kosi više druma Jajce—Mrkonjić-Grad, ušli u selo i 
noću bili bogato počašćeni u kući nekog četničkog komandanta. U svitanje 
smo se spustili na samu cestu, i dok smo izbijali na poslednji brežuljak, 
desetak metara dalje ugledasmo neviđenu sliku: od Jajca je nailazilo nekoliko 
automobila puni nemačkih oficira. Bilo je to kao u snu, a trajalo je samo 
nekoliko sekundi. Sa dva puškomitraljeza i desetak mašinki, s prepuno bombi, 
gledali smo za kolima koja su pred nama nesmetano plovila prema Mrkonjić-Gradu. 
Da smo samo minut ranije stigli — ova paradna kolona bi tu i ostala pokopana! 
Uto je iznad naših glava prohujalo desetine aviona. Svetlucale su se belo sive 
siluete, a mi smo im se radovali, verujući da to saveznici otpočinju akciju. 
Nismo ni slutili da su to Nemci vršili desant na Drvar i Vrhovni štab, a da je 
pred našim nosom prodefilovao štab nemačkih jedinica, koje su čekale da 
prodru na oslobođenu teritoriju. Za luksuznim automobilima naišli su motocikli 
i kamioni puni nemačkih vojnika. Odjednom se sve zakuvalo kao u kotlu; kamione 
i motocikle obuhvati plamen.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Kada 
smo, zatim, još jednom prošli kroz nemačke i četničke položaje, vraćajući 
se natrag, našeg bataljona već nije bilo na starom mestu. Pred udarom jakih 
nemačkih snaga, on se pod ogorčenom borbom povlačio prema cesti Glamoč—Mrkonjić-Grad 
i tako došao do Mliništa.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Dok 
slušam sada Jovića, čini mi se da smo nemački štab u crno-plavim limuzinama 
mogli uništiti do poslednjeg. Samo da smo minut ranije stigli ili da i u toj 
jedinoj sekundi nisu otkazali naši ratnički refleksi, zbunjeni slikom paradnog 
sjaja nemačkog štaba.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Dok 
smo ovog jutra, 27. maja, razgovarali o tome, uskom šumskom prugom, od štaba 
bataljona, leno je gazilo konjče noseći kazan s hranom. Iznenada iza njega zaštekta 
nemački šarac. Odnekud izbi naših desetak boraca i, obuhvaćeni panikom, 
zajedno s kuvarima, počeše bežati prema nama. Viknusmo im da stanu. Borci se 
zaustaviše, a konjče poplašeno sunu u šumu.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Nemci 
su izašli na prugu i odsekli nas od štaba bataljona i ostalih četa. Trebalo 
je odlučivati brzo. Jović skupi vod i ostale borce i izvršismo juriš. Nemaca 
ili nije bilo previše, ili ih zbuni naš juriš, tek oni posle kraćeg otpora 
pobegoše put sela.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Kada 
se borba utiša, od glavnine bataljona dojuri komandant Steva, koji nam je s 
grupom boraca pohitao u pomoć. Brzo smo se sporazumeli: Nemci se nisu usuđivali 
da napadaju, po običaju, frontalno i na utvrđenu karaulu. Primenili su bili 
opasniju taktiku: njihove grupe udarale su duž pruge, provlačile se kroz šumu, 
s namerom da izazovu paniku i strah i da tek onda s glavninom nastupe prugom. 
Odlučismo da se i mi postavimo drukčije. Samo jednu četu ostavismo da drži i 
brani prugu. Sa drugom pođe Steva, a sa trećom ja u susret Nemcima, da im 
nametnemo borbu i ne dopustimo da organizuju jači, frontalni napad. Drugog 
izlaza nije bilo. Samo je ovako mogao bataljon od nepunih dve stotine ljudi, uz 
svu hrabrost i zalaganje, da zadrži prodor delova nemačke divizije i da stvori 
dragoceno vreme Vrhovnom štabu i drugu Titu.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Tako 
je počela ova epopeja Beogradskog bataljona, u kojoj je on, po oceni komandanta 
1. proleterske, &quot;nadvisio samog sebe&quot;.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextSpacing1pt3">...</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5"> 29. maj 1944. Već treći dan 
traju neprekidne, najžešće borbe koje smo imali od kako držimo puške u 
rukama. Neprestano se sudarajući s Nemcima, pojavljujući se uvek tamo gde nam 
se ne nadaju, odolevali smo njihovom pritisku i prepuštali im samo prag po prag 
pruge. Danas je treći, odlučujući dan. Do Vrhovnot štaba i druga Tita 
Nemcima je ostalo još samo nekoliko kilometara. Noćas smo imali sastanak 
bataljonskog partijskog biroa, kao i sastanak komunista i skojevaca po četama. 
Svugde je donet samo jedan zaključak: do Vrhovnog štaba Nemci mogu doći samo 
preko mrtvog bataljona.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Neprijatelj 
sve luđe navaljuje. To više nisu borbe kakve poznajemo. Ovde se gušamo jedni 
s drugima. Uzalud su svi saveznički avioni, koji doleću više nas i bacaju nam 
sanduke s municijom. Ta uvek dragocena municija, večita naša briga i želja, 
ovoga puta nam nije na pomoći. Ovde se borimo s pištoljem, kundakom i 
bajonetom.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Četiri 
eata je popodne. Povukli smo se nešto unazad. Naši gubici su sve veći, a 
Vrhovni štab je sve bliži. Mišić, komandir 2. čete, obaveštava nas da mu 
je od cele čete ostalo samo pet boraca. Ne traži ni smenu ni pojačanje.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">U 
kratkom predahu, dok su se Nemci prikupljali za nov napad, sastali su se štab 
bataljona i partijski biro. Uto je kurir štaba brigade. doneo naređenje, 
ispisano na običnoj cedulji:</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">&quot;Vrhovni 
štab i drug Tito su iza vas! Borite se do poslednjeg!&quot;</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Posebno 
su nas usmeno obavestili da sa ostalim bataljonima još nije uspostavljena veza, 
ali da nam 13. hrvatska brigada uskoro stiže u pomoć.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Ceduljica 
je išla iz ruke u ruku, kao podsticaj, kao najveća pomoć koja nam se tog 
trenutka mogla pružiti. Dali smo da je pročita svaki borac. A zatim smo pošli 
u susret Nemcima, da diviziji &quot;Princ Eugen&quot; pokažemo još jedanput 
koliko je dug taj poslednji kilometar pruge, da on i nema dužine dogod na njemu 
živi i poslednji borac Beogradskog bataljona.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Predveče, 
kad nam je već ponestalo i poslednjih snaga, povukli smo se na Lisinu, uporište 
ispred samog Vrhovnog štaba, koji je s ranjenicima čekao noć da bi izvršio 
proboj. Lisinu je već bila posela 13. hrvatska brigada. Njen komandant, Žeželj, 
raspoređivao je borce da dočekaju nemački juriš. Nisam sačekao kraj tog 
poslednjeg nemačkog napada na ovoj pruzi. Njihov bacač me je izbacio iz 
stroja, pa sam se sa ostalim ranjenicima našao u štabu 5. bosanskog korpusa, 
pored njegovog komandanta Slavka Rodića, koji je brižno osluškivao žestoku 
borbu na Lisini.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">— 
Iz Beogradskog ste bataljona!? — upitao je komandant kad se utišala borba. 
Zatim je dodao: — Sjajno ste izdržali. Sada ćete ostati kod nas. Vrhovni štab 
sa vašim jedinicama već vrši proboj ka Glamočkom polju, i nalazi se van 
opasnosti.</span></p>
<p class="MsoNormal" align="right" style="text-align:right"><span style="font-size:9.0pt;mso-fareast-language:
SR-CYR" class="Bodytext4Spacing2pt">Milorad DRENJANIN</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_136.htm"><b>Prethodni dokument</b></a></TD>
<TD><a href="27_138.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
