<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_141.htm"><b>Prethodni dokument</b></a></TD>
<TD><a href="4_12_3_143.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>MESECNI IZVESTAJ OPERATIVNOG ODELJENJA 2. OKLOPNE 
ARMIJE OD 22. SEPTEMBRA 1943. KOMANDANTU JUGOISTOKA O VOJNO-POLITIČKOJ I 
PRIVREDNOJ SITUACIJI, AKTIVNOSTI SNAGA NOVJ I SOPSTVENIM DEJSTVI-MA NA 
TERITORIJI NDH, CRNE GORE, KOSOVA I SRBIJE[1]</strong></p>
<p align="center"><strong>Koncept</strong>[2]</p>
<p align="center">KOMANDA 2. OKLOPNE ARMIJE</p>
<p>Odelj. Ia br.</p>
<p>J43. str. pov.</p>
<p>A. H. Qu., 22. 9. 1943.</p>
<p><em>Predmet:</em> Procena situacije za period od 16. 8—15. 9.[3]</p>
<p>.... primeraka</p>
<p><em>Koncept</em></p>
<p align="center">K-TU JUGOISTOKA</p>
<p align="center">(K-tu Grupe armija ,,F&quot;)[4]</p>
<p>I — POLITIČKA SITUACIJA</p>
<p>a) <em>Od spoljnopolitičkih događaja</em>, najveći odjek je imao na 
Balkanu brzi slom italijanske vojske, koji je usledio brže nego što se u početku 
očekivalo1. Toj okolnosti treba pripisati sve veće poštovanje nemačkog oružja, 
što dolazi do izražaja u povećanom oprezu četnika.</p>
<p>1) S obzirom da je duče ponovo preuzeo političko vođstvo i Italiji, 
splasnulo je u Hrvatskoj raspoloženje koje je bilo izazvano izgledima na 
samostalnost.</p>
<p>2) Crnogorsko područje je pod jakim uticajem komunista i četničkih bandi. 
Nije sigurno da željama većine naroda odgovara obrazovanje nacionalne 
autonomije, čemu trenutno teže vodeći Crnogorci. Ovde, takođe, politički 
pravac određuje očekivanje savezničkog iskrcavanja.</p>
<p>3) U Albaniji vlada ravnodušnost. Postoji težnja da se u svakom slučaju nađu 
u trenutku odluke u lageru jačeg, što se većinom traži kod saveznika. Zbog 
toga nailazi na slab odjek kod većine stanovništva pokušaj da se obrazuje 
nacionalni komitet. Čak iako uspe pokret koji se širi među Albancima na 
Kosovu, treba svakako računati s tim da će se u slučaju iskrcavanja brzo 
promeniti raspoloženje.</p>
<p>b) Unutrašnja politička situacija</p>
<p>U strukturi država koje stoje pod nemačkom komandom nema nikakvih promena. 
Treba sačekati na uspeh podrške Nediću (poseta fireru). Verovatno će njega 
podržati samo intelektualni krugovi, dok većina naroda vidi, kao i ranije, 
svog pravog vođu u Draži Mihailoviću.</p>
<p>S obzirom na poboljšanu spoljnopolitičku situaciju Hrvatske, više je nego 
sumnjivo da će se uspeti u tome da se jače prodre u poglavnikov režim, kao i 
da će novonaimenovani ministar rata Maralić[5] moći još da zaustavi potpuni 
raspad hrvatske vojske. Zahtevi koje je za Hrvatsku ponovo postavila 2. oklopna 
armija ne menjaju se ni posle novih političkih događaja.</p>
<p>Snage koje pokreću ćelo jugosiovensko područje ocrtavaju se najjasnije kod 
bandi. Tito pojačano ističe važnost ruskog uticaja, pri čemu mu u punoj meri 
pomaže Sovjetska crkvena propaganda[6]. Pri tom koristi pomoć saveznika, a 
ipak ne zavisi od nje. Nasuprot tome, Draža Mihailović zavisi od te pomoći. 
Komunizam, iza koga stoji velika sila Rusija, i Saveznici pritešnja-vaju ga na 
isti način svojim zahtevima. Do sada je njegov neposredni i zato najopasniji 
protivnik bio komunizam. U momentu iskrcavanja, za koje engleski oficiri za vezu 
stalno vrše na njega pritisak da se treba pripremiti, porašće opasnost od 
konačne zavisnosti od Saveznika, čije je sebične ciljeve Draža Mihailović 
uvideo. U njegovom pokretu se odražava izvesna nesigurnost i razmimoilaženje 
političkih gledišta kod nižih starešina. Nezavisno od toga Englezi i dalje 
podstiču na veliki ustanak pojačavajući svoje štabove za vezu i koristeći 
sva sredstva sile (kralj Petar). (Vidi: Situacija kod bandi.) Nije isključeno 
da će oni pokušati da tako pridobiju četnike da oni i bez iskrcavanja 
Saveznika podignu ustanak.</p>
<p>Držanje Italijana je nejasno. Nastojanje da se zajedno sa komunistima učvrste 
na pojedinim delovima obale bez sumnje se svodi na uticaj Saveznika.</p>
<p align="center">II — STANJE KOD NEPRIJATELJA</p>
<p>a) Vreme i obim eventualnog iskrcavanja Saveznika ne može se još jasno 
sagledati. Da li će uopšte doći do iskrcavanja zavisi, u prvom redu, od 
spoljnopolitičke situacije, naročito od odnosa između Saveznika i Rusije.</p>
<p>(Pojedinosti vidi u „Procena verovatnoće savezničkog iskrcavanja na 
albanskoj i dalmatinskoj obali&quot;, koju je dala K-da 2. okl. armije, 
Ic/oficir Abvera, pov. br. 211/43. od 19. 9. 43.)[7]</p>
<p>Aktivnost bandi se pojačava pod uticajem Saveznika i Rusije. Prema 
mnogobrojnim vestima, izgleda da nije isključeno da počne opšti ustanak, čak 
i ako ga ne pokrene operacija iskrcavanja.</p>
<p>b) <em>Slavonija</em></p>
<p>Posle privremenog obrazovanja težišta severno od pruge Ivanić-Grad — 
Brod, pri čemu su bile dovučene sa severne granice dve divizije sa ukupno 6 
brigada, došlo je do napuštanja tog težišta na odseku Nova Gradiška — 
Brod i prebacivanja na područje Slavonije (Moslavina — Bjelovar — planina 
Kalnik) (5000—7000 ljudi).[8]</p>
<p>c) <em>Slovenačka pogranična zona:</em></p>
<p>Poznato formiranje novih odreda u vezi je sa namerom da se kompletira nova 
divizija koja treba da uđe u sastav slovenačkog korpusa, zajedno sa postojećom 
15. i 16. slov. divizijom.[9]</p>
<p>Dovučena je 8. divizija [NOVJ] u rejon južno od Karlovca, a 13. divizija 
[NOVJ] je posela rejon Ogulin — Sušak — Senj.</p>
<p>d) <em>IV zona (rejon oko Splita):</em>[10]</p>
<p>Na području IV [operativne] zone [NOV i POJ], stalno jačaju komunističke 
snage i to:</p>
<p>1) dolaskom jedne divizije I hrv. korpusa [NOVJ]</p>
<p>2) 3 divizije II bosanskog [udarnog] korpusa [NOVJ]</p>
<p>3) formiranjem 2 nove divizije,</p>
<p>4) opštim naoružanjem civilnog stanovništva,</p>
<p>5) angažovanjem ital. odreda pod komunist, komandom,</p>
<p>6) isporukom oružja od 2 ital. divizije.</p>
<p>e) <em>Severoistočna Bosna (rejon Tuzla — Bos. Samac — Doboj):</em></p>
<p>Komunisti su dobili pojačanje dolaskom štaba jedne-divizije I bosanskog 
[udarnog] korpusa [NOVJ] sa jugozapada i jedne divizije sa juga.</p>
<p>f) <em>Hercegovina:</em></p>
<p>Posle privremenog napuštanja težišta u luku Drine (Goražde — Foča), 
neprijatelj se vratio prvobitnoj nameri: prikupljanju snaga u luku Drine i 
regrutova--nju u severnoj Crnoj Gori i južnoj Hercegovini, u cilju pridobijanja 
tamošnjih Muslimana i ometanja mobili--zacije koju sprovodi Draža Mihailović.</p>
<p>g) <em>Srbija:</em></p>
<p>Kad je došlo do kapitulacije Italije počela je mobilizacija u Sandžaku, 
Hercegovini, severnoj Crnoj Gori i na Kosovu.</p>
<p>Neprijatelj vrši pripreme za paralisanje plovidbe-Dunavom i rušenje železničkih 
pruga u severoistočnoj Srbiji i Ibarskoj dolini, izdato naređenje da se počne 
sa sabotažama na širem području u cilju usporavanja nemačkih mera i 
vezivanja trupa. Vode borbu protiv komunističkog uticaja, razbijaju komunističke 
odrede, da bi, zatim, jakim snagama podržali iskrcavanje Saveznika, koje se očekuje 
na crnogorsko-hercegovačkoj obali.</p>
<p>h) <em>Albanija:</em></p>
<p>Pojačana aktivnost komunističkih bandi i bandi albanskih nacionalista.</p>
<p>i) <em>Tako se obrazuju sledeća težišta bandi:</em></p>
<p>1) Rejon oko Splita (Tito),</p>
<p>2) Sandžak, Crna Gora, Kosovo,</p>
<p>3) lokalna težišta: zapadna Slavonija i slovenačka pogranična zona.</p>
<p align="center">III — SOPSTVENA TAKTIČKA SITUACIJA I NAMERE:</p>
<p>2. okl. armiji su sada postavljeni sledeći zadaci:</p>
<p>a) odbrana dalmatinsko-crnogorsko-albanske obale (oko 1000 km),</p>
<p>b) razoružanje i otpremanje Italijana (oko 250.000 ljudi),</p>
<p>c) ugušivanje pokreta bandi koji raste po broju ljudstva i naoružanju,</p>
<p>d) osiguranje puteva i pruga za dotur,</p>
<p>e) zaštita važnih saobraćajnih i privrednih objekata.</p>
<p>Za ove zadatke nisu dovoljne snage kojima se raspolaže. Situacija se može učvrstiti 
samo ako se dovedu još najmanje 3 divizije, odgovarajuće jedinice (pre svega 
jurišni topovi i inženjerija) i dovoljan broj protiv-avionske artiljerije.</p>
<p>Zbog pomanjkanja snaga, za sada nije moguće da se trenutno raspoloživim 
snagama posedne obala na spojevima prema desnom susedu (odsek Karlobag — Sušak) 
i prema levom susedu (odsek južno od Valona — Porto Edda). Poželjno je da 
snage Grupe armija ,,B&quot; preuzmu odsek Karlobag — Sušak. Posedanje 
ostalih delova obale samo na najvažnijim uporištima, isključujući pokretne 
rezerve čija je intervencija u slučaju iskrcavanja dovedena u pitanje zbog 
aktivnosti bandi.</p>
<p>Smirivanje područja Armije ograničeno je samo na mala lokalna dejstva koja 
ne mogu dovesti do promene opšte situacije, pošto se za to raspolaže 
nedovoljnim brojem jedinica čija je borbena vrednost nedovoljna, a oprema i 
stepen obuke manjkav. Nastavlja se rasulo hrvatskih jedinica, a zavedene mere ne 
pokazuju do sada znatan uspeh.</p>
<p>Oslobađanjem borbom puteva za dotur nije moguće obezbe-diti i njihovu zaštitu 
(udaljenosti do krajnjih stanica na železničkim prugama iznose od 150 do 300 
km). Ostaje samo nezadovoljavajuće rešenje — sistem konvoja, uz oslonac na 
pojedina uporišta. Zaštita pruga na hrvatskom području je samo uslovno moguća 
na prugama Zagreb — Beograd, Vinkovci — Osijek, Indija — Novi Sad, kao i 
pruge za Bihać i od Broda preko Sarajeva za Mostar. U Srbiji je obezbeđena zaštita 
neophodnih pruga.</p>
<p>Zaštita važnih privrednih objekata mora se još ograničiti.</p>
<p>N am e r e:</p>
<p>Napad na Split u cilju zauzimanja obalskih utvrđenja i razbijanja tamošnjeg 
težišta bandi.[11]</p>
<p>Hitno otpremanje Italijana, uz delimično otkrivanje obale.</p>
<p>Izgradnja obalske odbrane civilnim snagama u cilju obrazovanja uporišta. 
Izgradnja zaprečnih, bočnih položaja na planinskim prevojima.</p>
<p>Čišćenje od bandi borbene zone koja je potrebna za obalsku odbranu 
obrazovanjem uporišta uz prikupljanje snaga sa celokupnog područja Armije.</p>
<p>Pojačanje osiguranja pruga na hrvatskom području koje su odlučujuće za vođenje 
borbi i snabdevanje, napuštajući osiguranje privrednih objekata i sporednih 
pruga.</p>
<p>Namera je da se pomoću Kozačke divizije[12] koja pristiže najpre umire 
Slavonija i Srem.</p>
<p align="center">IV — STANJE OBALSKE ODBRANE I IZGRADNJE POLOŽAJA</p>
<p>Odsek Karlobag — Sušak još je u rukama neprijatelja.</p>
<p>U ostalom dalmatinskom obalskom području, izuzev Splita, obalska utvrđenja 
su u našim rukama.</p>
<p>Za zauzimanje utvrđenja na ostrvima ispred obale i za čišćenje tih ostrva 
nedostaju potrebne snage.</p>
<p>U toku je preuzimanje stalnih odbrambenih postrojenja, obalskih baterija, 
protivavionske artiljerije itd. Ono se za sada može sprovesti samo angažovanjem 
italijanskog osoblja. Poželjno je da se to osoblje zameni našim stručnim 
snagama.</p>
<p>Na odseku K-de XXI brd. A.K. takođe je, uglavnom, izvršeno preuzimanje 
glavnine obalskih utvrđenja, obalskih baterija itd., delimično sa ital. 
poslugom.</p>
<p>Opšta obalska odbrana može se sprovesti samo u vidu uporišta. Dosadašnja 
izgradnja položaja nije uopšte dovoljna. Nju su naše snage intenzivno započele 
i radovi stalno napreduju. Hitno se dopremaju u velikoj meri mine i materijal za 
zaprečavanje.</p>
<p align="center">V — SITUACIJA NA MORU</p>
<p>U toku je formiranje potrebnih nadlestava Ratne mornarice. Za sada postoje još 
praznine.</p>
<p align="center">VI — SITUACIJA U VAZDUHU</p>
<p>a) Aktivnost neprijatelja: Na području Armije nije bilo borbenih dejstava 
neprijateljske avijacije. U prošlom mesecu znatno se povećao broj naleta 
neprijateljskih aviona u cilju snabdevanja bandi i izviđanja.</p>
<p>b) Sopstvena aktivnost: Naše vazduhoplovstvo podržavalo je nastupanje naših 
jedinica prema obali, parališući mestimični otpor mnogobrojnim lokalnim 
akcijama. Avioni se pojedinačno angažuju za borbu protiv bandi. Vrši se izviđanje 
i bacanje propagandnog materijala na obalskom području, kao i stalna izviđanja 
do sredine Jadrana.</p>
<p align="center">VII — SAOBRAĆAJ</p>
<p>1) U proteklom mesecu je takođe bila jako ozbiljna situacija u pogledu 
transporta, zbog velikih zahteva u odnosu na prosečno mali kapacitet pruga. Ona 
se na hrvatskom području još znatno zaoštrava nastavljanjem napada bandi, 
naročito na važnim prugama Zagreb — Beograd, Osijek — Vinkovci, Novi Sad 
— Inđija. Kao posledica toga, na području oko Zagreba, a delimično i u Mađarskoj, 
došlo je do velikog zastoja ispred hrvatskih graničnih prelaza.</p>
<p><em>Mere za otklanjanje teškoća u Hrvatskoj:</em></p>
<p>a) Povećan istovar u rejonu Zagreba i, ukoliko je moguće, u ostalim 
rejonima blizu granice. Princip: bolje je istovariti u severnoj Hrvatskoj nego 
zatvoriti dovoz iz Rajha. Za sada se počelo sa ovom merom.</p>
<p>b) Pojačanje snaga za obezbeđenje železnica na važnim prugama Zagreb — 
Ogulin, Zagreb — Beograd, Osijek — Vinkovci, Novi Sad — Indija, Slav. Brod 
— Sarajevo — Mostar i Sarajevo — Kraljevo, odustajući od zaštite ostalih 
pruga, a time i mira na njima.</p>
<p>c)Jače angažovanje železničkih inženjerijskih jedinica za brže 
otklanjanje zapreka na prugama. Popravke koje vrši hrvatsko železničko 
osoblje odnose mnogo vremena, te se tako povećava efekat napada.</p>
<p>2) Loše veze veoma otežavaju obradu prijava za trans-portovanje i 
regulisanje transporta. Komandanturu za transport u Zagrebu koja je nadležna za 
obradu transporta u Hrvatskoj može se dobiti samo putem teleprintera.</p>
<p>3) Na srpskom području nije bilo značajnih dejstava bandi. Tu se neprijatno 
uočava pomanjkanje neposrednog; uticaja na upravu pogona na bugarskim prugama 
(naročito na novom bugarskom području). Usled toga što Bugari često odbijaju 
prijem vozova, dolazi do stalnog zastoja u snabdevanju za Grčku, a time i 
usporavanja, robnog prometa.</p>
<p align="center">VIII — SNABDEVANJE I DOTUR</p>
<p>Na području 2. oklopne armije stanje u pogledu snabdevanja je ozbiljno. S 
obzirom na mogućnost većih borbenih dejstava na obali i na povećanu aktivnost 
bandi, može se očekivati da će se to stanje odlučujuće i štetno odraziti 
na borbenu situaciju.</p>
<p>1) Razlog za to je, pre svega, nedovoljan transportni prostor i veoma teško 
stanje transporta. Zbog stalnih rušenja pruga ne može se sasvim popuniti 
kontingent vozova za snabdevanje kojim raspolaže Armija, a koji je ionako mali. 
Pored toga se dešava da, usled sadašnjeg postupka smenjivanja jedinica, 
iznenadne hitne potrebe mogu da se pokriju najranije za 3 sedmice.</p>
<p>U mnogim rejonima zbog bandi nije moguće sprovesti ispomoć kamionima za 
transport na području Armije pošto se ne može staviti na raspolaganje 
dovoljna pratnja.</p>
<p>Veliki delovi armijskog područja (Albanija, Crna Gora i deo dalmatinske 
obale) nemaju železničku prugu, tako da se preko 300 km dugi, najteži 
planinski putevi moraju savladati transportnim kolonama.</p>
<p>2)<em> Ishrana</em></p>
<p>. . . [13]</p>
<p>3) <em>Municija</em></p>
<p>. . ..[14]</p>
<p>4) <em>Pogonsko gorivo</em></p>
<p>. . . [15]</p>
<p>5) <em>Motor izacija</em></p>
<p>. . . [16]</p>
<p align="center">IX — PRIVREDNA SITUACIJA</p>
<p>Armija nema nikakav uticaj na korišćenje privrednih dobara u Srbiji i 
Hrvatskoj. Sve su češći zahtevi za vojnom zaštitom, ali oni ne mogu biti 
zadovoljeni. Jedinice moraju često biti povučene iz privredno važnih oblasti, 
jer su hitno potrebne za zaštitu pozadinskih veza i že-lezničkih pruga.</p>
<p>Još ne postoji pregled o privrednoj situaciji u novoposednutoj bivšoj 
italijanskoj zoni. Na albanskom području privreda je delimično zamrzla, pre 
svega eksploatacija rudnika i nalazišta nafte. Eksploatacija će zavisiti i od 
toga da li će se moći ponovo odvijati pomorski saobraćaj na Jadranu. 
Transportovanje preko planina je skoro isključeno.</p>
<p align="center">X — ZDRAVSTVENA SLUŽBA</p>
<p>. . . [17]</p>
<p align="center">XI — STANJE KONJA</p>
<p>. . . [18]</p>
<p align="center">XII — STANJE POPUNE</p>
<p align="left">. . .[19]</p>
<p align="center">Za Komandu 2. oklopne armije</p>
<p align="center">načelnik štaba</p>
<p>1 Snimak dokumenta (pisanog na mašini) u AVII, NAV-T-313, r. 194, s. 
7454517—30.</p>
<p>2 U produžetku ove reci rukom je dopisano: „Komandant je o ovome usmeno 
referisao komandantu Jugoistoka&quot;.</p>
<p>3 i 4 Dopisano rukom.</p>
<p>5 Pogrešno. Tu dužnost je za sebe zadržao Ante Pavelić, a na čelu tog 
ministarstva se nalazio Vilko Begić. U vreme o kojem je reč na dužnost 
ministra Ministarstva domobranstva postavljen je Fridrih Navratil.</p>
<p>6 U originalu piše: ,,die sovvjetische Kirehenpropaganda&quot;.</p>
<p>7 Tim dokumentom redakcija ne raspolaže.</p>
<p>8 Vidi dok. br. 113 i 128.</p>
<p>9 Na teritoriji Slovenije, 3. oktobra 1943, po naređenju VŠ NOV i POJ, 
formiran je 6. korpus NOVJ u čiji su sastav ušle 14, 15. i 18. divizija NOVJ. 
Ovaj korpus je 5. oktobra 1943. preimenovan u 7. korpus NOVJ (tom II, knj. 1, 
str. 355—6; knj. 10, dok. br. 169; tom IV, knj. 7, dok. br. 84).</p>
<p>10 i 11 Vidi dok. br. 135,i 140.</p>
<p>12 Reč je o nemačkoj 1. kozačkoj diviziji.</p>
<p>13,14,15,16,17,18 i 19 izostavljeno zbog ograničenog prostora.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_141.htm"><b>Prethodni dokument</b></a></TD>
<TD><a href="4_12_3_143.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
