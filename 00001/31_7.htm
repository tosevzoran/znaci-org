<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_6.htm"><b>Prethodni dokument</b></a></TD>
<TD><a href="31_8.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="EN-GB" style="font-size:10.0pt;mso-bidi-font-size:11.0pt">SA 
1. ČETOM 1. BATALJONA U OSTROŠCU</span><span lang="EN-GB" style="font-size:10.0pt;mso-bidi-font-size:
12.0pt"><o:p>
</o:p>
</span></b></p>
<p class="MsoNormal" style="margin-top:11.0pt;text-indent:16.0pt;line-height:
91%"><span lang="EN-GB">Spremali smo se za cazinsku krajinu, za prvu veliku 
akciju novoformirane 3. krajiške brigade. Svi smo toga bili svesni. Sve do 
dolaska na obalu Une zadatak nam nije bio poznat. Štab brigade, što je potpuno 
i razumljivo, čuvao ga je u tajnosti. Ali, bez obzira na to, iz raspoloženja 
boraca moglo se zaključiti da nema kolebanja bez obzira o kakvom se zadatku 
radi. Dugo sam, uz put, razmišljao o svemu tome, a posebno o raspoloženju 
boraca. Shvatio sam zašto su tako vedri i raspoloženi, zašto imaju takvo 
samopouzdanje. Do pre nekoliko dana sve naše akcije izvodili smo manjim 
snagama. Borci su već stekli bogata iskustva za proteklu godinu dana rata. Ko 
zna u koliko su se sve teških situacija nalazili, pa ipak su najčešce iz njih 
izlazili kao pobednici. Međutim, ovoga puta situacija se iz osnova izmenila. 
Vedrina i raspoloženje u jedinici uneli su, pored ostalog, i osećanje snage. U 
brigadnoj koloni kretao se veći broj ustaničkih četa iz našeg kraja, o čijim 
se kvalitetima već odavno mnogo zna. Ta činjenica davala je veliku snagu 
svakom od nas. Svak je nekako bio spreman da se pokaže, da se ne obruka, da se 
u njega stekne poverenje, i to baš u prvoj većoj akciji brigade.</span></p>
<p class="MsoNormal" style="margin-top:1.0pt;text-indent:15.0pt;line-height:91%"><span lang="EN-GB">U 
popodnevnim časovima 1. 9. 1942. u jednom šumarku ispod sela Radić očekivali 
smo naređenje za dalji pokret. U jednom momentu došao je kurir iz štaba 
brigade i pozvao članove štaba našeg bataljona u štab. Krenuli smo odmah i 
čim smo stigli javili smo se komandantu Karanoviću. Videvši da pored njega 
sedi Slavko Rodić shvatio sam da nam predstoji značajna borba.</span></p>
<p class="MsoNormal" style="margin-top:1.0pt;text-indent:15.0pt;line-height:91%"><span lang="EN-GB">Komandant 
Karanović je odmereno, vojnički, kratko i precizno izložio zadatak.</span></p>
<p class="MsoNormal" style="line-height:91%"><span lang="EN-GB">Komandant 
bataljona Milan Atlagić je primio zadatak a ja kao njegov zamenik sam zapisivao 
ono što je on govorio.</span></p>
<p class="MsoNormal" style="line-height:91%"><span lang="EN-GB">Brigada sutra 
napada neprijatelja koji je zaposeo položaje na desnoj obali Une, Ostrožac i 
Cazin. Tvoj zadatak je da se sa 1. četom iz 1. bataljona bez borbe provučeš 
kroz neprijateljske položaje u dolini Une i da zauzmeš Ostrožac i most na 
Uni, i da ne dozvoliš povlačenje neprijatelju preko mosta kada ga naše snage 
budu potisle sa grebena. Imaj u vidu da će naše haubice tući tvrđavu na 
levoj obali Une za vreme napada na Ostrožac.</span></p>
<p class="MsoNormal" style="line-height:91%"><span lang="EN-GB">Bilo je reči o 
mnogim drugim momentima koji su se odnosili na objašnjavanje zadatka, ali nije 
rečeno ništa šta raditi ako ne izvršimo zadatak. Zbog toga sam shvatio da 
most i Ostrožac moramo osvojiti po svaku cenu.</span></p>
<p class="MsoNormal" style="line-height:91%"><span lang="EN-GB">Sa drugovima 
koji su poznavali ovaj teren odmah sam pristupio izviđanju zemljišta. Uočili 
smo nekoliko pogodnih mesta za skriveno provlačenje između stenovitih grebena 
ka dolini reke, ali nisam mogao dobiti predstavu o njenoj dolini, jer se ništa 
nije moglo videti. Na predlog vodiča odlučio sam se za prolaz između jednog 
grebena ka reci, nizvodno od mosta prema Bosanskoj Krupi. Na mestu odakle se 
najbolje moglo osmatrati mesto prelaza ostao sam do dolaska Jove Miljevića, 
komandira, i Pere Materića, politkomesara 1. čete. Tu sam im izdao zadatak i 
precizirao sve mere za njegovo izvršenje.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Ceta je bila potpuno spremna. Borci su sa nestrpljenjem čekali momenat za 
pokret. Bili su jako radoznali da saznaju pojedinosti o zadatku.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Noć je. Sve se utišalo. Ni neprijatelj ne daje nikakve znake života. Kada 
je došao momenat za pokret naredio sam Miljeviću da upozori borce na tišinu. </span><span lang="EN-GB">Spustili 
smo se u dolinu reke. Preko grebena smo se neosetno provukli kroz neprijateljske 
položaje, što je značilo da smo dobro započeli. Nekoliko neprijateljskih 
mitraljeskih rafala ispaljenih u toku savlađivanja grebena shvatili smo 
bezopasnim. To je razbijanje straha, na što smo već odavno navikli u ovakvim i 
sličnim situacijama.</span></p>
<p class="MsoNormal" style="line-height:91%"><span lang="EN-GB">Do sukoba je došlo 
pri osvajanju železničke stanice Otsrožac na Uni. </span><span lang="DE" style="mso-ansi-language:DE">Borba 
je kratko trajala. Jednog neprijateljskog vojnika smo uhvatili živog. Ostali su 
se razbežali pod zaštitom mraka. Uhvatila ih je panika, jer nisu očekivali naš 
napad. </span><span lang="EN-GB">Do zore, most na Uni i samo mesto Ostrožac 
bili su u rukama 1. čete. Bili smo zadovoljni uspešno izvršenim zadatkom.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Četa je obezbedila prilaz ka Ostrošcu i mostu. Čekali smo dalji rasplet 
situacije. Ispod nas, na levoj obali Une, sa zaposednutog grebena i tvrđave 
Ostrožac neprijatelj je davao jak otpor snagama koje su ga napadale. Kanjon Une 
odjeki-vao je od eksplozija haubičkih granata koje su u zoru zasipale tvrđavu 
Ostrožac. Potisnute sa položaja na desnoj obali Une, neprijateljske snage su 
se svaljivale u dolinu reke, nasrćući na položaje koje je držala naša 1. četa. 
Borci 1. čete hrabro su se borili. Ošamućene ustaše bespomoćno su se davile 
u brzoj reci, jer drugog izlaza nije bilo.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Četa je izdržala. Teško je posebno izdvajati bilo koga od njenih boraca i 
starešina po hrabrosti i prisebnosti ispoljenoj za sve vreme ovog okršaja. Puškomitraljezac 
Jovo Dobrijević, pored komandira Miljevića i komesara Materića, ostao mi je u 
trajnom sećanju. U svemu je bio nenadmašan. I desetak drugih boraca koji su 
se, ipak, za nijansu odvajali od drugih, po onom što je moje oko moglo da 
zapazi, zaslužuje posebno priznanje, ali, na žalost, s njima sam se tada prvi 
put našao u borbi, pa su za mene ostali nepoznati. Stekao sam utisak da se sa 
ovakvom jedinicom može sigurno računati i u najtežim situacijama. A ovo je 
bila jedna od veoma uspelih proba.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Još se držala jedino tvrđava koju je neprijatelj uspešno branio. Iako 
smo dobili pojačanje, osvajanje tvrđave bilo je gotovo nemoguće. Držali smo 
je opsednutu dok se tražilo rešenje. </span><span lang="EN-GB">Borba se utišala. 
Pregovori sa opkoljenim neprijateljem o njegovoj bezuslovnoj predaji bili su 
započeti, ali zbog izmene situacije nisu dovedeni do kraja.</span></p>
<p class="MsoNormal" style="line-height:91%"><span lang="EN-GB">Zadovoljni 
uspehom u ovoj borbi, krenuli smo na novi zadatak. Pohvala koju smo dobili zbog 
uspeha postignutog na Ostrošcu, bila je novi podsticaj svima nama u daljoj 
borbi.</span></p>
<span lang="EN-GB" style="font-size:12.0pt;mso-bidi-font-size:8.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
EN-GB;mso-fareast-language:EN-US;mso-bidi-language:AR-SA">Đoko ČUBRILO</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_6.htm"><b>Prethodni dokument</b></a></TD>
<TD><a href="31_8.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

