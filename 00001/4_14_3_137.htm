<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_136.htm"><b>Prethodni dokument</b></a></TD>
<TD><a href="4_14_3_138.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA KOLUBARSKOG KORPUSA OD 4 MAJA 
1944. KOMANDANTIMA BRIGADA ZA MOBILIZACIJU LJUDSTVA RADI SPREČAVANJA PRODORA 
JEDINICA NOVJ KA PL. POVLENU1</strong></p>
<p>GORSKI ŠTAB 782&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Str. pov. Br. Službeno</p>
<p>4 maja 1944 godine&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Položaj.</p>
<p align="center">KOMANDANTU GORSKOG ŠTABA 78 — I 3</p>
<p>Od Vrhovne komande primljena je radio-depeša danas Be. ff. 613 i 614 od 2 
maja sledeće sadržine:</p>
<p>»U toku prvoga maja glavne komunističke snage bile su u oblasti Jelove gore 
— Varda4. Neško5, Raković6, Ajdačić7 i Kalabić8 preduzeli su prvog maja 
napad sa linije: Kukalj, južno od Mravinaca — Osijanj k. 841 — Seča Reka9. 
Račić10 prvog maja bio je na položaju u oblasti Pašine Ravni — Ti-sova 
Glava — Debelo Brdo — Stubica. Račić je odbio njihov noćni napad. Drugog 
maja u četiri časa crveni su ponova preduzeli napad i potisli desno krilo Račića.</p>
<p>Levo krilo Račića sa Borovnjaka i Stubice povuklo se na Jablanik. Borbe se 
vode. Zlatiborski korpus napada pravcem: Jelova Gora — Varda. Jedna grupa 
crvenih izgleda probila se ka Mravinjacima11 i Povlenu12. Najhitnije se 
pripremite i zauzmite pogodan raspored za brzu akciju ako crveni pokušaju 
prodiranje Valjevu i Rudniku. Pripremite Kolubarski korpus da se odmah što pre 
krenuti u akciju čim se naredi.</p>
<p>Topalović13 da se što pre prebaci i grupiše oko sela Planinice«.</p>
<p>Dostavljam prednje komandantu radi znanja i, —</p>
<p align="center">NAREĐUJEM:</p>
<p>1.&nbsp; — Komandant II Tamnavske brigade, u vezi neposredno primljenog 
naređenja od komandanta grupe korpusa,14 najhitnije će pripremiti celu svoju 
brigadu za pokret, ako zato naknadno primi naređenje od ovoga štaba ili od štaba 
grupe korpusa. Za sada držati brigadu prikupljenu po bata-ljonima ali svi da 
gravitiraju ka Lajkovcu, pošto će u tom pravcu biti naređen eventualni 
pokret.</p>
<p>2.&nbsp; &nbsp;— Komandant I Tamnavske brigade prikupiće celu svoju 
brigadu, i odmah prebaci na liniju: sela Slatina — Ra-duša prema podgorskom 
srezu. Na ovoj liniji izvršiti obez-beđenje i voditi računa da nebi došlo do 
iznenađenja. Neke patrole crvenih pojavile su se u tom kraju, a ima izgleda da 
se preoblače u nemačku uniformu i tako izviđaju predte-ren za svoje trupe.</p>
<p>Za ishranu vojnika poneće svaki vojnik suvu hranu za pet dana, a posle toga 
hleb će se primati sa Uba, a ostalo bataljonske komore prebacivaće hranu sa 
reona bataljona.</p>
<p>Za sanitet komandant će sobom povesti d-ra Markovića Rajka, koji sobom da 
ponese najpotrebniji zavojni i sanitetski materijal.</p>
<p>Veza sa ovim štabom biće preko četovođe sela — rzovice.15</p>
<p>3.&nbsp; &nbsp;— Komandanti I i II Tamnavske brigade uhvatiće i međusobnu 
vezu u cilju obaveštavanja i eventulnog potpomaganja. Komandant I Tamnav. 
brigade odmah će uhvatiti vezu i sa komandantom sreza Podgor. i Valjevskog radi 
oba-veštenja o situaciji u tim srezovima.</p>
<p>Mere opreze i obaveštavanja da budu zastupljene do maksimuma.</p>
<p>Dalja naređenja za rad primaće se iz štaba ovog korpusa i iz štaba grupe 
korpusa.</p>
<p>4.&nbsp; — Da komandant posavske brigade mobiliše celu svoju brigadu i 
izvrši posedanje i obezbeđenje desne obale r. Save na liniji: s. Ušće — s. 
Skela — s. Zabrežje i zaključno sa granicom Kolubarskog i Avalskog korpusa. 
Za obezbeđenje reke Save uzvodno od Ušća preduzeti su koraci kod komandanta 
Mačvanskog korpusa. Za obezbeđenje nizvodno od naše granice sa Avalskim 
korpusom preduzeti su koraci kod komandanta Avalskog korpusa.</p>
<p>Komandant će svu graničnu stražu na svojoj teritoriji staviti pod svoju 
kontrolu i kontrolisati njihovo noćno vršenje službe.</p>
<p>Posedanje reke Save izvršiti po grupama tako da na ugroženo mesto može 
brzo da stigne naša intervencija. Noću organizovati neprekidno kretanje naših 
patrola pored Save.</p>
<p>Kako se jedna jača komunistička grupa probila do blizu Mravinaca, sa 
tendencijom kretanja u pravcu severozapada, postoji mogućnost da ova grupa koja 
broji do 6.000 ljudi ima nameru da naše bliže i dalje snage veže za sebe, 
makar i po cenu svoga uništenja, kako bi se tereni oko Save oslobodili naših 
jedinica i na taj način stvorili vrata njihovim jedinicama iz Srema za ulazak u 
Srbiju. Ovo nije samo prazna pretpostavka već činjenica zasnovana na 
neoborivim podacima koji su prikupljeni.</p>
<p>Prema svemu izloženom dužnost i odgovornost komunista Posavske brigade 
velika je i tesno vezana za opšti uspeh. Po cenu najvećih žrtava nesme se 
dozvoliti da se u ovom vremenu prebaci ma i najmanja komunistička snaga iz 
Srema u Srbiju.</p>
<p>Na izvršenje.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Prijem naređenja potvrditi.</p>
<p>Dostavljeno:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Komandantima I i II Tamnav. i&nbsp; Posavske brigade.&nbsp; &nbsp;</p>
<p>&nbsp;KOMANDANT kapetan I klase, Mil. Lapčević16&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p align="center">M.P.</p>
<p>Do pokreta vršiti vežbanja sa jedinicama po dostavljenom programu.17</p>
<p>GORSKI ŠTAB BR. 78/1.</p>
<p>Str. Pov. Br. 416&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>12 maja 1944 godine&nbsp;&nbsp;&nbsp;&nbsp;&nbsp;&nbsp;&nbsp; &nbsp;</p>
<p>Položaj</p>
<p>Naređenje za koncentraciju i posedanje položaja Brigada sela: Gvozdenović 
Kršna glava itd.</p>
<p>Po izvršenju ovoga naređenja to ovo,</p>
<p>u AKTA:</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;KOMANDANT..</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Perić18</p>
<p align="center">M.P.</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 71, 
reg. br. 43/1 (S-V-9803).</p>
<p>2&nbsp; Šifra za Kolubarski korpus.</p>
<p>3&nbsp; Redakcija nije utvrdila na koju se brigadu odnosi. U sastavu korpusa 
bile su 1. i 2. tamnavska i Posavska brigada.</p>
<p>4&nbsp; Odnosi se na jedinice 2. proleterske udarne i 5. udarne divizije 
NOVJ. O njihovom rasporedu i zadacima vidi tom I, knj. 7, dok. br. 166 i 168; 
knj. 20, dok. br. 150.</p>
<p>5&nbsp; Nedić, komandant Valjevskog korpusa.</p>
<p>6&nbsp; Predrag, komandant 2. ravnogorskog korpusa. 7 Filip.</p>
<p>8&nbsp; Nikola</p>
<p>9&nbsp; Napad četnika i Nemaca vršen je na jedinice 2. proleterske udarne 
divizije. Vidi tom I, knj. 7, dok. br. 171.</p>
<p>10&nbsp; Dragoslav.</p>
<p>11&nbsp; Mravinci.</p>
<p>12 Jedinice 2. proleterske udarne divizije su 2. maja razbile četnike i 
delove 2. i 3. puka SDK i proterale neprijatelja sa V. i M. Povlena. Vidi tom I, 
knj. 20, dok. br. 150.</p>
<p>13 Dragomir.</p>
<p>14 Misli se na Posavsko-kolubarsku grupu korpusa. Komandant je bio Vladimir 
Komarčević, major.</p>
<p>15 Nejasno. Verovatno: Brezovice.</p>
<p>16&nbsp; Milorad.</p>
<p>17&nbsp; Rečenica je napisana mastilom, ćirilicom.</p>
<p>18 Ratko.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_136.htm"><b>Prethodni dokument</b></a></TD>
<TD><a href="4_14_3_138.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
