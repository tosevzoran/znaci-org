<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRAŽE MIHAILOVI&#262;A - KNJIGA 1</b><br>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_21.htm"><b>Prethodni dokument</b></a></TD><TD><a href="4_14_2_23.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<p>
<b>BR. 22</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>NAREĐENJE MAJORA ZAHARIJA OSTOJIĆA OD 27. JANUARA 1943. NAČELNIKU ŠTABA NEVESINJSKOG KORPUSA O DRŽANJU ČETNIKA PREMA ITALIJAN3KIM TRUPAMA</b><sup>1</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Poručniku Guzini<sup>2</sup> — strogo poverljivo šifrom telefonom — vrlo hitno
<br>&nbsp;&nbsp;&nbsp;&nbsp;Zbog gubitaka Afrike i neuspeha nemačkih na ruskom frontu, treba očekivati pojačanje talijanskih snaga u Hercegovini i nemačkih u Bosni.
<br>&nbsp;&nbsp;&nbsp;&nbsp;Nije isključeno da će Talijani po naređenju Nemaca pokušati da iznenadno počesno razoružaju naše delove.<sup>3</sup> Može se očekivati skoro prekidanje svih veza sa Talijanima i nastupanje krupnih događaja u ovim krajevima naše otadžbine.
<br>&nbsp;&nbsp;&nbsp;&nbsp;Naređujem:
<br>&nbsp;&nbsp;&nbsp;&nbsp;1) Sve više starešine (k-ti brigada i korpusa) na pogodannačin skrenuće pažnju svima nižim starešinama vojnicimada obrate najveću pažnju na držanje Talijana, njihov rad, naročito da li se pojačavaju, gde i odakle. Obaveštajnu služburazviti do maksimuma svim sredstvima i načinima, pa najhitnije izveštavati o svemu značajnijem.
<br>&nbsp;&nbsp;&nbsp;&nbsp;Mi ne smemo biti nikad iznenađeni.
<br>&nbsp;&nbsp;&nbsp;&nbsp;U najkraćem mogućem roku svi k-ti brigada i korpusa dostaviće mi što tačnije podatke o jačini talijanskih jedinica na svome reonu, a svaku nastalu promenu hitno naknadno javiti.
<br>&nbsp;&nbsp;&nbsp;&nbsp;Naša je lozinka uvek spreman za Kralja i Otadžbinu. Naše snage i naše oružje moramo sačuvati po svaku cenu. U ovom pogledu preduzeti sve potrebne mere.
<br>&nbsp;&nbsp;&nbsp;&nbsp;Prema Talijanima prividno zadržati isti stav kao do sada, tako da apsolutno ne primete nikakvu promenu u našem držanju.
<br>&nbsp;&nbsp;&nbsp;&nbsp;Zabranjujem starešinama odlazak u varoši do daljeg naređenja. Naći za to izgovor, a preko pogodnih ljudi održavati potrebne veze sa Talijanima. Izuzetno od ovog starešine koji su do sada bili u varošima i održavali neposredne veze, neka to produže, ali sa najvećom oprezom.
<br>&nbsp;&nbsp;&nbsp;&nbsp;Ovo naređenje kao strogo poverljivo dostaviti svima k-ma brigada i korpusa na ličnost, stim da ga pod pretnjom smrtne kazne ne smeju nikome saopštavati, a odmah po prijemu k znanju zakopati ga na sigurnom mestu ili uništiti.
<br>&nbsp;&nbsp;&nbsp;&nbsp;čika Branko<sup>4</sup>
<br>&nbsp;&nbsp;&nbsp;&nbsp;27/1 - 43 u 9 č. . Položaj.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<sup>1</sup><b class=medtxt> Original (pisan olovkom, ćirilicom) u Arhivu VII, k. 161, reg. br.27/1 (BH-V-15).</b>
<br>&nbsp;&nbsp;&nbsp;&nbsp;<sup>2</sup><b class=medtxt> Tomo, načelnik Štaba Nevesinjskog korpusa.</b>
<br>&nbsp;&nbsp;&nbsp;&nbsp;<sup>3</sup><b class=medtxt> Vidi dok. br. 166.</b>
<br>&nbsp;&nbsp;&nbsp;&nbsp;<sup>4</sup><b class=medtxt> Zaharije Ostojić.</b>
</p><CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_21.htm"><b>Prethodni dokument</b></a></TD><TD><a href="4_14_2_23.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body></html>
