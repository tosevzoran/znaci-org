<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_82.htm"><b>Prethodni dokument</b></a></TD>
<TD><a href="31_84.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center;line-height:91%"><b><span lang="EN-GB" style="font-size:10.0pt;mso-bidi-font-size:11.0pt">OKR</span><span lang="HR" style="font-size:10.0pt;mso-bidi-font-size:11.0pt;mso-ansi-language:
HR">Š</span><span lang="EN-GB" style="font-size:10.0pt;mso-bidi-font-size:
11.0pt">AJI</span><span lang="EN-GB" style="font-size:10.0pt;mso-bidi-font-size:
11.0pt;mso-ansi-language:HR"> </span><span lang="EN-GB" style="font-size:
10.0pt;mso-bidi-font-size:11.0pt">NA</span><span lang="EN-GB" style="font-size:10.0pt;mso-bidi-font-size:11.0pt;mso-ansi-language:HR"> 
</span><span lang="EN-GB" style="font-size:10.0pt;mso-bidi-font-size:11.0pt">SUTJESCI</span><span lang="EN-GB" style="font-size:10.0pt;mso-bidi-font-size:11.0pt;mso-ansi-language:
HR"> </span><span lang="EN-GB" style="font-size:10.0pt;mso-bidi-font-size:
11.0pt">ZAPO</span><span lang="HR" style="font-size:10.0pt;mso-bidi-font-size:
11.0pt;mso-ansi-language:HR">Č</span><span lang="EN-GB" style="font-size:
10.0pt;mso-bidi-font-size:11.0pt">ELI</span><span lang="EN-GB" style="font-size:10.0pt;mso-bidi-font-size:11.0pt;mso-ansi-language:HR"> 
</span><span lang="EN-GB" style="font-size:10.0pt;mso-bidi-font-size:11.0pt">KOD</span><span lang="EN-GB" style="font-size:10.0pt;mso-bidi-font-size:11.0pt;mso-ansi-language:
HR"> </span><span lang="EN-GB" style="font-size:10.0pt;mso-bidi-font-size:
11.0pt">VODA</span><span lang="EN-GB" style="font-size:10.0pt;mso-bidi-font-size:
11.0pt;mso-ansi-language:HR"> </span><span lang="EN-GB" style="font-size:
10.0pt;mso-bidi-font-size:11.0pt">PERE</span><span lang="EN-GB" style="font-size:10.0pt;mso-bidi-font-size:11.0pt;mso-ansi-language:HR"> 
</span><span lang="EN-GB" style="font-size:10.0pt;mso-bidi-font-size:11.0pt">DODIGA</span><span lang="HR" style="font-size:10.0pt;mso-bidi-font-size:12.0pt;mso-ansi-language:
HR"><o:p>
</o:p>
</span></b></p>
<p class="MsoNormal" style="margin-top:10.0pt;line-height:91%"><span lang="EN-GB">Maj</span><span lang="HR" style="mso-ansi-language:HR"> 
1943. </span><span lang="EN-GB">godine</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">kupao</span><span lang="EN-GB" style="mso-ansi-language:HR"> 
</span><span lang="EN-GB">u</span><span lang="EN-GB" style="mso-ansi-language:HR"> 
</span><span lang="EN-GB">zelenilu</span><span lang="HR" style="mso-ansi-language:HR"> 
š</span><span lang="EN-GB">ume</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">raznobojnom</span><span lang="EN-GB" style="mso-ansi-language:HR"> 
</span><span lang="EN-GB">cve</span><span lang="HR" style="mso-ansi-language:HR">ć</span><span lang="EN-GB">u</span><span lang="EN-GB" style="mso-ansi-language:HR"> 
</span><span lang="EN-GB">njenih</span><span lang="EN-GB" style="mso-ansi-language:HR"> 
</span><span lang="EN-GB">proplanaka</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">livada</span><span lang="HR" style="mso-ansi-language:HR">, 
</span><span lang="EN-GB">a</span><span lang="EN-GB" style="mso-ansi-language:HR"> 
</span><span lang="EN-GB">borci</span><span lang="HR" style="mso-ansi-language:HR"> 
3. č</span><span lang="EN-GB">ete</span><span lang="HR" style="mso-ansi-language:HR"> 
1. </span><span lang="EN-GB">bataljona</span><span lang="EN-GB" style="mso-ansi-language:HR"> 
</span><span lang="EN-GB">prkosno</span><span lang="EN-GB" style="mso-ansi-language:HR"> 
</span><span lang="EN-GB">su</span><span lang="EN-GB" style="mso-ansi-language:HR"> 
</span><span lang="EN-GB">stajali</span><span lang="EN-GB" style="mso-ansi-language:HR"> 
</span><span lang="EN-GB">pred</span><span lang="EN-GB" style="mso-ansi-language:HR"> 
</span><span lang="EN-GB">neprijateljskim</span><span lang="EN-GB" style="mso-ansi-language:HR"> 
</span><span lang="EN-GB">napadima</span><span lang="EN-GB" style="mso-ansi-language:HR"> 
</span><span lang="EN-GB">iz</span><span lang="EN-GB" style="mso-ansi-language:HR"> 
</span><span lang="EN-GB">pravca</span><span lang="EN-GB" style="mso-ansi-language:HR"> 
</span><span lang="EN-GB">Bijelog</span><span lang="EN-GB" style="mso-ansi-language:HR"> 
</span><span lang="EN-GB">Polja</span><span lang="HR" style="mso-ansi-language:HR">. 
</span><span lang="EN-GB">Za</span><span lang="EN-GB" style="mso-ansi-language:HR"> 
</span><span lang="EN-GB">mnoge</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">ovo</span><span lang="EN-GB" style="mso-ansi-language:HR"> 
</span><span lang="EN-GB">bila</span><span lang="EN-GB" style="mso-ansi-language:HR"> 
</span><span lang="EN-GB">ta</span><span lang="HR" style="mso-ansi-language:HR">č</span><span lang="EN-GB">ka</span><span lang="EN-GB" style="mso-ansi-language:HR"> 
</span><span lang="EN-GB">najve</span><span lang="HR" style="mso-ansi-language:HR">ć</span><span lang="EN-GB">e</span><span lang="EN-GB" style="mso-ansi-language:HR"> 
</span><span lang="EN-GB">udaljenosti</span><span lang="EN-GB" style="mso-ansi-language:HR"> 
</span><span lang="EN-GB">od</span><span lang="EN-GB" style="mso-ansi-language:HR"> 
</span><span lang="EN-GB">svog</span><span lang="EN-GB" style="mso-ansi-language:HR"> 
</span><span lang="EN-GB">rodnog</span><span lang="EN-GB" style="mso-ansi-language:HR"> 
</span><span lang="EN-GB">sela</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">zaseoka</span><span lang="HR" style="mso-ansi-language:HR">: 
</span><span lang="EN-GB">Prnjavora</span><span lang="HR" style="mso-ansi-language:HR">, 
</span><span lang="EN-GB">Bastasa</span><span lang="HR" style="mso-ansi-language:HR">, 
</span><span lang="EN-GB">Kamenice</span><span lang="HR" style="mso-ansi-language:HR">, 
</span><span lang="EN-GB">O</span><span lang="HR" style="mso-ansi-language:HR">č</span><span lang="EN-GB">ijeva</span><span lang="HR" style="mso-ansi-language:HR">, 
</span><span lang="EN-GB">O</span><span lang="HR" style="mso-ansi-language:HR">č</span><span lang="EN-GB">igrija</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">Boboljusaka</span><span lang="HR" style="mso-ansi-language:HR">, 
</span><span lang="EN-GB">koja</span><span lang="EN-GB" style="mso-ansi-language:HR"> 
</span><span lang="EN-GB">su</span><span lang="EN-GB" style="mso-ansi-language:HR"> 
</span><span lang="EN-GB">ostala</span><span lang="HR" style="mso-ansi-language:HR">, 
</span><span lang="EN-GB">tamo</span><span lang="EN-GB" style="mso-ansi-language:HR"> 
</span><span lang="EN-GB">negde</span><span lang="HR" style="mso-ansi-language:HR">, 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="EN-GB">zapadu</span><span lang="EN-GB" style="mso-ansi-language:HR"> 
</span><span lang="EN-GB">Bosne</span><span lang="HR" style="mso-ansi-language:HR">.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="EN-GB">Pa</span><span lang="HR" style="mso-ansi-language:HR">, 
</span><span lang="EN-GB">ipak</span><span lang="HR" style="mso-ansi-language:HR">, 
</span><span lang="EN-GB">o</span><span lang="EN-GB" style="mso-ansi-language:HR"> 
</span><span lang="EN-GB">tome</span><span lang="EN-GB" style="mso-ansi-language:HR"> 
</span><span lang="EN-GB">tada</span><span lang="EN-GB" style="mso-ansi-language:HR"> 
</span><span lang="EN-GB">niko</span><span lang="EN-GB" style="mso-ansi-language:HR"> 
</span><span lang="EN-GB">nije</span><span lang="EN-GB" style="mso-ansi-language:HR"> 
</span><span lang="EN-GB">ovako</span><span lang="EN-GB" style="mso-ansi-language:HR"> 
</span><span lang="EN-GB">razmi</span><span lang="HR" style="mso-ansi-language:HR">š</span><span lang="EN-GB">ljao</span><span lang="HR" style="mso-ansi-language:HR">. 
</span><span lang="EN-GB">Jednostavno</span><span lang="HR" style="mso-ansi-language:HR">, 
</span><span lang="EN-GB">oni</span><span lang="EN-GB" style="mso-ansi-language:HR"> 
</span><span lang="EN-GB">su</span><span lang="EN-GB" style="mso-ansi-language:HR"> 
</span><span lang="EN-GB">tu</span><span lang="HR" style="mso-ansi-language:HR">, 
</span><span lang="EN-GB">gde</span><span lang="EN-GB" style="mso-ansi-language:HR"> 
</span><span lang="EN-GB">su</span><span lang="HR" style="mso-ansi-language:HR">, 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">bore</span><span lang="EN-GB" style="mso-ansi-language:HR"> 
</span><span lang="EN-GB">za</span><span lang="EN-GB" style="mso-ansi-language:HR"> 
</span><span lang="EN-GB">svako</span><span lang="EN-GB" style="mso-ansi-language:HR"> 
</span><span lang="EN-GB">brdo</span><span lang="HR" style="mso-ansi-language:HR">, 
</span><span lang="EN-GB">za</span><span lang="EN-GB" style="mso-ansi-language:HR"> 
</span><span lang="EN-GB">svako</span><span lang="EN-GB" style="mso-ansi-language:HR"> 
</span><span lang="EN-GB">naselje</span><span lang="HR" style="mso-ansi-language:HR">. 
</span><span lang="DE" style="mso-ansi-language:
DE">Isto onako kao nekada 1941. godine, za svoja mesta: Martin Brod, Drvar, za 
Kulen Vakuf ...<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">I 14. maja, 3. četa je u sumrak krenula na zadatak, u pravcu 
Slijepac-Mosta. Išla je u koloni na levom krilu bataljona. Pošumljenost ka 
pravcu kretanja činila je noć još mračnijom. Ni prst pred okom nije se 
video.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Iako 
navikli na kretanja u sličnim uslovima, ovo je jako zamaralo i usporavalo naše 
kretanje. Tek pred zoru četa je izbila pred cilj. Tu, u nekim čobanskim 
kolibama, umorna od noćnog tumaranja i pospana, trebalo je da četa sačeka 
naređenje za dalji rad. Po uobičajenom redu, a i zbog potpunog nepoznavanja 
terena, jedna patrola je upućena u pravcu Slijepac-Mosta. Ostali su, onako pod 
opremom, &quot;padali&quot; gde je ko stigao i produžili spavanje, započeto još 
u hodu.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">I 
susret upućene patrole sa neprijateljem i puškaranje koje se trenutno činilo 
više san nego stvarnost i uzbuna na koju je pozvao neko od onih koji su 
poslednji &quot;spustili&quot;, kao da su bili unapred podešeni sa svitanjem.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Tako 
iznurena i pospana, iako iznenađena neočekivanom vatrom, četa se odmah, ne očekujući 
izveštaj patrole, pribrala i posela ivicu šume, koju je malopre ostavila iza 
sebe. Sada su</span><span lang="DE" style="mso-ansi-language:HR"> </span><span lang="DE" style="mso-ansi-language:
DE">pred</span><span lang="DE" style="mso-ansi-language:HR"> </span><span lang="DE" style="mso-ansi-language:DE">nama</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">livade</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">i</span><span lang="DE" style="mso-ansi-language:HR"> </span><span lang="DE" style="mso-ansi-language:DE">one</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">kolibe</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">u</span><span lang="DE" style="mso-ansi-language:HR"> </span><span lang="DE" style="mso-ansi-language:DE">kojima</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">smo</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">pokušali</span><span lang="DE" style="mso-ansi-language:HR"> </span><span lang="DE" style="mso-ansi-language:DE">da</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">se</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">odmorimo</span><span lang="HR" style="mso-ansi-language:HR">, </span><span lang="DE" style="mso-ansi-language:DE">na</span><span lang="HR" style="mso-ansi-language:
HR">š</span><span lang="DE" style="mso-ansi-language:DE">a</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">patrola</span><span lang="DE" style="mso-ansi-language:HR"> </span><span lang="DE" style="mso-ansi-language:DE">u</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">povla</span><span lang="HR" style="mso-ansi-language:HR">č</span><span lang="DE" style="mso-ansi-language:
DE">enju</span><span lang="DE" style="mso-ansi-language:HR"> </span><span lang="DE" style="mso-ansi-language:DE">i</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">prvi</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">neprijateljski</span><span lang="DE" style="mso-ansi-language:HR"> </span><span lang="DE" style="mso-ansi-language:DE">vojnici</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">koji</span><span lang="DE" style="mso-ansi-language:HR"> </span><span lang="DE" style="mso-ansi-language:DE">su</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">za</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">patrolom</span><span lang="DE" style="mso-ansi-language:HR"> </span><span lang="DE" style="mso-ansi-language:DE">nastupali</span><span lang="HR" style="mso-ansi-language:HR">. 
</span><span lang="EN-GB">Borci</span><span lang="EN-GB" style="mso-ansi-language:HR"> 
</span><span lang="EN-GB">su</span><span lang="EN-GB" style="mso-ansi-language:HR"> 
</span><span lang="EN-GB">jo</span><span lang="HR" style="mso-ansi-language:HR">š 
</span><span lang="EN-GB">trljali</span><span lang="EN-GB" style="mso-ansi-language:HR"> 
</span><span lang="EN-GB">o</span><span lang="HR" style="mso-ansi-language:HR">č</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">pogledima</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">pitali</span><span lang="HR" style="mso-ansi-language:HR"> 
š</span><span lang="EN-GB">ta</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">ovo</span><span lang="EN-GB" style="mso-ansi-language:HR"> 
</span><span lang="EN-GB">doga</span><span lang="HR" style="mso-ansi-language:HR">đ</span><span lang="EN-GB">a</span><span lang="HR" style="mso-ansi-language:HR">. 
</span><span lang="EN-GB">Niko to nije očekivao. Mi smo išli u napad, a 
napadnuti smo, pa kao da u to ne želimo verovati.</span></p>
<p class="MsoNormal"><span lang="EN-GB">Ipak je to bila stvarnost. Borba je otpočela 
susretom patrola, a uskoro se prenela i na naš neplanirani, ali već posednuti 
položaj. Tada nismo ni slutili da će borba trajati ceo dan i biti neshvatljivo 
teška, i da će upisati vod druga Pere Dodiga u one jedinice čija herojstva i 
žrtve nadahnjuju.</span></p>
<p class="MsoNormal"><span lang="EN-GB">U tim trenucima niko nije bio svestan da 
je to prva borba nove neprijateljske ofanzive, iako od one na Neretvi, tako reći 
nismo ni odahnuli.</span></p>
<p class="MsoNormal"><span lang="EN-GB">Sticajem okolnosti, 2. vod se već na početku 
našao baš na kosi kojom je i neprijatelju bilo najpogodnije napadati. Borci su 
bili vični svim uslovima, pravilima predviđenim i još više nepredviđenim. 
Ipak ovoga puta, činilo se, kao da se događa nešto nepoznato. Koliko neočekivano, 
toliko i snažno, neprijatelj je napadao. Padali su naši položaji na kojima 
smo uzastopno pružali energičan otpor. Vladalo je neko čudno osećanje, koje 
je isključilo svaki strah i uslovilo neverovatnu dinamičnost otpora. Kao da se 
radilo o nekom nadmetanju, a ne o borbi u kojoj je čelik kresao granje i proređivao 
šumu.</span></p>
<p class="MsoNormal"><span lang="EN-GB">Na ivici jednog proplanka, preko koga je 
prešao Dodigov vod, nalazio se veliki kamen ili panj, obrastao u džbunje. </span><span lang="DE" style="mso-ansi-language:DE">On 
je bio jedini zaklon. Nije trebalo više. I nije trebalo postavljati pitanje, a 
ni naredivati, ko će da sačeka neprijatelja ovde, dok se ostali povuku i 
zauzmu povoljniji položaj. Ugrabili su oni najbliži. </span><span lang="EN-GB">Bili 
su to mitraljezac Dušan Balaban i njegov pomoćnik Ilija Trikić.</span></p>
<p class="MsoNormal"><span lang="EN-GB">I samo što se vod odvojio, odjeknuli 
su, obostrano, dugi i snažni rafali, a s njima urlik Švaba, košenih na 
desetinu metara udaljenosti. Možda je ovaj udar Dušanovog mitraljeza izazvao, 
kasnije, jači pritisak na levo krilo čete, koga je branio Nikola Perišić sa 
svojom desetinom. On je štitio izvlačenje svojih drugova i bio toliko uporan 
da je i svoj život u tu odbranu ugradio. Pao je pokošen rafalom nemačkog 
&quot;šarca&quot;, ali je njegova desetina izvršila zadatak. On se toliko 
zalagao za život drugova u zasedi da je zaboravio na svoj sopstveni. I više od 
toga. On je shvatio da drugove treba zaštiti i po cenu svog života, kao da 
takav gubitak, one preživele, jednako ne boli.</span></p>
<p class="MsoNormal"><span lang="EN-GB">Za momenat, posle ovog žestokog sukoba, 
koji je verovatno i pokolebao neprijatelja, nastalo je relativno zatišje. </span><span lang="DE" style="mso-ansi-language:DE">Kao 
da je sve stalo. To je iskorišteno za orijentaciju. Brzo smo utvrdili da je 
povlačenje moguće samo prema Banderi.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Ovo je bio i 
prvi nužni predah, bez obzira na dužinu trajanja. Od tada je čitava četa, ne 
samo organizovanije nego nekako sigurnije i hladnokrvnije pružala otpor. U isto 
vreme, i neprijatelj je postao oprezniji, iako je i dalje ostao uporan.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Banderu od šume 
odvaja jedan, ne velik, nepošumljen prevoj, a sasvim go sa pravca nastupanja 
neprijatelja. Tu, na ovom prevoju, četa je juče predanila i kada je uveče 
krenula sigurno niko nije pomislio da će danas opet biti tu, pogotovo pod ovim 
okolnostima, koje se uopšte nisu mogle ni naslutiti. </span><span lang="EN-GB">Pa, 
ipak, i prevoj i Bandera su nas &quot;dočekali&quot; na izlasku iz šume. I 
drugovi Vico Balaban i Gašo Pilipović već su bili tu, jer su na vreme upućeni 
u ovom pravcu. Oni su čak uspeli i da pripreme nešto, što se uračunalo u ručak. 
</span><span lang="DE" style="mso-ansi-language:DE">Vico je nekada bio borac 2. 
voda. On je i posle odlaska iz voda, Peru Dodiga komandira, nekako smatrao 
svojim, iako je cenio i voleo svog sadanjeg komandira Miljuša. Pero i Vico su 
se znali još iz &quot;Šipada&quot;.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Tu, na okupu, 
bili su i ostali: Milan Karanović, Dušan Balaban, Ile Šobot, Mirko Aćić i 
čim su se prikupili počele su šale i nadmudrivanja, naročito prnjavoraca i 
bastašana. </span><span lang="EN-GB">Sve kao i uvek. I kao da se ništa ne događa. 
Kao da ćemo sada, tu, u bezbednosti, produžiti zasluženi odmor. Sve je to 
imalo i svog razloga.</span></p>
<p class="MsoNormal"><span lang="EN-GB">Komandir Pero, već poznati šaljivčina 
sa drvarskih prela, i ovde je vodio glavnu reč. </span><span lang="DE" style="mso-ansi-language:DE">Te 
njegove osobine nikada nisu zatajile. Posmatrajući kuvara Vicu kako se meko i 
nečujno kreće u novim opancima, dobaci:<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Vidi, 
vidi, lepih opanaka u našeg Vice! Šteta — kao za sebe reče, pa nastavi — 
kako ja vidim, druže Vico, tebi ti opanci neće dugo trebati. Ovi su, evo tu, 
samo što nisu... — pokazuje na Nemce — pa bi bilo dobro da se zamenimo!<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Na ovo su svi 
obratili pažnju i u prvi momenat, sasvim ozbiljno, počeli posmatrati Peru, 
Vicu, pa Vicine opanke. Očekivali su neposredan i ravan odgovor, na koji je naš 
Vico bio uvek spreman. Da je neko drugi ovo rekao, to Vici sigumo ne bi bilo 
pravo, i ne bi mu ostao dužan, ali u ovakvoj situaciji, i to još drugu Peri?! 
Ćutao je, kao da ništa nije čuo.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Bože moj bena! O čemu oni sad raspravljaju? Da se meni najesti, a baš 
me briga kakvi su u koga opanci, pa i moji — reče Mirko.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Ile je ozbiljno odobravao započeti razgovor o opancima, jer su i po njegovu 
shvatanju bili nekakav znak urednosti, a to nije bilo bez razloga, pogotovu kada 
se u kakvom naselju organizuje neka priredba. </span><span lang="EN-GB">I Tomo 
se s tim slagao, samo nije volio da to baš javno prizna, da ne bi neko rekao, 
da se, eto, i naš Tomo kicoši. A drug Gašo Karanović? Njemu stvarno nije ni 
koristilo misliti o lepim opancima. Kod njega lepi ne mogu dugo biti. On u 
jednom danu, grabeći svojim mitraljezom za neprijateljem, &quot;samelje&quot; 
nove, tako da liče na sve drugo samo ne na opanke.</span></p>
<p class="MsoNormal" style="line-height:91%"><span lang="EN-GB">Ova raspredanja 
su, ovom prilikom, i prividno skratila i onako kratak predah. Neprijatelj je već 
pristizao i razgovor je bio prekinut.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Zadatak je bio poznat. Banderu je trebalo posesti, jer ona je bila zadnja tačka 
za danas. Nazad se više nije moglo, a i veza sa ostalim jedinicama bataljona 
ovde je uspostavljena. Bandera je bila takav objekat da su od njenog držanja 
zavisili položaj i zadaci drugih jedinica. Bilo je to jasno borcima koji se već 
dve godine bore od Cazina, na zapadnoj granici Bosanske krajine, do reke Lima u 
Sandžaku. Za njih nije bilo nerazrešivih zadataka.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Pero je svoje 
borce dobro poznavao, mnoge još od pre rata. S njima je, u prvim ustaničkim 
borbama, držao položaje protiv Italijana na Metli, na Stožištima i pre 
formiranja brigade. Zatim se borio, s njima zajedno, na Vilusima, Bihaću, 
Kobilinoj Glavi, Prenju — gde je i svog mitraljesca Bobana izgubio; na Ifsaru 
i drugim mnogim borbama. Tog momenta njemu je sve bilo jasno i on se držao i 
ponašao kao da se ništa ne događa. Kao da je već zaboravio sve ono što je 
od noćas preživeo.</span></p>
<p class="MsoNormal" style="text-indent:18.0pt;line-height:91%"><span lang="EN-GB">Pripremajući 
vod, i sam se spremajući da nastavi naporan dan, ponovo se Pero obraća Vici:</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">— 
Daj, bolan, da se đoramo, dok je još vreme. Evo vidiš, sad te nema ... Toliko 
je pri tome bio prirodan, da je kod nekih čak izazvao i žaljenje za živim 
Vicom, koga eto, sad naočigled svih, više neće biti među nama.<o:p>
</o:p>
</span></p>
<p class="MsoNormal" style="text-indent:15.0pt;line-height:91%"><span lang="EN-GB">To 
je bila svakodnevna i živa slika odnosa u vodu i četi. To je bio način izražavanja 
intimnosti. Osećanje druga. Izražavanje odanosti i spremnosti. I najsitnije 
stvari i postupci koji bi negde nezapaženo prošli, ovde nisu mogli promaći, 
kao da se u zasedi čeka nešto, što produžuje vedrinu...</span></p>
<p class="MsoNormal" style="text-indent:19.0pt;line-height:91%"><span lang="EN-GB">Takvi 
odnosi i raspoloženje poneli su 2. vod prema vrhu Bandere. Oni su bili jači od 
njenih strmina, jači od neprijateljske vatre, čija je žestina sve više 
rasla. </span><span lang="DE" style="mso-ansi-language:DE">Narednih trenutaka, 
od obostrane vatre, brdo je gorelo. Mitraljeski rafali i eksplozije ručnih 
bombi stvarali su utisak da se sve pomešalo: i ovaj maj, i njegove lepote, i 
ovi ljudi i njihovi odnosi, i sve se podiglo na talase vatre, koji su se 
prenosili čas na jednu, čas na drugu stranu, strmog i golog vrha Bandere.<o:p>
</o:p>
</span></p>
<p class="MsoNormal" style="text-indent:15.0pt;line-height:91%"><span lang="EN-GB">Tog 
dana, smenjivali su se juriši. </span><span lang="DE" style="mso-ansi-language:
DE">Perin vod je odolevao. Bandera je bila obvijena oblacima dima i prašine, a 
poklici boraca su odjekivali — njenim padinama. Bio je to prizor koji je sve 
oko sebe zaustavio. </span><span lang="EN-GB">Ućutkao minobacače i 
artiljeriju, umirio susede i komande na osmatračnicama. </span><span lang="DE" style="mso-ansi-language:DE">Zaustavio 
dah svuda oko sebe. Bio je to jedinstven primer, kada se sve oko jedne borbe, na 
Banderi, pretvorilo u gledalište.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">U 
jednom trenutku, koga su očevici tek kasnije osetili, u paklu vatre i dimu 
baruta, umukli su glasovi, nastao je tajac. </span><span lang="EN-GB">I tek ta 
neobična pojava prenula je i vratila u stvarnost sve prisutne na Banderi i oko 
Bandere. </span><span lang="DE" style="mso-ansi-language:
DE">Niko sa strane ništa još nije video. Niko od učesnika ništa nije 
govorio, ali svima je sve bilo jasno.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">Bandera! 
To, do tada nepoznato brdo, kod sela Jabučna, u nizu sličnih, poznatih i 
nepoznatih, za našu 3. četu tada je prestalo da bude samo brdo, kota ili ćuvik. 
Ono u našim sećanjima živi, kao Bandera 2. voda i komandira Pere Dodiga, 
političkog delegata Milana Sabljića, puškomitraljesca Dušana Balabana i 
njegovog pomoćnika Ilije Trkića. Oni su ostali na Banderi.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">Koliko 
li su, Vici, posle svega ovoga i posle tog odvratnog dana i te odvratne Bandere 
bili odvratni i ti neophodni opanci. U njima se više ni u četi nije govorilo. 
Kao da su i ti, i svi drugi opanci, ostali sa Perom na Banderi.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">Dan 
je bio završen. Bio je to za nas prvi dan neprijateljske ofanzive na Sutjesci. 
Tužan dan za 3. četu, koji je ona završila na do tada nedoživljen način.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Pero TRNINIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_82.htm"><b>Prethodni dokument</b></a></TD>
<TD><a href="31_84.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

