<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_5.htm"><b>Prethodni dokument</b></a></TD>
<TD><a href="31_7.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">PRVA 
AKCIJA U SASTAVU BRIGADE</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:11.0pt;line-height:91%"><span lang="DE" style="mso-ansi-language:DE">Po 
formiranju 3. krajiške brigade krenuli smo u cazinsku krajinu. Pojava brigade u 
tom kraju doprineće širenju ustanka.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Treću četu, 2. bataljona, čiji sam bio komandir, sačinjavali su borci iz 
sela Velikog i Malog Cvjetnića, Bosanskih Osredaka i Martin-Broda, a brojala je 
126 boraca. </span><span lang="EN-GB">Prosek starosti boraca bio je 25 godina.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Brigada se prikupila u selu Veliki Radić. Komandant brigade Nikola Karanović 
pozvao je komandante bataljona i sve komandire četa i objasnio nam cilj dolaska 
na ovu teritoriju, predstojeće zadatke jedinica, a posebno važnost pravilnog 
odnosa prema ovdašnjem narodu. &quot;Pošto je to pretežno muslimanski živalj, 
zaveden i zaplašen od ustaša, a mi smo prva veća partizanska jedinica koja će 
se pojaviti u tim selima, to će od našeg pravilnog stava prema narodu zavisiti 
širenje ustanka u ovim krajevima&quot; — završio je komandant brigade.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Zatim smo 
krenuli na zadatak.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Moja četa je dobila naređenje da pređe Unu, 500 m nizvodno od železničkog 
mosta, kod sela Grmuše, a zatim da produži prema selu Pištaline. Ukoliko u 
ovom selu bude neprijatelja, uništiti ga ili proterati, a zatim jedan vod 
uputiti na raskrsnicu puteva: Bosanska Krupa — Cazin i Bosanski Novi — 
Cazin, sa zadatkom da na ovim putevima postavi nagazne mine i ne dozvoli 
intervenciju neprijatelja iz Bosanske Krupe i Bosanskog Novog prema Cazinu. 
Ostali delovi čete da produže pokret prema selu Suplja Stijena i zauzmu ga.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Most je bio onesposobljen za saobraćaj, pa ga je popravila i čuvala jedna 
domobranska jedinica. Mogli smo lako likvidirati ovu domobransku jedinicu i 
zauzeti most, jer su </span><span lang="DE" style="mso-bidi-font-size:9.0pt;
mso-ansi-language:DE">preko njega mogli prelaziti pešaci, ali smo hteli preći 
Unu neopaženo i vremenski odložiti intervenciju neprijateljskih posada iz Bihaća 
i Bosanske Krupe.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-bidi-font-size:
9.0pt;mso-ansi-language:DE">U toku dana izvršene su pripreme za prelaz Une. 
Prikupljena je građa, izgrađeni splavovi i u prvi sumrak četa se prebacila 
preko reke i produžila pokret za izvršenje postavljenog zadatka.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-bidi-font-size:
9.0pt;mso-ansi-language:DE">3. vod je upućen na raskrsnicu puteva, a ostali 
delovi čete ka selu Šuplja Stijena. Iste noći, do zore, četa je izvršila 
zadatke. 3. vod je postavio nagazne mine na puteve, zaposeo položaj oko 
raskrsnice i uspešno 24 časa odbijao nekoliko pokušaja neprijatelja da se 
probije u Cazin. Nagazne mine, izrađene u našoj partizanskoj radionici u 
Drvaru, uništile su ili oštetile nekoliko neprijateljskih kamiona. Ohrabreni 
uspešnim dejstvom nagaznih mina, borci 3. voda su silovito jurišali na 
zbunjenog neprijatelja i nanosili mu osetne gubitke. Po završenoj akciji, borci 
su bili oduševljeni svojim uspesima.</span><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-bidi-font-size:
9.0pt;mso-ansi-language:DE">1. i 2. vod zauzeli su do zore selo Šuplja Stijena. 
U selu se nalazila grupa ustaša i već na prvi pucanj partizana napustile su 
selo i pobegle u Cazin, ne usuđujući se da prihvate borbu.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-bidi-font-size:
9.0pt;mso-ansi-language:DE">Dvojica ustaša iz ove grupe lutala su po nekom 
zaseoku i kako se četa približavala selu u streljačkom stroju, ustaše su se 
pritajile i ostale u pozadini čete. Iza čete je negde izostao i naš borac 
Simo Knežević iz Malog Cvjetnića i naišao upravo na ovu dvojicu ustaša. One 
su ga iznenadile u noći, uhvatile, razoružale i uzele mu cipele. Nisu smele da 
ga ubiju, jer su se bojale da će naša jedinica čuti pucanj. Gonile su Simu za 
četom polako i svratile u jednu kuću da se raspitaju o nama.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-bidi-font-size:
9.0pt;mso-ansi-language:DE">Jedan od ustaša je razgovarao sa domaćinom, a 
drugi je zatražio vode da se napije. </span><span lang="EN-GB" style="mso-bidi-font-size:
9.0pt">Simo je iskoristio neopreznost i pobegao bos prema četi. Ustaše opet 
nisu smele da pucaju i tako je on umakao.<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a></span></p>
<p class="MsoNormal" style="text-indent:17.0pt;line-height:91%"><span lang="EN-GB">Drugog 
dana, predveče, sve jedinice brigade ponovo su prebačene na desnu obalu Une i 
prikupile se u selu Radić. Naređenje je upućeno i 3. četi, ali četa to naređenje 
nije primila. Izjutra, drugog dana, četa je krenula na zadatak po ranijem 
planu: 3. vod je još držao raskrsnicu puteva; 1. vod u selu Šuplja Stijena, a 
2. vod duž puta Bosanska Krupa — Cazin. Sa 1. i 2. vodom trebalo je da 
krenemo na čišćenje sela duž ovog puta.</span></p>
<p class="MsoNormal" style="line-height:91%"><span lang="EN-GB">Tačno u 8 časova 
pred četom je iznenada iskrsla, putem od Cazina, veća nemačka motorizovana 
kolona. Nalazio sam se kod 2. voda i pošto sam primetio kolonu, za momenat sam 
ostao zbunjen. Nisam mogao da ocenim koliko je tenkova u koloni, a borci još 
nisu imali prilike da se bore protiv tenkova. Nagazne mine na ovom delu putu 
nismo postavili, a naoružani smo samo streljačkim naoružanjem i po kojom ručnom 
granatom, izrađenom od vodovodnih cevi.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Moja zbunjenost je kratko trajala. Uputio sam Petra Pilipovića da brzo izvuče 
1. vod iz sela i da se rasporedi levom stranom duž puta, a ja ću rasporediti 
2. vod desnom stranom i poslati kurire da privučem i 3. vod. Tenkove propustiti 
da prođu u selo, a po kamionima otvoriti vatru!<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">U koloni se nalazio samo jedan tenk, a ni on nije mogao da se kreće van 
puta. Propustili smo ga u selo i otvorili vatru po kamionima. Vojnici su 
poskakali sa kamiona i zauzeli položaje duž puta. Pristigao je i naš 3. vod, 
pa smo uspeli unakrsnom vatrom da prikujemo Švabe za zemlju i da ih tako držimo 
do pada mraka. Na juriš nisu ni pokušali da krenu, a ni mi, jer smo bili 
brojno daleko slabiji.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Padom mraka izvukli smo se; ponovo smo prešli Unu, ali sad preko mosta 
kojeg je neka naša jedinica zauzela. Pošto su preko mosta mogli prelaziti samo 
pešaci, konje smo vezali konopcima i naterali ih da plivaju preko Une.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Uspešno smo izvršili postavljeni zadatak i neprijatelju naneli osetne 
gubitke u ljudstvu i tehnici, a mrtvih i ranjenih u četi nismo imali.<o:p>
</o:p>
</span></p>
<span lang="EN-GB" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-GB;mso-fareast-language:
EN-US;mso-bidi-language:AR-SA">Pero PILIPOVIĆ</span>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoNormal" style="margin-top:7.0pt"><a style="mso-footnote-id:ftn1" href="#_ftnref1" name="_ftn1" title><span style="mso-special-character:footnote" lang="EN-GB" class="MsoFootnoteReference">[1]</span></a><span lang="EN-GB" style="mso-ansi-language:DE"> 
    </span><span lang="DE" style="font-size:
10.0pt;mso-ansi-language:DE">Dugo vremena su borci zadirkivali Simu i govorili 
    mu da ide u Cazin i traži od ustaša svoju pušku i cipele. Simo je u prvoj 
    sledećoj akciji zarobio i pusku i cipele i bio jedan od hrabrijih boraca u 
    četi. Poginuo je u bici na Sutjesci.</span><span lang="DE" style="mso-ansi-language:
DE"><o:p>
    </o:p>
    </span></p>
    <p class="MsoFootnoteText"><span lang="DE" style="mso-ansi-language:DE">&nbsp;<o:p>
    </o:p>
    </span></p>
  </div>
</div>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_5.htm"><b>Prethodni dokument</b></a></TD>
<TD><a href="31_7.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

