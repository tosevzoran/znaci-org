<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_108.htm"><b>Prethodni dokument</b></a></TD>
<TD><a href="4_12_3_110.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA JUGOISTOKA OD 25. JULA 1943. 
KOMANDANTU NEMAČKIH TRUPA U NDH ZA PREDUZIMANJE MERA NA BALKANU U SLUČAJU 
KAPITULACIJE ITALIJE[1]</strong></p>
<p>Pr e pi s</p>
<p>Radiogram</p>
<p>Za načelnika</p>
<p>KTB[2]</p>
<p>26. 7. 43. u 09,00 časova</p>
<p align="center">KOMANDANT JUGOISTOKA KOMANDANTU NEMACKIH TRUPA U HRVATSKOJ</p>
<p>1)Prema tek pristiglim izveštajima, maršal Badoljo[3] je preuzeo vlast u 
Italiji. Duče je odstupio i navodno je stavljen u pritvor. Maršal Badoljo 
namerava, tobož, da i dalje vodi rat na strani Nemačke. Uprkos tome, treba računati 
na odvajanje italijanskih snaga.</p>
<p>2)Naređenje o novom reguli sanju komandovanja u Grčkoj pre svega se odlaže. 
K-nt Jugoistoka preuzima hitno komandu nad celokupnim snagama nemačkog Vermahta 
na teritoriji Jugoistoka.</p>
<p>3)Zadatak nemačkog Vermahta na Jugoistoku, u slučaju ispadanja iz stroja 
italijanskih jedinica,[4] može postati preuzimanje odbrane obale u vidu 
otpornih tačaka. U tu svrhu preduzeti sve pripreme i pripremiti sledeće 
pokrete putem prikupljanja.</p>
<p>E) <em>Komandujući general u Srbiji:</em></p>
<p>Za posedanje Skadra i Kotora od strane 118. lov. div., Gren. puk 92 (mot.) da 
se hitno prebaci u Skoplje i potčini komandujućem generalu u Srbiji. On je 
predviđen za posedanje Valone i Drača. SS-policijska četa, Gren. puk 2 i 
pristigli delovi Gren. puka 1 da se stave na raspolaganje komandantu Jugoistoka 
i prikupe u blizini železnica. Javiti o mestima ukrcnih železničkih stanica. 
Izvršiti podelu na borbene i dopunske ešelone.</p>
<p>F) <em>Komandant Hrvatske:</em></p>
<p>SS-div. „Princ Eugen&quot; dovesti u rejon Mostara radi posedanja 
Dubrovnika i Splita.</p>
<p>114. lov. div. za posedanje Šibenika i Zadra.</p>
<p>G)<em> Nemački opunomoćeni general u Hrvatskoj:</em></p>
<p>100. lov. div. premestiti za Skoplje u roku 6 dana. Potrebno odvajanje 
borbenih od dopunskih ešelona. Gren. puk 92 da odmah odmaršuje putem za 
Skoplje. H) Preduzimanje grupne odbrane biće u datom slučaju posebno naređeno.</p>
<p>4)Naročito je važno u svim zonama obezbeđenje postojećih uz-letišta. 
Osim toga, zavisno od okolnosti, obezbediti sa svim sredstvima železnice, 
magistralne puteve i puteve nužne za pokret ka obali, kao u vezi obaveštenja. 
Dosadašnji važni vojnoprivredni objekti povlače se stoga pozadi. Policijski 
puk 14 da se upotrebi za pojačanu zaštitu železnica u Hrvatskoj.</p>
<p>5)Ove pokrete treba prikrivati od italijanskih službenih mesta, a u slučaju 
potrebe obrazlagati drugim zadacima. Or-ganizovati neupadljivo osmatranje držanja 
Italijana i takođe javiti pri pozitivnom zauzimanju stava.</p>
<p>6)U slučaju ispadanja italijanskih jedinica, važe sledeće direktive:[5]</p>
<p>a) Celokupno naoružanje i zalihe svih vrsta treba odmah zapleniti, a u slučaju 
potrebe uništiti. Jedinice razoružati.</p>
<p>b) Svako iskorišćavanje železnica od strane Italijana prvenstveno sprečiti. 
O eventualnoj evakuaciji odlučuje komandant Jugoistoka.</p>
<p>c) U slučaju suprotstavljanja, bezobzirno upotrebiti oružje.</p>
<p>7) Svaku manifestaciju stanovništva, u svim oblastima, ugušiti najoštrijim 
sredstvima. Sve po život važne pogone koji dalje rade treba obezbediti.</p>
<p>Za tačnost</p>
<p>. . . [6]</p>
<p align="center">pot. <strong>L e r</strong></p>
<p align="center">general-pukovnik</p>
<p align="center">K-nt Jugoistoka — Ia</p>
<p align="center">br. 0130/43. str. pov.</p>
<p align="center">nalečnik od 25. 7. 43.</p>
<p>1 Snimak overenog prepisa originala (pisanog na mašini) u AVII, NAV-T-314, 
r. 554, s. 188—9.</p>
<p>2 Dopisano rukom.</p>
<p>3 Pjetro (Pietro Badoglio). U Rimu je 24. jula 1943, na sednici Velikog fašističkog 
saveta izglasano nepoverenje predsedniku italijanske vlade Beni tu Musoliniju. 
Italijanski kralj Vitorio Emanuele III poverio je 25. jula 1943. maršalu 
Badolju mandat za sastav nove vlade i komandu nad i talijanskim oružanim 
snagama (Cere Roger — Rousseau Charles, Chronologie du conflit mondial 
(1935—1945), Pariš, 1945, str. 237; Šasen, Istorija drugog svetskog rata, 
Vojno delo, Beograd, 1955, str. 284, Hro-nologija, str. 506 i 541).</p>
<p>4 Bezuslovna kapitulacija Italije objavljena je 8. septembra 1943. godine</p>
<p>5 Vidi dok. br. 116 i 132.</p>
<p>6 Potpis nečitak.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_108.htm"><b>Prethodni dokument</b></a></TD>
<TD><a href="4_12_3_110.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
