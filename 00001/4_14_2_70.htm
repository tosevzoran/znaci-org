<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</b><br>


<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_69.htm"><b>Prethodni dokument</b></a></TD>
<TD><a href="4_14_2_71.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<div class="Section1">
  <p class="MsoNormal" style="text-indent: 10mm;"><span lang="HR">BR. 70</span></p>
  <p class="MsoNormal" style="text-indent: 10mm;"><span style="letter-spacing: -0.15pt;" lang="HR">IZVEŠTAJ  
  KOMANDANTA ZETSKOG ČETNIČKOG ODRE</span><span lang="HR">DA OD 5. MARTA 1943.  
  KOMANDANTU NACIONALNIH <span style="letter-spacing: -0.2pt;">TRUPA CRNE GORE O 
  RADU I BORBENIM DEJSTVIMA </span>ODREDA U VREMENU OD 26. FEBRUARA DO 5. MARTA <span style="letter-spacing: -0.3pt;">1943. 
  GODINE<sup>1</sup></span></span></p>
  <p class="MsoNormal" style="text-indent: 10mm;"><span lang="HR">Gospodine Đenerale,<sup>2</sup></span></p> 
  <p class="MsoNormal" style="text-indent: 10mm;"><span lang="HR">Nisam bio u  
  mogućnosti da Vas redovno obaveštavam o operacijama naših trupa. Svaki put  
  pri povratku sa položaja u štab zahtevao sam da Vas oficir koji je dodat  
  nama izvesti preko radio stanice, koja ima neposrednu vezu sa Guvemerstvom, o  
  stanju na položaju.</span></p> 
  <p class="MsoNormal" style="text-indent: 10mm;"><i><span style="font-size: 9pt;" lang="HR">Original  
  (pisan na mašini, latinicom) u Arhivu </span><span style="font-size: 9pt;">VII,  
  </span><span style="font-size: 9pt;" lang="HR">Ca, k. 133, reg. br. 45/6 
  (CG-V-344).</span></i></p>
  <p class="MsoNormal" style="text-indent: 10mm;"><span style="font-size: 9pt;" lang="HR"><i>Odnosi  
  se na generala Blaža Đukanovića.</i></span></p> 
  <p class="MsoNormal" style="text-indent: 10mm;"><span lang="HR">321</span></p>
  <p class="MsoNormal" style="text-indent: 10mm;"><span style="font-size: 7pt;" lang="HR">Zbornik, 
  tora </span><span style="font-size: 7pt;">XIV, </span><span style="font-size: 7pt;" lang="HR">knj. 
  2</span></p>
  <p class="MsoNormal" style="text-indent: 10mm;"><span lang="HR">Kao što znate  
  otputovao sam iz Nikšića 22 - </span>II <span lang="HR">- u 10 sati, a  
  doputovao u Mostar u 11 sati noću. Sa iskrenim zadovoljstvom posmatrao sam naše  
  četnike, koji sa pesmom na usnama odlaze da pomognu svojoj braći i da u  
  korenu saseku komunističku tiraniju, koja je pričinila toliko zla našem  
  narodu. U usputnim mestima: Bileći, Trebinju, usputnim stanicama i Mostaru  
  bili smo dočekani od Srba srdačno i bratski. U Mostaru je vladao nezapamćen  
  strah. Mnogi su Hrvati pokušali da beže, ali kako im je bilo onemogućeno,  
  jer su komunisti bili presekli prugu za Sarajevo, a za Dubrovnik nisu imali  
  kud, jer smo otuda mi dolazili — ostali su u mestu čak su, pričaju, i  
  otrove mnogi spremili pored svojih kreveta. Naše je držanje bilo onakvo kako  
  odgovara sadašnjim našim interesima.</span></p> 
  <p class="MsoNormal" style="text-indent: 10mm;"><span lang="HR">Niko nije  
  zlostavljan, ali se slobodno pevalo ulicama Mostara: »Paveliću rđo stara,  
  kamo Srbi iz Mostara« i »Svi četnici Crne Gore za Kralja se Petra bore«.  
  Nazovi hrvatska vojska nije izlazila iz svojih rupa, nije pala ni jedna jedina  
  zamerka, a jadni Mostarski Srbi plakali su od radosti. Na skoro svim našim  
  zastavama stajali su natpisi: »S verom u Boga za Kralja i Otadžbinu«.</span></p> 
  <p class="MsoNormal" style="text-indent: 10mm;"><span lang="HR">Pošto su se  
  prikupile naše snage 24. i 25-11- naši su četnici poseli položaje između  
  planine Čabulje od Širokog Brijega i sa leve strane reke Neretve pravac Velež  
  planina — Pometenik<sup>3</sup>.</span></p> 
  <p class="MsoNormal" style="text-indent: 10mm;"><span lang="HR">Komunisti su  
  na tri dana pred naš dolazak bili zauzeli Drežnicu<sup>4</sup> i prišli  
  Bijelom Polju (Mostarskom) na nekih 14 kilometara od Mostara. Tu je bila Druga  
  proleterska divizija pod komandom Peka Dapčevića sa tri proleterske brigade<sup>5</sup>:  
  Dalmatinskom, Crnogorskom i Srbijanskom. Na našem krajnjem desnom krilu tri  
  dana pred naš dolazak imali su sukob sa Hercegovačkom četničkom brigadom  
  pod komandom majora Jovana Pantića<sup>6</sup>. Naši su imali uspeha i  
  odbili ih sa gubitcima oko 25 mrtvih i nešto više ranjenih.</span></p> 
  <p class="MsoNormal" style="text-indent: 10mm;"><span lang="HR">26 - </span>II  
  <span lang="HR">- otpočele su borbe naših odreda koje su bile pro-menljive  
  sreće do zaključno 28. uveče.<sup>7</sup> 1 - III - naše krajnje levo  
  krilo ispod planine Cabulje koje je sačinjavao Nikšicki odred i 3. četnički  
  bataljon uz pomoć italijanske artilerije i avijacije uspeli su da prodru i da  
  zaobiđu komuniste na de-</span></p> 
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">3</span></sup><span style="font-size: 9pt;" lang="HR"> 
  Vidi dok. br. 53.</span></i></p>
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">4</span></sup><span style="font-size: 9pt;" lang="HR"> 
  Drežnicu je zauzela 2. proleterska brigada. Vidi dok. br. 37.</span></i></p> 
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">5</span></sup><span style="font-size: 9pt;" lang="HR"> 
  Reč je o 2. proleterskoj, 2. dalmatinskoj i 4. crnogorskoj brigadi.</span></i></p> 
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">6</span></sup><span style="font-size: 9pt;" lang="HR"> 
  Odnosi se na borbe 2. proleterske brigade kod s. Ravni. Vidi dok&gt;br. 48.</span></i></p>
  <p class="MsoNormal" style="text-indent: 10mm;"><span style="font-size: 9pt;" lang="HR"><i>'  
  Detaljnije o tim borbama vidi dok. br. 75 i 85.</i></span></p> 
  <p class="MsoNormal" style="text-indent: 10mm;"><span lang="HR">snom krilu.<sup>8</sup>  
  Oni su tada svoje položaje napustili. Na našem krajnjem desnom krilu  
  Hercegovačka brigada takođe je ugrozila Drežnicu koja je zauzeta bez  
  otpora.<sup>9</sup> Partizani su odbačeni put Jablanice, koja je danas može  
  se reći ničija zemlja, jer je između četnika i komunista. To što još  
  nije u našim rukama, to je samo zahvaljujući činjenici što su komunisti  
  porušili sve mostove,<sup>10</sup> ali ni to kao ni konačno liikvidiranje  
  komunista ne zadaje ni malo brige.</span></p> 
  <p class="MsoNormal" style="text-indent: 10mm;"><span lang="HR">U dosadašnjim  
  borbama imali smo 10 mrtvih i 23 ranjenih.</span></p> 
  <p class="MsoNormal" style="text-indent: 10mm;"><span lang="HR">Sinoć i danas  
  sve naše snage prebacio sam od Drežnice za Široki Brijeg. Odatle se naše  
  trupe kreću u pravcu Imotskog, obuhvatajući partizanske snage sa  
  severo-istoka, koje se nalaze južno od linije Široki Brijeg — Kočerin —  
  Imotski.</span></p>
  <p class="MsoNormal" style="text-indent: 10mm;"><span lang="HR">Jedinice  
  Veskovića prebačene su u toku jučerašnjeg dana vozom: Mostar—Metković—Ploča  
  sa zadatkom da obuhvate napred navedenu grupu partizana sa juga pravcem: Ploča  
  — Vrgorac — Imotski.</span></p> 
  <p class="MsoNormal" style="text-indent: 10mm;"><span lang="HR">Između Širokog  
  Brijega i Vrgorca nalazi se zastor domo-branaca koji su do sada zadržavali  
  napredovanje partizana. Ovaj zastor ostaće u mestu dok će naše trupe  
  dejstvovati obu-hvatno. Ovo iz razloga da se sa njima ne sretnemo. Pred nama  
  se nalaze sada partizani Dalmatinci, te se nadamo da će ova akcija biti brza  
  i laka — otpočinje sutra u zoru.&quot;</span></p> 
  <p class="MsoNormal" style="text-indent: 10mm;"><span lang="HR">Major Baćović  
  sa 3000 četnika, koji se iskrcao kod Makarske uspeo je da pređe preko  
  Imotskog i Posušja i jutros u nadiranju od Posušja udario je u levi bok  
  partizanima,<sup>12 </sup>koji su se kretali od Grude ka Severu. Partizani  
  razbijeni, počeli su da odstupaju ka Širokom Brijegu neznajući šta ih čeka.  
  Ovo su poslednji podatci pred našim četnicima.</span></p> 
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">8</span></sup><span style="font-size: 9pt;" lang="HR"> 
  Na tim položajima su se nalazile 4. i 5. dalmatinska brigada 9.dalmatinske  
  NOU divizije. Pod jakim pritiskom četnika i italijanskih jedinica grupe »Scotti«  
  (1. i 2. bataljon 55. puka, 49. bataljon crnih košulja, brdska baterija 75/13  
  i baterija 105/15) brigade su se povukle nanove položaje u pravcu Rakitno —  
  Prozor. Opširnije o tome vidi: tom </span><span style="font-size: 9pt;">IV</span><span style="font-size: 9pt;" lang="HR">,  
  knj. 11, dok. br. 18.</span></i></p>
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">9</span></sup><span style="font-size: 9pt;" lang="HR"> 
  U Drežnicu su 2. marta  
  1943. ušle jedinice iz sastava Srednje(drežničke) kolone. O sastavu te  
  kolone vidi dok. br. 72.  
  </span></i></p>
  <p class="MsoNormal" style="text-indent: 10mm;"><span style="font-size: 9pt;" lang="HR"><i>Na  
  sastanku Politbiroa Centralnog komiteta KPJ i Vrhovnog štaba održanog 28.  
  februara 1943. pored niza značajnih odluka, odlučeno je da se izvrši  
  protivudar Glavne operativne grupe prema Gornjem Vakufu, odbaci neprijatelj i  
  na taj način spasu ranjenici. Istovremeno je Vrhovni komandant naredio da se  
  poruše mostovi na Neretvi, kako bi se bolje obezbedilo dejstvo Glavne  
  operativne grupe i neprijatelj zavarao o stvarnom pravcu proboja. Opširnije o  
  tome vidi P. Trgo, n.č., str. 40—41.</i></span></p> 
  <p class="MsoNormal" style="text-indent: 10mm;"><span style="font-size: 9pt;" lang="HR"><i>&quot;  
  i <sup><span style="letter-spacing: -0.7pt;">12</span></sup><span style="letter-spacing: -0.7pt;">  
  </span>Vidi dok. br. 85.</i></span></p> 
  <p class="MsoNormal" style="text-indent: 10mm;"><span style="font-size: 1pt; font-family: Arial;"><!--[if !supportEmptyParas]-->
  &nbsp;<!--[endif]--> 
  <o:p> 
  </o:p> 
  </span></p>
  <p class="MsoNormal" style="text-indent: 10mm;"><span style="font-family: Arial;" lang="HR">322</span></p>
  <p class="MsoNormal" style="text-indent: 10mm;"><span style="font-family: Arial;" lang="HR">323</span></p>
  <p class="MsoNormal" style="text-indent: 10mm;"><span lang="HR">Livno su juče  
  zauzeli Nemci,<sup>13</sup> a severno od Prozora drže položaje i daju jake  
  otpore partizanima, koji beže ka severu. Jutros su bombardovali Prozor, a  
  Italijani Tomislav-Grad<sup>14</sup>.</span></p> 
  <p class="MsoNormal" style="text-indent: 10mm;"><span lang="HR">Sinoć je  
  stigla depeša od Lukačevića da je na pravcu Konjic Prozor, severoistočno  
  od Rame zarobio partizansku</span></p> 
  <p class="MsoNormal" style="text-indent: 10mm;"><span lang="HR">bolnicu sa 300  
  ranjenika, 30 mitraljeza, 3 topa i veći broj puškomitraljeza, pušaka i  
  municije i 200 Italijana oslobodio od partizana.</span></p> 
  <p class="MsoNormal" style="text-indent: 10mm;"><span lang="HR">Kapetan Ružić<sup>15</sup>  
  u toku današnjeg i jučerašnjeg dana imao je borbu kod Jablanice gde su  
  partizani znatnim snagama napali u cilju kad bi mogli da popale hranu i  
  municiju koju su ostavili, da nam nebi pala u ruke.<sup>16</sup></span></p> 
  <p class="MsoNormal" style="text-indent: 10mm;"><span lang="HR">Ka Neretvi su 
  im zatvoreni svi putevi, dok se dejstvuje na krilima oko Prozora i oko 
  Imotskog.</span></p>
  <p class="MsoNormal" style="text-indent: 10mm;"><span lang="HR">Klešta će se  
  stezati a partizana neće biti.</span></p> 
  <p class="MsoNormal" style="text-indent: 10mm;"><span lang="HR">I pored  
  uspeha, kao što vidite imali smo gubitaka, koji veruj em nebi bili toliki da  
  me Branko stalno ne juri, pa sam dovoljno ne pripremljen ušao u borbu 26 - </span>II  
  <span lang="HR">-. No o tome će Vam opširno govoriti Jovan i Stevo.</span></p> 
  <p class="MsoNormal" style="text-indent: 10mm;"><span lang="HR">Pored ostalog  
  naj više me interesu je kako je rešeno zelenaško pitanje. Za to sam dva  
  puta pitao radiogramom Guvernera<sup>17</sup>. Juče mi je odgovorio da je rešeno.  
  Poznajući njihov parcijalni rad, bojim se da neće biti rešeno kako treba.  
  No ako i to bude — mi ćemo ga rešavati.</span></p> 
  <p class="MsoNormal" style="text-indent: 10mm;"><span lang="HR">Za ovamo ne 
  brinite. Pobeda je potpuno sigurna.</span></p>
  <p class="MsoNormal" style="text-indent: 10mm;"><span lang="HR">Vaše pismo </span><u><a href="http://Pov.Br.80"><span style="color: windowtext;">Pov</span><span style="color: windowtext;" lang="HR">.</span><span style="color: windowtext;">Br</span><span style="color: windowtext;" lang="HR">.80</span></a></u><span lang="HR">  
  od 27-11- primio sam danas.<sup>18</sup></span></p>
  <p class="MsoNormal" style="text-indent: 10mm;"><span lang="HR">Srdačno vas  
  pozdravlja Vaš odani pukovnik Bajo J. Stanišić</span></p> 
  <p class="MsoNormal" style="text-indent: 10mm;"><span lang="HR">5. marta 1943.  
  godine</span></p>
  <p class="MsoNormal" style="text-indent: 10mm;"><span style="letter-spacing: -0.05pt;" lang="HR">Položaj</span><span style="font-family: Arial;" lang="HR"> 
  </span><span style="letter-spacing: -0.95pt;" lang="HR">M.P.<sup>19</sup></span></p>
  <p class="MsoNormal" style="text-indent: 10mm;"><i><sup><span style="font-size: 9pt; letter-spacing: -0.65pt;" lang="HR">13</span></sup><span style="font-size: 9pt;" lang="HR"> 
  Livno je zauzeo izviđački bataljon nemačke 369. legionarske divizije (tom </span><span style="font-size: 9pt;">IV,  
  </span><span style="font-size: 9pt;" lang="HR">knj. 11, dok. br. 18, 171 i 
  177).</span></i></p>
  <p class="MsoNormal" style="text-indent: 10mm;"><i><sup><span style="font-size: 9pt; letter-spacing: -0.5pt;" lang="HR">14</span></sup><span style="font-size: 9pt;" lang="HR"> 
  Sada: Duvno.</span></i></p>
  <p class="MsoNormal" style="text-indent: 10mm;"><i><sup><span style="font-size: 9pt; letter-spacing: -0.6pt;" lang="HR">15</span></sup><span style="font-size: 9pt;" lang="HR"> 
  i <sup><span style="letter-spacing: -0.15pt;">I6</span></sup><span style="letter-spacing: -0.15pt;">  
  </span>U pitanju je 1. i 2. durmitorska brigada (dok. br. 18). Napad na te  
  jedinice izvršio je 4. marta 1943. prvi bataljon 2. dalmatinskeNOU brigade.  
  Četnicima su naneseni gubici: 7 zarobljenih i 60 poginulih i utopljenih. Opširnije  
  o tome vidi: dok. br. 71; tom </span><span style="font-size: 9pt;">IV, </span><span style="font-size: 9pt;" lang="HR">knj.  
  11,dok. br. 31.</span></i></p>
  <p class="MsoNormal" style="text-indent: 10mm;"><i><sup><span style="font-size: 9pt; letter-spacing: -0.6pt;" lang="HR">17</span></sup><span style="font-size: 9pt; letter-spacing: -0.6pt;" lang="HR"> 
  </span><span style="font-size: 9pt;" lang="HR">Odnosi se na generala Pircia  
  Birolia. <sup><span style="letter-spacing: -2.6pt;">11</span></sup><span style="letter-spacing: -2.6pt;">  
  </span>Redakcija ne raspolaže pomenutim pismom.</span></i></p> 
  <p class="MsoNormal" style="text-indent: 10mm;"><span style="font-size: 9pt;" lang="HR"><i>&quot;  
  Okrugli pečat: »Glavni štab Komande narodne vojske Crne Gore i Hercegovine«.</i></span></p> 
</div>
<p>
<br>
<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_69.htm"><b>Prethodni dokument</b></a></TD>
<TD><a href="4_14_2_71.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

