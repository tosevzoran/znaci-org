<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_22.htm"><b>Prethodni dokument</b></a></TD>
<TD><a href="49_24.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="mso-ansi-language:DE">O 
uzrocima neprijateljskih uspeha zimi 1943/1944. godine<o:p>
</o:p>
</span></b></p>
<p class="MsoNormal"><span lang="DE" style="mso-ansi-language:DE">&nbsp;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Čim je nemačka 
komanda u okupiranom Gorenjskom na Slovenačkom primorju videla da je 
narodnooslobodilački pokret, posle septembarske i novembarske ofanzive, u 
daljem porastu i da je politika &quot;slovenizacije&quot; i paktiranja sa NOV 
postigla potpun neuspeh, morala je pribeći novim metodama borbe protiv 
partizana. To je bilo utoliko nužnije jer su se u to vrerne na Slovenačkom 
primorju i u Gorenjskom nalazile relativno slabe okupacijske snage<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Nemačka 
komanda je radi toga posvetila veliku pažnju blagovremenom prikupljanju 
podataka o rasporedu partizanskih jedinica, kako bi nemačka reakcija na 
partizanska dejstva bila brza i efikasna. Komandanti nemačkih jedinica su 
dobili uputstva da delom svojih snaga patroliraju po svom terenu i postavljaju 
zasede, a drugim delom da neprekidno gone protivnika.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">&quot;U 
gerilskom ratu ne odlučuje masa već umešnost, borbenost i sposobnost svakog 
pojedinca zajedno sa korišćenjem lukavstva i obmanjivanjem neprijatelja. 
Pojedinim patrolama treba, u slučaju potrebe, dodeliti meštane za vodiče i 
tumače. Stanovništvu treba, iznenadnom pojavom patrola na raznim mestima, 
dokazati da se naše kontrole<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">1 osiguravajuće 
snage uvek nalaze u akciji...<a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a>&quot;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Nemačka 
komanda je podatke o protivniku, u velikoj meri, prikupljala preko svojih 
poverenika na terenu i rođaka domobrana koji su živeli na teritoriji gde su se 
nalazile i kretale partizanske jedinice, a u mnogo manjoj meri od partizanskih 
dezertera kojih tada, bar u Gradnikovoj brigadi, gotovo nije ni bilo. Veoma često 
je nemačka komanda slala u partizanske jedinice svoje agente<a style="mso-footnote-id:
ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a>. 
S obzirom na to što je u tim mesećima prebegao u partizane veliki broj slovenačkih 
mladića koje su Nemci pozvali u vojsku, bilo je teško odvojiti agente od onih 
koji su u partizane stupili sa poštenim namerama.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U redovima 
Gradnikove brigade gotovo nije ni bilo tih agenata jer se brigada, bar do tada, 
popunjavala pretežno mladićima iz Slovenačkog primorja koji nisu služili 
nemačku vojsku i zato nisu mogli biti vrbovani za špijunski rad. Ali zato 
Primorci, nenaviknuti na izdajstvo od sopstvenih ljudi, nisu bili dovoljno budni 
i obazrivi prema ljudima kad bi ovi došli blizu Dolomita i u Gorenjsko, a 
komande nisu posvećivale dovoljnu pažnju, uglavnom iz istih razloga, 
osiguravanju svojih jedinica pred mogućnim iznenađenjima.<o:p>
</o:p>
</span></p>
<p class="MsoNormal">Naši štabovi su dosta rano prime tili infiltraciju 
gestapo vskih elemenata. Zato je bilo naređeno da se, kolikogod je moguće, 
spreče kontakti između pojedinaca i civilnog stanovništva, da se u patrole 
ili za kurire ne određuje samo po jedan borac već najmanje dvojica i da se 
onemogući širenje paničnih vesti. Međutim izvor takvih vesti trebalo je u 
svakom slučaju otkriti<a style="mso-footnote-id:ftn4" href="#_ftn4" name="_ftnref4" title><span style="mso-special-character:footnote" class="MsoFootnoteReference">[4]</span></a>.</p>
<p class="MsoNormal">Štab divizije je često upozoravao i na potrebu za češćim 
menjanjem položaja, naročito kad su jedinice dejstvovale na perifernim područjima 
Slovenačkog primorja<a style="mso-footnote-id:ftn5" href="#_ftn5" name="_ftnref5" title><span style="mso-special-character:footnote" class="MsoFootnoteReference">[5]</span></a>.</p>
<p class="MsoNormal">&quot;S obzirom na to što ćemo se ubuduće zadržavati na 
teritoriji koju neprijatelj intenzivno kontroliše i gde ima dobro organizovanu 
obaveštajnu službu, naše najbolje obezbeđenje biće u neprekidnim pokretima, 
a na taj način moći ćemo neprijatelju sprečiti i koncentrisanje većih snaga 
za plansko uništavanje naših jedinica. Zato treba da su brigade u stalnom 
pokretu i da se na pojedinim mestima zadržavaju samo toliko koliko im treba za 
pripremu i izvođenje odgovarajuće akcije, a ni u kojem slučaju više od dva 
dana ...&quot;</p>
<p class="MsoNormal">Da su se i jedinice Gradnikove brigade striktno pridržavale 
tih uputstava, do mnogih iznenađenja i suvišnih žrtava ne bi ni došlo. Zato 
je štab divizije mprao ponovo upozoriti štabove brigada i bataljona na njihove 
dužnosti u pogledu osiguravanja jedinica. Bilo je naređeno da se oko 
kantonmana obavezno pripremaju bunkeri i da se posedaju u slučaju iznenadnog 
neprijateljevog napada, a iz njih treba da se pruža otpor sve dok ne bi 
jedinica bila sposobna da pređe u protivnapad ili da se organizovano povlači.</p>
<p class="MsoNormal">Tek kad su proučavanje i izvođenje takvih i sličnih 
uputstava postali osnovna tema na svim sastancima — partijskim, političkim i 
vojnim — iznenađenja su prestala, mada neprijatelj nije još potpuno 
odustajao od svoje taktike. Međutim, njegova taktika nije više bila uspešna s 
obzirom na to što su naše jedinice postale budnije i što ih nije bilo više 
moguće tako lako iznenaditi.<o:p>
</o:p>
</p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Prema ocenama štaba 9. 
    korpusa koji je, umesto 3. operativne zone, formiran 21. decembra 1943. 
    (Zbornik, tom VI, knjiga 9, dok. br. 152 — izveštaj štaba 9. korpusa NOV 
    i POJ od 31. decembra 1943. Glavnom štabu NOV i POJ), u to vreme se na 
    Slovenačkom primorju nalazilo 14.000 do 16.000 neprijateljskih vojnika (od 
    toga 9.000 Nemaca i 3.000 Italijana, a ostatak se odnosio na kvislinške 
    formacije, sastavljene od zarobljenih crvenoarmejaca), dok je u Gorenjskom 
    bilo oko 8.000 Nemaca, a u Dolomitima 2.000 — 3.000 domobrana i Nemaca.</p>
  </div>
  <div style="mso-element:footnote" id="ftn2">
    <p class="MsoNormal"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> <span style="font-size:10.0pt">Podaci: 
    Zbornik, tom, VI, knjiga 9, dok. br. 201 (zapovest višeg vođe SS i 
    policije 18. vojnog okruga od 21. decembra 1943). Na području Gorenjskog 
    neprijatelj je za te akcije organizovao 2. bataljon 19. SS policijskog puka, 
    policijsku brdsku lovačku četu &quot;Alpenland&quot;, dve rezervne žandarmerijske 
    motorizovane čete &quot;Alpenland&quot;, žandarmerijsku akcijsku četu iz 
    Škofje Loke i tri žandarmerijska akcijska voda (na istom mestu). Na području 
    Idrije i Dolomita neprijatelj je upotrebljavao u te svrhe, pre svega, 
    bataljon &quot;Heine&quot; 139. puka 188. rezervne brdske boračke divizije 
    i kvislinške domobranske jedinice.</span></p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Jedan od tih je bio i 
    major kraljevske jugoslovenske vojske Hojan Bojan, šef operativnog odseka 
    Vojkove brigade, a kasnije i štaba 31. divizije. Kao gestapovski agent je 
    otkriven i u februaru 1944. osuđen na smrt i streljan. Majoru Hojanu 
    pripisuju se mnogi porazi i iznenađenja koje su pretrpele i ostale jedinice 
    divizije, a ne samo Gradnikova brigada.</p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a> Naredba štaba 26. 
    divizije od 10. novembra 1943. (Arhiv IIRP u Ljubljani).</p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a> Zbornik, tom VI, knjiga 9, 
    dok. br. 77 (zapovest štaba 26. divizije od 17. decembra 1943).</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_22.htm"><b>Prethodni dokument</b></a></TD>
<TD><a href="49_24.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

