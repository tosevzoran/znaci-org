<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_19.htm"><b>Prethodni dokument</b></a></TD>
<TD><a href="4_12_3_21.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ BORBENE GRUPE „VIST&quot; OD 10. FEBRUARA 
1943. KOMANDANTU 718. PEŠADIJSKE DIVIZIJE O TOKU BORBE S JEDINICAMA NOVJ U 
REJONU TESLIC — NOVI ŠEHER — ŽEPČE[1]</strong></p>
<p align="center">Poverljivo!</p>
<p>718. peš. divizija [2]prim. 18. feb. 1943. Br. 483/43. 17 strana</p>
<p>Borbena grupa „Vist&quot; [Wüst]</p>
<p>Br. 168/43. pov.</p>
<p>Puk. k-ndno mesto, 10. 2. 1943.</p>
<p align="center">IZVEŠTAJ</p>
<p>o akciji „Teslić&quot;[3]</p>
<p align="center">15.&nbsp; 1. 1943:</p>
<p>U 16,00 časova utovar pri snežnoj mećavi i kiši. U isto vre-me utovar 
1/750. Polazak u 21,30 čas. Noću padao sneg, 10 sm</p>
<p>novog snega.</p>
<p align="center">16.&nbsp; 1. 1943:</p>
<p>Dolazak u Doboj u 09,10 časova. Delovi koji su već stigli: Grupa 
„Volfart&quot; [Wohlfarth] iz Zavidovića, na dan 16. 1. u 06,40 časova štab 
1/750, štab i 1 baterija 668 (poslednji transport oko 22,15 časa) i Grupa 
„Hal&quot; [Hahl]. Na izviđačku patrolu „Pol&quot; [Pohl] u oklopnom vozu 
kod Ali-begovaca otvorena vatra iz protivtenkovskog topa. 3 mrtva, 8 ranjenih.</p>
<p>Grupe „Mert&quot; [Merth] i „Poltnik&quot; [Poltnigg] zauzimaju još uveče 
rejon polaznog položaja za napad na Teslić kod Prisada i Makljenovca.</p>
<p>Noć protekla mirno.</p>
<p align="center">17.&nbsp; 1. 1943:</p>
<p>Grupe polaze na Teslić oko 3,30 časa i napreduju savlađujući velike 
terenske poteškoće. Pred centrom i desnim krilom neprijatelj se povlači prema 
severozapadu. Na putu i južno od njega</p>
<p>7. četa neprekidno nailazi na jak neprijateljski otpor. Železni-čka pruga 
je na mnogo mesta uništena eksplozivom. Najpre se moraju ukloniti postavljene 
mine. Do pada mraka zauzima se linija Križ (kota 307) — zapadna ivica Piljuzića 
— 176 — Jelah.</p>
<p>Pukovsko komandno mesto: Jelah.</p>
<p>Oko 23,15 časa stižu iz Teslica uznemiravajuće vesti. Partizani žestoko 
napadaju. Grupa „Mifek&quot; moli da se neodložno nastupa. Dok artiljerija tuče 
južnu ivicu Jelaha, grupe dobijaju naređenje da u 01,00 čas počnu pokret.</p>
<p align="center">18.&nbsp; 1. 1943:</p>
<p>Čim su grupe počele pokret, neprijateljska grupa iz neposredne blizine 
napada levi bok (štab puka i artiljeriju). Pokret grupa se zaustavlja, ali su 
artiljerija i njena osiguranja u stanju da odbiju napad. Nakon duže borbe 
neprijatelj se povlači.</p>
<p>07,00 časova: grupe počinju nastupanje u pravcu Teslica. Grupa 
„Mert&quot; proteruje neprijatelja prema severozapadu i stiže do večeri u Žarkovinu. 
Grupa „Poltnik&quot; nastupa uz neprekidan dodir sa neprijateljem. Jaka 
mitraljeska vatra zadržava naročito desno krilo.</p>
<p>Uveče stiže grupa na visove severno i severozapadno od Teslica. 7. četa 
izviđa duž puta. Tenkovski vod ide u 12,00 časova do Vrela, tamo veza 
pogledom sa isturenim delovima Grupe „Mifek&quot;. Neprijatelj se povlači 
tako da 7. četa, štab puka i artiljerija stižu u Teslić oko 17,00 časova.[4]</p>
<p align="center">19.&nbsp; 1. 1943:</p>
<p>Grupa „Mert&quot; odlazi oko 08,00 časova za Jelah da odatle preko Tešnja 
nastupa pravcem Žepče i uspostavi vezu sa Grupom „Anaker&quot;. Do večeri 
stiže u Tešanj i tamo dobija dodir sa neprijateljem. Grupa „Poltnik&quot; 
osigurava Teslić prema zapadu i severozapadu i čisti od neprijatelja 
odbrambeni odsek. Razbijaju se neprijateljski položaji za napad oko Teslica.[5]</p>
<p align="center">20.&nbsp; 1. 1943:</p>
<p>Grupa „Poltnik&quot; prodire zajedno sa poternim odredom pod komandom 
potporučnika Herla [Hori] u pravcu zapada na Ran-koviće, ima tesan dodir sa 
neprijateljem, preti opkoljavanje,poterni odred se mora odvojiti od neprijatelja 
koji ga goni sve do odbrambenog kruga. 6 ranjenih, 2 nestala.</p>
<p>Grupa „Mert&quot; prodire u najgušćoj magli i uz najjači neprijateljski 
otpor sa poternim odredima do Mekiša. Neprijatelj uporno drži visove s one 
strane puta, ima nameru da noću napadne Tešan j.</p>
<p>Grupa „Mert&quot; stoga se vraća u Tešanj i tamo ostaje preko noći. 3 
ranjena (1 Nemac i 2 Hrvata).</p>
<p align="center">21.&nbsp; 1. 1943:</p>
<p>Pukovsko komandno mesto: Teslić.</p>
<p>Grupa „Poltnik&quot; napada Rankoviće i Potočane. Tamo je. najjači 
neprijateliski otpor sa veoma dobro izgrađenih i maskiranih položaja. 
Neprijatelj ima velik broj mitraljeza i minobacača. Grupa ne može prodreti u 
Rankoviće.[6] Da bi izbegla borbu u mraku, grupa se odvaja od neprijatelja. U 
ovoj akciji grupa je, na žalost, izgubila 1 oficira (potporučnik Herl). On je 
teško ranien i umro je tokom prenošenja u Doboj. Poručnik Foland [Volland], 
dobio je pogodak u ruku, ali je mogao i dalje ostati u jedinici. Pored toga, 2. 
četa je imala 1 mrtvog.</p>
<p>9. četa se mora još u ovoj noći prevesti u Jelah, jer se severno od 
Jelaha, kod Križa, skupilo 1000 partizana.</p>
<p>Grupa „Mert&quot; prodire do večeri uz najjači neprijateljski otpor i po 
najgušćoj magli do Novog Sehera. Neprijatelj se povlači prema jugu i zapadu 
odnoseći sa sobom mnogo mrtvih i ranjenih.</p>
<p align="center">22.&nbsp; 1. 1943:</p>
<p>Grupa „Poltnik&quot; ispituje pretpolje poternim odredima. 10. četa prema 
Miljevcu bez dodira sa neprijateljem. 1. četa otkriva u rejonu Brezika da se 
civilno stanovništvo seli na severozapad.</p>
<p>Poterni odred „Niki&quot; [Nickel] izviđa prema jugu, nema dodira sa 
neprijateljem. Iz vazduha se bombarduju Rankovici, a Dolići i Vlajići tuku 
artiljerijskom vatrom.</p>
<p>Grupa „Mert&quot; uspostavlja vezu sa Grupom „Anaker&quot;, potči-njava 
joj se i zajedno sa njom otpočinje marš na zapad i severozapad.</p>
<p align="center">23.&nbsp; 1. 1943:</p>
<p>Grupa „Poltnik&quot; otpočinje napad na Rankoviće. Prilikom spuštanja ka 
železničkoj pruzi, 1. četa na desnom krilu stupa u borbu sa neprijateljem 
koji se nalazi na koti 338. 10. četa je bila već u udoljici potoka, ostatak 
bataljona u spuštanju.</p>
<p>U tom trenutku neprijatelj otvara frontalnu i bočnu vatru iz mnogobrojnog 
automatskog oružja i teških minobacača i prekida telefonski vod u pozadini 
bataljona. Napad je zakočen. Sa visa Bijela zemlja, neprijatelj se upotrebom 
svih teških oružja prikiva za zemlju u tolikoj meri da se ljudi mogu povući 
pojedinačno i u malim grupama. Iznošenje ranjenika je krajnje teško, pošto 
neprijatelj vrši gonjenje jakim snagama uz veliki utrošak municije i prilazi 
na najmanja odstojanja. Mora se odbijati ručnim bombama i lakim minobacačima. 
Zatim neprijatelj pokušava obuhvat desnog krila, ali biva odbijen sve dok se 
svi ranjenici ne soasu. Moraju se ostaviti 2 mrtva. Uveče se bata-ljonu u 
susret šalju saonice da prihvate ranjenike. Grupa je toga dana imala 3 mrtva i 
19 ranjenih. 2 od njih mogu i dalje ostati u jedinici. Štab puka je izgubio 
telefonistu usled teškog ranjavanja.</p>
<p>Iako su gubici neprijatelja daleko veći (nabrojeno 39 mrtvih i mnogo 
ranjenih), za Grupu „Poltnik&quot; 23. 1. je „crni dan&quot;.[7]</p>
<p>Grupa „Anaker&quot;, potčinjena Grupi „Vist&quot;, prodire u rejon 
zapadno od Teslića i stiže do 13,00 časova zapadno od Teslić Gusti.</p>
<p>Komoru 3/738. iznenadno napadaju partizani u ženskoj odeći prilikom 
prolaska kroz Vujanoviće.</p>
<p>Levom krilu preti veoma velika opasnost kod kote 339. Grupa traži 
artiljerijsku vatru. Do večeri se čitava Grupa „Anaker&quot; povlači do 
mesta Irice. Tamo zauzima položaj i osigurava se.</p>
<p align="center">24.&nbsp; 1. 1943:</p>
<p>Grupa „Poltnik&quot; upućuje poterni odred na kotu 387. Odred se vraća 
bez dodira sa neprijateljem.</p>
<p>Grupa „Anaker&quot; ostaje u rejonu Irice — Dolići — kota 331. Izviđanje 
nailazi na žestok neprijateljski otpor u Vujanovićima i na visovima severno od 
tog mesta.</p>
<p align="center">25.&nbsp; 1. 1943:</p>
<p>Poterni odred Grune „Poltnik&quot; nalazi da u rejonu Redak (6 km 
severozapadno od Žarkovine), nema neprijatelja. Pretpostavlja se da je to četničko 
područje. Južno od toga je neprijatelj jakim snagama zauzeo čitav rejon 
Osivice i brda zapadno od Gra-čanice i Rankovića. Na Bijeloj zemlji, kota 383, 
i severno od nje zapažene su neprijateljske predstraže. Na koti 338 užurbani 
radovi na utvrđivanju.</p>
<p>Grupa „Anaker&quot; isteruje neprijatelja iz Vujanovića artiljerijskom i 
minobacačkom vatrom. Neprijatelj drži zaštitnicama visove zapadno od linije 
Dolići — Vujanovići — kota 401 i dalje prema Buletiću. Borbenu grupu 
preuzima major Anaker umesto pukovnika Vista koji odlazi na odsustvo.</p>
<p align="center">26.&nbsp; 1. 1943:</p>
<p>Za akciju na dan 27. 1. forsira se nova grupa — Grupa „Stekl&quot; 
[Stockl] — koja se sastoji od 9. i 10/750, delova hrvatskog 8. pp, folksdojčerskog 
738. bataljona, 2 hrvatske čete. Ova grupa preuzima rejon osiguranja Grupe 
„Poltnik&quot;.</p>
<p>Grupa „Poltnik&quot; se prikuplja u Gomjenici (4 km južno od Teslica) da 
bi 27. i 28. 1. raščistila situaciju zapadno od Teslica. Zadatak: nastupanje 
preko mesta Podovi, odatle u jugozapadnom pravcu do kote 554. Tamo zauzimanje 
borbenog rasporeda tako da grupa može nadirati desnim krilom preko kote 623 — 
560 — 602 i 339, sa jakim levim krilom preko kote 683 (Duge njive) — Ilica 
brdo na kotu 337 — Borak. Za ovu svrhu se Grupa „Poltnik&quot; reorganizuje 
i sada se sastoji od:</p>
<p>1, 2. i 4/750.</p>
<p>5, 7. i 8/750.</p>
<p>3, 4. i 11/738.</p>
<p>2 čete ustaša,</p>
<p>2 hrvatska [domobranska] voda brdskih topova.</p>
<p>Grupa „Niki&quot; ima zadatak da neprijatelja uznemirava živom izviđačkom 
aktivnošću i da ga napadima sa ograničenim ciljem zavara o našoj nameri.</p>
<p align="center">27.&nbsp; 1. 1943:</p>
<p>Grupa „Poltnik&quot; prodire prema jugozapadu i do 17,00 časova postiže 
dnevni cilj kod kote 554 bez dodira sa neprijateljem. Poseda položaj za kružnu 
odbranu i osigurava se. Grupa „Stekl&quot; upućuje izviđačku patrolu na 
kotu 333, koja tamo ne dolazi u dodir sa neprijateljem i izveštava da na visu 
nema neprijatelja.</p>
<p align="center">28.&nbsp; 1. 1943:</p>
<p>Istaknuto komandno mesto puka: ciglana 4 km zapadno od Teslića. Grupa „Štekl&quot; 
nadire u severozapadnom pravcu u rejon oko kote 338, u kome, prema izveštaju od 
prethodnog dana, nije bilo neprijatelja. Kod raskrsnice puteva u Paljikama, u 
gustoj snežnoj mećavi, 10. četa ugleda nemačke vojnike koje drži za 
pripadnike 9. čete, dok su to bili u stvari preobučeni partizani. Kada je čelo 
kolone bilo udaljeno još samo 30 m od raskrsnice puteva, i dok je 6 odeljenja 
još stajalo na zemljištu bez zaklona, neprijatelj, koji je držao zaposednutu 
ivicu šume, obasipa 10. četu iznenadnom vatrom, koja odmah ima za posie-dicu 
teške gubitke. Kada još i tobožnji nemački vojnici na raskrsnici puteva 
otvoriše vatru na četu, i kada neprijatelj započe protivudar zaobilazeći s 
desna, četa morade da zauzme prihvatni položaj na brdu Arapovine. Nije uspeo 
prethodni pokušaj da se neprijateljski protivudar zadrži pomoću povedene ustaške 
čete, što se može objasniti lošom obučenošću, pomanjkanjem sposobnih nižih 
starešina i razlikom u jeziku. Pošto je četa imala teške gubitke —12 
mrtvih, 9 ranjenih, povukla se na polazni položaj.[8]</p>
<p>Grupa „Poltnik&quot; nadire iz rejona oko kote 554 do Jasenke bez dodira sa 
neprijateljem. U daljem nastupanju nailazi na jaku neprijateljsku vatru sa 
zapada, juga i severa. Neprijatelj je poseo visove jakim snagama. I pored toga, 
zauzimaju se i drže visovi 337 i 295. Sa te linije vrši se zahođenje prema 
istoku i čisti od neprijatelja rejon oko mesta Teslić Gusti. Dockan uveče 
grupa stiže u Teslić.</p>
<p>1/738. i hrvatski [domobranski] vod brdskih topova VII upućuju se odmah železničkim 
transportom za Jelah, pošto su se se-verno od Jelaha, kako javljaju, pojavile 
neprijateljske grupe.</p>
<p align="center">29. 1. 1943:</p>
<p>Grupa „Poltnik&quot; ostaje u Tesliću i može se odmarati 1 dan. Gruoa „Štekl&quot; 
sa izviđačkom patrolom sklanja mrtve od prethodnog dana.</p>
<p>1/738. nalazi na kotama 310 i 300 neprijateljske predstraže. Za 30. i 31. 1. 
priprema se jedna druga akcija. 1/738. dobija zadatak da razbije neprijatelja 
kod Vitkovaca i da tamo uspostavi vezu sa Grupom „Poltnik&quot;, kojoj će se 
bataljon potči-njavati od trenutka susreta.</p>
<p>Grupa „Poltnik&quot;, koja se sastoji od: 1/750, bez 1 čete, 11/750, bez 1 
čete, 3 ustaške čete, i hrvatskog [domobranskog] voda brdskih topova 3/IX, 
ima zadatak da preko Žarkovine, kote 417 — 359 nastupa na Vitkovce, tamo 
uspostavi vezu sa 1/738. i da se, zatim, u rejo-nu Pijesak — Begovina pripremi 
za nastupanje prema jugu.</p>
<p align="center">30.&nbsp; 1. 1943:</p>
<p>Grupa „Poltnik&quot; nastupa preko Žarkovine na sever, kod Vit-kovaca i 
spaja se sa 1/738, koji je onamo došao preko Pilju-zića. Odatle je Grupa 
„Poltnik&quot; otišla u naređeni rejon Begovina — Pijesak.</p>
<p>Obe grupe bez dodira sa neprijateljem. Kod Grupe „Stekl&quot; nikakvih naročitih 
zbivanja.</p>
<p align="center">31.&nbsp; 1. 1943:</p>
<p>Grupa „Poltnik&quot;, sastavljena od: 1/750, bez 1 čete,11/750, bez 1 čete,1/738, 
bez 1 čete, 3 ustaške čete i 2 hrvatska voda brdskih topova,nastupa iz rejona 
Begovina na Rankoviće. Neprijatelj je to mesto evakuisao tokom noći. Grupa 
osigurava rejon Gračanica — Borak.</p>
<p align="center">1.&nbsp; 2. 1943:</p>
<p>Grupe ostaju u rejonu Rankovića i poternim odredima izviđaju na zapad od 
Pribinića.[9] Nigde se ne nailazi na neprijatelja. Povukao se, kako se saznaje, 
pre jednog dana na jug i zapad.</p>
<p align="center">2.&nbsp; 2. 1943:</p>
<p>Cela borbena grupa maršuje na zapad. 1/750. levo, 1/738. desno od puta, 
11/750. i Štab puka na putu. Kod teškog stanja pute-va stiže se u rejon oko 
Klupa. O neprijatelju se više ništa ne primećuje.</p>
<p align="center">3.&nbsp; 2. 1943:</p>
<p>Marš za Maslovare. Noću pada jaka kiša, traje sve do prepo-dnevnih časova, 
a drum i putevi se pretvaraju u glib. Od konja i tovarnih grla traži se veoma 
mnogo u ovim vremenskim uslovima i napornom maršu. Mnogo njih ispada iz stroja. 
Na planinskom prevoju kod kote 868 leži dubok sneg. Stara drvena zapreka na 
putu, koja mora da je preostala iz vremena borbi sa četnicima, zaprečava put 
na dužini od 3 km.</p>
<p>Grupa „Poltnik&quot; mora zaobilaziti ove zapreke i maršuje do Maslovara. 
U selu Maslovare nema neprijatelja. Kako izgleda, tamo se nalazio glavni štab 
partizana. Prema iskazima stanovništva, treba da se tamo u uređenim vojnim 
bolnicama nalazilo 300 ranjenika i 200 tifusnih bolesnika.</p>
<p>Štab puka, 11/750, 1/738, 4/668. art. div., i 3 hrvatska voda brdskih topova 
ostaju na planinskom sedlu kod kote 868. I nadalje se penju gubici u tovarnim 
grlima.</p>
<p align="center">4.&nbsp; 2. 1943:</p>
<p>Marš čitave grupe na povratku u Teslić. Moraju se poslati kamioni u susret 
Grupi „Poltnik&quot;, pošto su tovarna grla potpuno iscrpena dugim zamornim 
maršem.</p>
<p align="center">5.&nbsp; &nbsp;2. 1943:</p>
<p>U Tesliću se jedinice sređuju, a oprema i oružje opravljaju.</p>
<p align="center">6.&nbsp; 2. 1943:</p>
<p>Grupa odlazi iz Teslica.I i 11/750. i pukovska komora maršuju do Tešnja, 
1/738. i 9. i 10/750. u Žepče. Operativni štab se prevozi do Maglaja, ali 
odatle ne može dalje do Žepča, pošto su putevi na više mesta jako razoreni. 
Povratak za Doboj.</p>
<p align="center">7.&nbsp; 2. 1943:</p>
<p>I. i 11/750. i pukovska komora stižu u Zepče. 1/738, 9. i 10. ukrcavaju se 
u Žepču. Borbena grupa se raspušta.[10]</p>
<p>9. i 10/750. potčinjavaju se 738. puku.</p>
<p>Operativni štab se ukrcava u Doboju i prevozi do Zavidovića.</p>
<p align="center">8.&nbsp; 2. 1943:</p>
<p>11/750, pukovska komora i 2 hrvatska voda brdskih topova maršuju do Zavidovića. 
1/750. ostaje u Zepču. Jedinice preuzimaju obezbeđenje rejona u koji su 
stigle.</p>
<p align="center"><strong>I. V. Anaker</strong></p>
<p align="center">&nbsp;major</p>
<p>1Snimak originala (pisanog na mašini) u AVII, NAV—T-315, r. 2271. s. 
505—10.</p>
<p>2Četvrtasti pečat primaoca.</p>
<p>3Vidi dok. br. 10, 12 i 17.</p>
<p>4Vidi dok. br. 12, objašnjerr'e 4.</p>
<p>5Na položajima s. Gomjenica—s.Vlajići—s.Teslić Gusti i s. Teslić 
Gusti—s. Rankovići—s. Osivca nalazila se 3. krajiška udarna brigada 1. 
proleterske udarne divizije NOVJ (tom IV, knj. 9, dok. br. 130, 205, knj. 10, 
dok. br. 22 i 35).</p>
<p>6Jedinice 3. krajiške udarne brigade 1. proleterske udarne divizije NOVJ, 
posle jednodnevnih borbi, 21. januara 1943. odbile su napad nemačklh borbenih 
grupa (tom IV, knj. 9, dok. br. 130 i 205, knj. 10, dok. br. 22 i 35).</p>
<p>7Ove gubitke im je nanela 3. krajiška udarna brigada. Brigada je imala 3 
mrtva i 24 ranjena borca (tom IV, knj. 9, dok. br. 122, 126—128, 130, 169 i 
230, knj. 10, dok. br. 22 i 35).</p>
<p>8Reč je o borbama s 4. bataljonom 3. krajiške NOU brigade (tom IV, knj. 9, 
dok. br. 169, knj. 10, dok. br. 35).</p>
<p>9Položaje kod Pribinića držao je 28. januara 1943. godine 3. bata-ljon 3. 
krajiške NOU brigade (tom IV, knj. 9, dok. br. 149).</p>
<p>10Komandant Borbene grupe, major Anaker, podneo je 12. februara 1943. 
komandantu 718. pd izveštaj o stečenim iskustvima u borbi s jedinicama NOVJ 
oko Teslića, u kojem je dao ocenu partizanskih snaga i dejstava, kao i 
sopstvenih snaga, prikaz naoružanja i tehnike, podatke o upotrebi avijacije, 
sadejstvu s kolaboracionistima, ishrani, propagandi i tovarnim grlima i njihovim 
vodičima (AV1I, NAV—T-315, r. 2271, s. 505—10).</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_19.htm"><b>Prethodni dokument</b></a></TD>
<TD><a href="4_12_3_21.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
