<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_45.htm"><b>Prethodni dokument</b></a></TD>
<TD><a href="49_47.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b>U 
neprijateljskoj pozadini<o:p>
</o:p>
</b></p>
<p class="MsoNormal">&nbsp;<o:p>
</o:p>
</p>
<p class="MsoNormal">U štabu korpusa preovladalo je mišljenje da će 
neprijatelj posle novih koncentracija svojih snaga u Colu i Grgaru pokušati 
nove ofanzivne akcije prema Trnovskoj šumi. Zbog toga je odlučio da na taj 
sektor uputi dve brigade: Gregorčičevu u istočni i Gradnikovu u zapadni deo 
Vipavske doline i Krasa.</p>
<p class="MsoNormal">Zadatak Gradnikove brigade kojoj se priključila udarna četa 
31. divizije (ona se već tamo nalazila i sa njom je bio i načelnik štaba 
divizije) bio je da iznenadnim napadima na neprijateljske kolone, patrole i 
zasede, privuče njegovu pažnju na sebe i tako oslabi pritisak na Trnovsku šumu. 
Uz to trebalo je da obezbeđuje i nesmetano prevoženje hrane iz Vipavske doline 
u Trnovsku šumu. U duhu ovog zadatka štab brigade je razradio i posebnu 
taktiku dejstva. Ona se sastojala u manevru snaga i brzini udara. Pored ovog, 
brigada se morala popuniti novim borcima jer je u ranijim borbama imala osetne 
gubitke<a style="mso-footnote-id:ftn1" href="#_ftn1" name="_ftnref1" title><span style="mso-special-character: footnote; mso-ansi-language: DE" lang="DE" class="MsoFootnoteReference">[1]</span></a>.</p>
<p class="MsoNormal"><span lang="DE" style="mso-ansi-language:DE">Na izvršenje 
zadatka brigada je krenula 30. januara. U toku noći stigla je na sektor Kamnja, 
Ravni i Vrtovina. Iduće noći se prebacila u južni deo Vipavske doline, na 
sektor Sedovci — Goče — Velike Zabije i tamo postavila zasede oko 
neprijateljskih uporišta u Ajdovščini i Štanjelu. Na ovom sektoru je ostala 
tri dana i za to vreme nije vodila borbe. Narod Vipavske doline i Krasa dočekao 
je Gradnikovu brigadu sa velikim oduševljenjem.<o:p>
</o:p>
</span></p>
<p class="MsoNormal"><i><span lang="DE" style="mso-ansi-language:DE">&quot;Svugde 
gde god bi se pojavile naše jedinice narod je vanredno obradovan prisustvom 
Gradnikove brigade i udarne čete. Ljudi žele da u svim selima dajemo mitinge, 
a to nam je nemoguće jer smo gotovo svake noći u pokretu. S obzirom na to što 
smo sinoć ostali na istim položajima, organizovali smo tri mitinga: u Žabi 
jama, Šmarju i Gočama...<a style="mso-footnote-id:ftn2" href="#_ftn2" name="_ftnref2" title><span style="mso-special-character:
footnote" class="MsoFootnoteReference">[2]</span></a><o:p>
</o:p>
</span></i></p>
<p class="MsoNormal"><span lang="DE" style="mso-ansi-language:DE">I u toku noći 
2. februara brigada se prebacila na sektor Vrh — Sv. Martin — Selo — 
Preserje. Čim su bataljoni stigli na nove položaje, odmah su uputili zasede 
prema neprijateljskim uporištima u Šempasu, Stan jelu i Dornberku. I na ovom 
sektoru nije bilo borbe. Postignut je uspeh u mobilizaciji novih boraca. Za četiri 
dana brojno stanje brigade poraslo je od 330 na preko 400 boraca. Mobilizacija 
se vršila pozivima koje su organi narodine vlasti dostavljali štabovima 
bataljona i brigade, a i organizovanjem posebnih sastanaka po selima gde su 
skojevke iznosile imena onih koji su se još krili kod svojih kuća<a style="mso-footnote-id:
ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">*<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Pošto na ovom 
sektoru nije došlo do borbe, štab je odlučio da 4. februara celu brigadu 
prebaci u najzapadniji deo Vipavske doline i Krasa, na sektor Renče — Lipa. 
Međutim, u međuvremenu situacija se na Krasu izmenila, te do ovog pokreta nije 
došlo. Naime, Nemci su se, prema najnovijim obaveštajnim podacima, povukli iz 
nekih uporišta na Krasu i umesto njih, sa sektora Rijeke stiglo je oko 1.200 četnika 
koji su poseli ova uporišta i još dva nova u Kostanjevici i Opatjem Selu</span><a style="mso-footnote-id:ftn4" href="#_ftn4" name="_ftnref4" title><span style="mso-special-character:
footnote" class="MsoFootnoteReference">[4]</span></a><span lang="DE" style="mso-ansi-language:DE">. 
</span>Da se brigada prebacila na sektor Renče, moglo se desiti da se 
neprijateljske snage spuste niz severne padine Krasa prema Vipavskoj dolini i da 
je napadnu s leđa. Zato je brigada ostala na svojim položajima još jedan dan 
i 5. februara uveče prebacila se na Kras radi napada na četnike.</p>
<p class="MsoNormal">Prvi bataljon se razmestio u Komenu i osigurao se prema 
Stanjelu, dok se 3. spustio još bliže moru — u Gorjansko. Zadatak 2. 
bataljona koji se razmestio u Temnici bio je da jednom četom upadne u Koštanjevicu 
i protera četničke snage, jačine oko 220 četnika, prema Opatjem Selu. Između 
Koštanjevice i Opatjeg Sela trebalo je ove četnike da sačeka i napadne udarna 
četa divizije.</p>
<p class="MsoNormal"><span lang="DE" style="mso-ansi-language:DE">Napad je počeo 
u toku noći. Četnici su bili potpuno iznenađeni i nisu pružili gotovo 
nikakav otpor. Posle polučasovne borbe u panici su se povukli prema Opatjem 
Selu. Uspeh bi bio potpun da je udarna četa izvršila svoj zadatak. Međutim, 
ona nije bila na svom mestu, kako joj je naređeno. Tako su četnici uspeli da 
bez većih gubitaka umaknu u Opatje Selo.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U očekivanju 
četničkog protivnapada tokom idućeg dana, 6. februara, štab brigade je 
pripremio sledeći plan: dok bi 2. bataljon ispred Kostanjevice čekao na 
dolazak četnika iz Opatjeg Sela, udarna četa bila bi sakrivena iznad puta Opat 
je Selo — Koštanjevica sa zadatkom da za vreme borbe četnike napadne s leđa. 
Rano u jutru, iz Opatjeg Sela prema Kostanjevici krenula je četnička kolona jačine 
300 do 400 vojnika. Ispred Kostanjevice naišla je na položaje 2. bataljona i, 
koristeći se nadmoćnošću i gustom maglom, potisnula je naš bataljon prema 
Temnici. Udarna četa opet nije izvršila svoj zadatak. Tokom popodneva 
neprijatelj se preko Kostanjevice ponovo vratio u Opatje Selo.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Veoma uspešna 
dejstva ovog dana imao je i 3. bataljon. Italijanski fašisti koji su u zapadnom 
delu Krasa imali neka svoja uporišta često su odlazili u okolna sela i pljačkali. 
Ne znajući da je u toku noći u Gorjansko stigao naš 3. bataljon, jedna grupa 
od 47 fašista pošla je u pljačku. Međutim, usput je naišla na zasedu 3. 
bataljona i u kratkoj, ali dosta žestokoj borbi ubijeno je šest 
neprijateljskih vojnika i osam ranjeno, a devetnaest zarobljeno. Tom prilikom 
zaplenjena su dva puškomitraljeza i četrnaest pušaka.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Idućeg dana, 
7. februara, štab brigade se pripremio za eventualnu borbu sa četnicima na 
isti način kao i dan ranije. Naime, naša zaseda ispred Kostanjevice taktički 
bi se povlačila kako bi omogućila da udarna četa napadne četnike s leđa. Četnici 
su došli, mada dosta kasno — tek oko 13 časova. Bilo ih je nešto oko 
stotinu i kretali su se veoma oprezno u tri kolone. Zaseda 2. bataljona se posle 
kraćeg okršaja počela povlačiti prema Temnici, ali četnici su bili oprezni 
i nisu je gonili, tako da ovaj plan štaba brigade nije uspeo.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Posle ovih 
poraza četnici više nisu imali smelosti da se kreću van uporišta. Štab 
brigade je odlučio da se brigada prebaci u Renče, ali da ipak jedan bataljon 
ostavi na položajima između Renča i Lokvice, radi obezbeđenja leđa glavnini 
brigade<a style="mso-footnote-id:ftn5" href="#_ftn5" name="_ftnref5" title><span style="mso-special-character:footnote" class="MsoFootnoteReference">[5]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Na nove položaje 
u Renčama brigada je krenula 8. februara uveče. U toku noći 2. bataljon je 
stigao u Gradišće. Tamo se obezbedio jačom zasedom u pravcu Dornberka u kome 
se nalazio garnizon od 110 italijanskih fašista. Treći bataljon, bez jedne čete 
koja je imala zadatak da obezbeđuje transport sa hranom u Trnovsku šumu, a 
otuda da dotera municiju za brigadu, razmestio se u Špacapanima i postavio 
obezbeđenja prema uporištima u Bilju i Gorici. Štab brigade nalazio se u Lukežičima. 
Prvi bataljon je ostao na položajima južno od Renča radi sprečavanja 
eventualnog napada neprijatelja s Krasa u leđa glavnine brigade.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Neprijatelj je 
ovog dana, ne znajući da je brigada stigla u Renče, planirao čišćenje ovog 
sektora na kome se dotle nalazila naša komanda Goričkog vojnog područja sa 
raznim ustanovama.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Borba je počela 
rano izjutra iznad Gradišća. Jedna neprijateljska kolona, jačine oko 150 
vojnika, napala je našu zasedu koja se nalazila u pravcu Dobrnberka. Posle oštre 
borbe u kojoj je uzeo učešća i naš 2. bataljon, neprijatelj je odbačen uz 
osetne gubitke<a style="mso-footnote-id:ftn6" href="#_ftn6" name="_ftnref6" title><span style="mso-special-character:
footnote" class="MsoFootnoteReference">[6]</span></a>.<o:p>
</o:p>
</span></p>
<p class="MsoNormal">Rano izjutra i kod 3. bataljona vodila se borba. Delovi 
ovog bataljona, kad su pokušali da posednu položaje kod Renče — Miren, naišli 
su na neprijatelja. Nešto kasnije, oko osam časova, jedna manja neprijateljska 
kolona htela je da se probije od Vrtoča prema Špacapanima, ali je odbijena. 
Neprijateljske snage koje su se ovim pravcem pokušavale probiti u Renče 
pripadale su 3. policijskom bataljonu 10. SS ili 15. SS policijskog puka.</p>
<p class="MsoNormal">Treća neprijateljska grupa, u kojoj se u početku nalazilo 
oko trideset vojnika, stigla je do porušenog mosta preko reke Vipave, na drumu 
Bukovica — Renče, i tu zaustavljena. <span lang="DE" style="mso-ansi-language:
DE">Posle kraće borbe grupa je razbijena i naterana u panično bekstvo. Ubijeno 
je 19 vojnika i mnogo više ranjeno.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Iz nekih 
neprijateljskih dokumenata<a style="mso-footnote-id:ftn7" href="#_ftn7" name="_ftnref7" title><span style="mso-special-character:footnote" class="MsoFootnoteReference">[7]</span></a> 
saznajemo da je 3. četa italijanskog dobrovoljačkog policijskog bataljona koja 
je napadala u ovom pravcu pretrpela veće gubitke nego što je to saznala naša 
obaveštajna služba: u borbi je ubijen jedan nemački oficir i dva podoficira, 
ranjeno je 36 vojnika i 16 nestalo.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Oko 14 časova 
borba se ponovo rasplamsala na levom krilu kod 3. bataljona. Usled jakog 
neprijateljevog pritiska duž druma Miren — Vrtoče — Spacapani i prodora 
jedne njegove grupe preko Velikog vrha, 3. bataljona se morao povući na Fajtji 
hrib iznad Renča. Dva neprijateljska tenka sa jednim kamionom uspela su da se 
probiju čak u Renče. Ali, kad su tenkovi produžili u Lukežiče, zaustavljeni 
su našom vatrom. Tom prilikom je oštećen jedan tenk a drugi ga je morao vući 
natrag prema Mirnu. Na ovom pravcu neprijatelj je imao 12 mrtvih i 8 ranjenih. U 
3. bataljonu je samo jedan borac lakše ranjen. U borbi kod Spacapana ubijen je 
jedian nemački kapetan, komandant tenkovskog bataljona, koji je sa istočnog 
fronta vraćen u Goricu. </span>Ovaj poraz neprijatelj je i sam priznao.</p>
<p class="MsoNormal">&quot;Akcija je doživela neuspeh zato što su snage koje 
su se sukobile sa preko 1.500 dobro naoružanih i opremljenih partizana pod 
dobrim rukovodstvom bile nedovoljne.<a style="mso-footnote-id:ftn8" href="#_ftn8" name="_ftnref8" title><span style="mso-special-character:footnote" class="MsoFootnoteReference">[8]</span></a>&quot;</p>
<p class="MsoNormal">Posle ove borbe brigada se jedan dan odmarala i sledeće noći, 
10. februara, pokušala je da u jurišu likvidira italijansko-kozačko uporište 
u selu Bilju, gde su se nalazile i neke ruske kvislinške jedinice. Ove snage su 
brojale oko 50 italijanskih vojnika, 45 kozaka i 20 stražara organizacije TODT. 
Za napad je određen 2. bataljon koji je imao zadatak da sa tri udarne grupe 
upadne u selo. Obezbeđenje od pravca Mirna i Vrtojbe vršile su jedinice 3. 
bataljona. Iako je plan napada bio dobar, zadatak nije izvršen jer su jedinice 
2. bataljona suviše oklevale, pa je neprijatelj imao dovoljno vremena da se 
pripremi za odbranu.</p>
<p class="MsoNormal">Posle ovih borbi aktivnost frrigade se osetno smanjila. 
Zalihe municije bile su na izmaku. Stoga je upućena jedna četa u Trnovsku šumu 
po municiju. Njen povratak je privremeno sprečen jer je otpočela 
neprijateljska ofanziva na sektoru Trnovske šume. <span lang="DE" style="mso-ansi-language:DE">Kada 
je 12. februara stigla municija, brigada je preduzela nove akcije. Već 13. 
februara de-lovi 3. bataljona napali su kod Špacapana neprijateljske jedinice 
koje su bile u obezbeđenju radnih jedinica, anga-žovanih na izgradnji 
odbrambenih položaja na levoj obali Soče. I narednih dlana vođene su uspešne 
borbe na ovom sektoru.18<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Da bi olakšala 
situaciju našim jedinicama koje su u Trnovskoj šumi vodile odbrambene borbe sa 
mnogo nadmoćnijim neprijateljem i probila neprijateljsku blokadu duž druma 
Gorica — Ajdovščina, brigada se 13. februara uveče prebacila sa sektora Renča 
na nove položaje:<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— 1. 
bataljon je u toku noći stigao u Selo i odmah uputio jednu četu u zasedu na 
Malo brdo, na severnu stranu druma Gorica — Ajdovščina, a dve čete su 
posele položaje južno od druma u očekivanju neprijatelja iz Gorice ili Ajdovščine;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— 2. 
bataljon se u toku noći prebacio u Batuje sa zadatkom da postavi zasede oko 
neprijateljskog uporišta u Dornberku;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— 3. 
bataljon se prebacio u rejon Preserja i odmah poslao jednu četu u Cadrone da 
kontroliše teren prema Vr-tovinu i Ajdovščini, dok je jedan vod ostavio kod 
Sv. Martina radi obezbeđenja od Štanjela. Štab brigade nalazio se u Preserju.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U toku 14. 
februara vođene su borbe, ali ne tako žestoke. Uglavnom, naše zasede su 
odbijale neprijateljske izviđačke delove koji su podržavani i ponekim tenkom. 
</span>U ovim borbama neprijatelju su naneti i gubici. <span lang="DE" style="mso-ansi-language:
DE">Idoićeg dana, 15. februara, brigada je bez borbe ostala na istim položajima. 
Međutim, u toku 16. februara jedinice 1. bataljona imale su jače okršaje, ali 
su uspele da prisile neprijatelja na povlačenje u Ajdovščinu.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Uveče je izvršena 
manja promena na položajima. Prema našim podacima od 14. februara, u Goricu su 
stigla dva četnička bataljona sa oko 600 ljudi. Krenuli su u Dornberk da u 
Saksidima, Gradišću i Rihenberku organizuju nova četnička uporišta. U vezi 
s tim obaveštenjima štab brigade je odlučio da 1. bataljon (bez jedne čete 
koja je ponovo otišla u Trnovsku šumu po municiju) prebaci u Vrh iznad 
Dornberka. I već 17. februara, oko 10 časova, jedna neprijateljska kolona 
krenula je iz Dornberka uz reku Vipavu prema položajima 1. bataljona. Posle oštre 
borbe ova kolona je razbijena i odbačena u uporište. Tom prilikom je ubijeno 
sedam a ranjeno šest neprijateljskih vojnika.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Ova borba je 
predstavljala i zaključnu akciju Gradnikove brigade u Vipavskoj dolini. Zbog 
promenjene situacije u Trnovskoj šumi i novih planova koje je imao štab 
korpusa, brigada je u toku dana primila telegram od štaba 31. divizije sa naređenjem 
da se odmah vrati na sektor Čepovan — Lokve gde će primiti nove zadatke<a style="mso-footnote-id:ftn9" href="#_ftn9" name="_ftnref9" title><span style="mso-special-character:footnote" class="MsoFootnoteReference">[9]</span></a>.<o:p>
</o:p>
</span></p>
<p class="MsoNormal">*</p>
<p class="MsoNormal">Za vreme boravka u Vipavskoj dolini i na Krasu, Gradnikova 
brigada je pokušala sve što je bilo u njenoj moći da neprijatelja izvuče iz 
uporišta i da ga tuče na otvorenom polju iz zaseda. Gde god bi se neprijatelj 
pojavio, brigada bi ga odmah napala i gotovo nije bilo borbe koja se nije završila 
jurišem, To je ujedno i glavni razlog što je konačan bilans borbi za brigadu 
veoma povoljan: dok je za vreme boravka u Vipavskoj dolini i na Krasu izgubila 
samo dva borca, a pet ih je ranjeno, na neprijateljskoj strani sudeći po našim 
podacima poginulo je 80 do 85 vojnika, još više ih je ranjeno, a 19 vojnika su 
borci Gradnikove brigade i zarobili. Neprijateljevi gubici, sudeći po njegovim 
priznanjima, bili su verovatno čak i veći.</p>
<p class="MsoNormal">Uspesi koje je brigada postigla i prijem kod naroda u 
Vipavskoj dolini i na Krasu pozitivno su uticali i na borbeno raspoloženje 
samih boraca. U tome se u kveštaju štaba brigade kaže:</p>
<p class="MsoNormal">&quot;Iako se ljudstvo neprekidno nalazilo na položajima i 
u pokretu, gunđanja nije bilo jer se brinulo za dobru ishranu. Na ljudstvo je 
nesumnjivo veoma pozitivno uticala i činjenica što je narod primao brigadu na 
njenom putu po Vipavskoj dolini i Krasu s velikim oduševljenjem. Odnosi vojske 
i civilnog stanovništva svugde su bili zaista odlični i nigde nije došlo ni 
do kakvih incidenata ...<a style="mso-footnote-id:ftn10" href="#_ftn10" name="_ftnref10" title><span style="mso-special-character:footnote" class="MsoFootnoteReference">[10]</span></a>&quot;<o:p>
</o:p>
</p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a><span lang="DE" style="mso-ansi-language:DE"> 
    Izveštaj načelnika štaba 31. divizije od 29. januara 1945. komandantu 
    iste divizije (Arhiv IIRP, F. 276a/I).<o:p>
    </o:p>
    </span></p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a><span lang="DE" style="mso-ansi-language:DE"> 
    Izveštaj načelnika štaba 31. divizije od 2. februara 1945. komandantu 
    iste divizije (Arhiv IIRP, F. 276a/I).<o:p>
    </o:p>
    </span></p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a><span lang="DE" style="mso-ansi-language:DE"> 
    Izveštaj načelnika štaba 31. divizije od 3. februara 1945. komandantu 
    iste divizije (Arhiv IIRP, F. 276a/I).<o:p>
    </o:p>
    </span></p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a><span lang="DE" style="mso-ansi-language:DE"> 
    U toku februara 1945. četnici su se masovno nalazili na Krasu i u Vipavskoj 
    dolini. Na teritoriji Krasa i Vipavske doline nalazila se takozvana 
    &quot;Dinarska divizija&quot; pod komandom popa Momčila Đujića sa tri 
    korpusa: štab Dalmatinskog četničkog korpusa nalazio se u Dornberku, štab 
    Bosanskog četničkog korpusa u Št. Vidu (sadašnjem Podnanosu), dok se Lički 
    četnički korpus nalazio u Vipavi. Štab četničke divizije nalazio se u 
    Št. </span>Petru kod Gorice. <span lang="DE" style="mso-ansi-language:DE">(Iz 
    originalnog nemačkog pregleda od 1. marta 1945. Arhiv IIRP).<o:p>
    </o:p>
    </span></p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a><span lang="DE" style="mso-ansi-language:DE"> 
    Borbe sa četnicima opisane su na osnovu podataka u izveštajima načelnika 
    štaba 31. divizije (Arhiv IIRP, F. 276a/I), vojnih izveštaja štaba te 
    divizije od 6. do 9. februara 1945. (Arhiv IIRP, F. 276a/I), telegrama štaba 
    Gradnikove brigade štabu 31. divizije iz tog perioda (Arhiv IIRP, F. 
    276/VI) i izveštaja štaba Gradnikove brigade od 21. februara 1945. štabu 
    31. diviziie (izveštaj se nalazi kod Ivana Suliča). U tim dokumentima 
    postoje manja razmimoilaženja u pogledu datuma napada na četničko uporište 
    u Kostanjevici i napada 3. bataljona na fašističku patrolu kod sela 
    Gorjanskog.<o:p>
    </o:p>
    </span></p>
  </div>
  <div style="mso-element:footnote" id="ftn6">
    <p class="MsoFootnoteText"><a style="mso-footnote-id:ftn6" href="#_ftnref6" name="_ftn6" title><span style="mso-special-character:
footnote" class="MsoFootnoteReference">[6]</span></a><span lang="DE" style="mso-ansi-language:DE"> 
    Iz dnevnika &quot;Komando militare provinćale&quot; koji je potpisao 
    pukovnik Karlo Gvaltijeri (Carlo Gualtieri) — Arhiv IIRP, F. 680.<o:p>
    </o:p>
    </span></p>
  </div>
  <div style="mso-element:footnote" id="ftn7">
    <p class="MsoFootnoteText"><a style="mso-footnote-id:ftn7" href="#_ftnref7" name="_ftn7" title><span style="mso-special-character:
footnote" class="MsoFootnoteReference">[7]</span></a><span lang="DE" style="mso-ansi-language:DE"> 
    Dnevni izveštaj republikanske kvesture u Gorici od 14. februara 1945. 
    (Arhiv IIRP, F. 1037).<o:p>
    </o:p>
    </span></p>
  </div>
  <div style="mso-element:footnote" id="ftn8">
    <p class="MsoFootnoteText"><a style="mso-footnote-id:ftn8" href="#_ftnref8" name="_ftn8" title><span style="mso-special-character:
footnote" class="MsoFootnoteReference">[8]</span></a><span lang="DE" style="mso-ansi-language:DE"> 
    Dnevnik &quot;Komando militare provinćale&quot;.<o:p>
    </o:p>
    </span></p>
  </div>
  <div style="mso-element:footnote" id="ftn9">
    <p class="MsoFootnoteText"><a style="mso-footnote-id:ftn9" href="#_ftnref9" name="_ftn9" title><span style="mso-special-character:
footnote" class="MsoFootnoteReference">[9]</span></a><span lang="DE" style="mso-ansi-language:DE"> 
    Izveštaj štaba 31. divizije od 18. februara 1945. štabu 9. korpusa (Arhiv 
    IIRP, F. 276a/I); izveštaji štaba Gradnikove brigade od 17. i 21. februara 
    1945. štabu 31. divizije (svojina Ivana Suliča); dnevnik &quot;Komando 
    militare provinćale&quot; (Arhiv IIRP, F. 680).<o:p>
    </o:p>
    </span></p>
  </div>
  <div style="mso-element:footnote" id="ftn10">
    <p class="MsoFootnoteText"><a style="mso-footnote-id:ftn10" href="#_ftnref10" name="_ftn10" title><span style="mso-special-character:
footnote" class="MsoFootnoteReference">[10]</span></a><span lang="DE" style="mso-ansi-language:DE"> 
    Izveštaj štaba Gradnikove brigade od 18. februara 1945. štabu 31. 
    divizije (Arhiv IIRP, F. 279).<o:p>
    </o:p>
    </span></p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_45.htm"><b>Prethodni dokument</b></a></TD>
<TD><a href="49_47.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

