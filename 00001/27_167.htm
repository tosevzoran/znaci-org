<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_166.htm"><b>Prethodni dokument</b></a></TD>
<TD><a href="27_168.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Bodytext2" align="center" style="margin-top:0mm;margin-right:0mm;
margin-bottom:0mm;margin-left:1.0pt;margin-bottom:.0001pt;text-align:center;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark159"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext10">U 
OBNOVLJENOM ŠUMADIJSKOM BATALJON</span></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext10">U</span></p>
<p class="Bodytext1" style="margin-top:0mm;margin-right:10.0pt;margin-bottom:
0mm;margin-left:1.0pt;margin-bottom:.0001pt;text-align:justify;line-height:
normal;background:transparent"><span lang="SR-CYR" style="font-size:11.0pt;font-family:&quot;Times New Roman&quot;;mso-fareast-language:
SR-CYR" class="Bodytext11pt6">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:10.0pt;margin-bottom:
0mm;margin-left:1.0pt;margin-bottom:.0001pt;text-align:justify;line-height:
normal;background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Posle oslobođenja Beograda brojno stanje naših 
jedinica naglo je poraslo. Tada je i Prva proleterska bila u mogućnosti da 
obnovi nekadašnji 5. bataljon, i to pretežno novim borcima. Njih je trebalo 
tek pripremiti da bi bili kadri da idu ukorak sa starim prekaljenim proleterima 
i da dostojno čuvaju &quot;pjenovačku legendu&quot; i slavu Čiče Romanijskog 
i Čiče Milana Ilića, koji su herojski poginuli jednog hladnog januarskog dana 
1942. godine.</span></p>
<p class="Bodytext1" style="margin-top:0mm;margin-right:10.0pt;margin-bottom:
0mm;margin-left:1.0pt;margin-bottom:.0001pt;text-align:justify;text-indent:
27.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Iz 
tih prvih dana u 1. proleterskoj trajno su nam ostali u sećanju topao prijem 
starih proletera i ono malo kratkotrajne istorije bataljona. Primili su nas bez 
nadmenosti i potcenjivanja &quot;novajlija&quot;, tako da smo se od samog početka 
osećali ravnopravni sa tim prekaljenim ratnicima. A ta pažnja i drugarstvo 
ostaju u sećanju celog života.</span></p>
<p class="Bodytext1" style="margin-top:0mm;margin-right:10.0pt;margin-bottom:
0mm;margin-left:1.0pt;margin-bottom:.0001pt;text-align:justify;text-indent:
27.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Kada 
se danas setim reči komesara bataljona, Andre Milanovića, o sudbini bataljona, 
one mi pomalo liče na prigodan govor. Međutim, one su za nas bile veliko 
nadahnuće koje nas je nosilo i podsticalo u svim jurišima i nevoljama od 
Beograda do Okučana i Vrboveca.</span></p>
<p class="Bodytext1" style="margin-top:0mm;margin-right:10.0pt;margin-bottom:
0mm;margin-left:1.0pt;margin-bottom:.0001pt;text-align:justify;text-indent:
27.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">— 
U proleće 1942. godine, govorio je komesar, 5. šumadijski bataljon stiže na 
Zelengoru bez većine boraca i rukovodilaca, pa je, po naređenju Vrhovnog štaba, 
rasformiran. Međutim, njegovu zastavu i dalje su čuvali i kroz sve okršaje 
proneli ostali bataljoni naše brigade. Sa tom zastavom sačuvana je i 
nepokolebljiva vera u svetlu budućnost i lepše dane, u ponovno formiranje 
slavnog bataljona. I taj dan je došao. Oslobođenje Beograda za nas je obeleženo 
još jednim svetlim događajem: ponovo je formiran 5. (šumadijski), ponovo je 
razvijena njegova zastava. Pod tom zastavom borićemo se mi i stotine novih 
boraca dok oslobodimo celu našu domovinu ...</span></p>
<p class="Bodytext1" style="margin-top:0mm;margin-right:10.0pt;margin-bottom:
0mm;margin-left:1.0pt;margin-bottom:.0001pt;text-align:justify;text-indent:
27.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Za 
vreme boravka u Beogradu bataljon je bio smešten u zgradi Trgovačke akademije, 
ispod &quot;Politike&quot;. Pored svakodnevne vojničke obuke, razvijao se 
politički i kulturni život. Posebno su nae interesovale vesti sa rati^ šta 
— o borbama u Sremu i pobedama Crvene armije, Činilo nam se da će se rat 
završiti bez našeg učešća, Zato smo želeli da što pre krenemo na front.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kada nam je 23. 
novembra 1944. godine pred strojem saopšteno naređenje da rano</span><span lang="SR-CYR" style="font-size:7.5pt;font-family:&quot;Times New Roman&quot;;mso-fareast-language:
SR-CYR" class="Bodytext9Bold"> ujutro</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> krećemo na sremski: front, primili smo ga sa 
velikim oduševljenjem. Iz stotine grla zaorila se pesma: &quot;Druže Tito, mi 
ti se kunemo&quot; a zatim razvilo omiljeno kozaračko kolo.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Predveče je u mojoj četi 
održana konferencija na kojoj je govoreno o vezi i pomaganju u borbi, o 
postupcima sa ranjenim i mrtvim, o odnosu prema narodu ... i, na kraju, kao 
osnovno geslo: sačuvati svetlu tradiciju 1. proleterske brigade.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">I mi koji još nismo doživeli 
prvo vatreno krštenje osećamo uz stare iskusne borce veće samopouzdanje i 
veru da ćemo opravdati poverenje.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sutradan, posle mitinga 
na Trgu Republike, pošli smo pevajući prema zemunskom mostu. Ispratili su nas 
pozdravima i cvećem, sa nadom da ćemo se pokazati kako dolikuje proleterima.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sremsku ravnicu 
prelazimo usiljenim maršem.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Predstoji ofanziva, 
čim Prva kreće na položaj —kaže desetar Mihajlo Bukva, skromni Kozarčanin, 
koji, na žalost, nije doživeo njen uspešni završetak.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Potmula huka topova sve 
nam je bliža. Ali ni saznanje da idemo u susret teškim borbama ni zamor od 
napornog marša ne emanjuju borbeni duh bataljona.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U ranu zoru, 2. 
decembra, našli smo se na padinama Fruške gore, levo od Iloka. Sasvim jasno čujemo 
pucnje i grmljavinu topova. Pošto smo prošli pored jednog previjališta, na 
ivici šume dočekale su nas eksplozije granata. Razdanilo se. Razvijeni u 
streljački stroj provlačimo se kroz šumu. Vazduh je zasićen dimom 
eksplozija. Strah i neizvesnost se polako gube, osećamo da nismo sami — da 
smo sastavni deo snage <span class="Bodytext11"><b>Prve proletersk</b>.</span></span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Stižemo u prve linije. 
Ispred nas je proplanak&quot; a pozadi njega na nekoliko stotina metara linija</span><span lang="SR-CYR" style="font-size:10.0pt;font-family:&quot;Times New Roman&quot;;
mso-fareast-language:SR-CYR" class="Bodytext11pt"> nemačkih </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR">rovova. 
U podne dat je znak za juriš. Po našoj proceni to je bio početak opšte 
ofanzive. Iskočili smo iz rovova i kroz vatrenu kišu, pod zaštitom naših 
mitraljeza, primičemo se nemačkim bunkerima. Naši bombaši stupaju u dejstvo, 
a zatim uskačemo u rovove, koje Nemci bežeći napuštaju. Pripucavamo za 
njima, radosni što smo i mi &quot;novajlije&quot; izvojevali prvu pobedu na 
frontu. I to sa svega dva ranjena druga!</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Najteže je prošlo. Doživeli 
smo prvo vatreno krštenje.</span></p>
<p class="Bodytext1" style="margin-top:0mm;margin-right:8.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Nakon kraćeg predaha, 
4. decembra uveče, napadamo Tovarnik. Nemci se ogorčeno brane. Mi bez predaha 
navaljujemo cele noći. Priličan broj naših je izbačen iz stroja. Te noći 
poginuo je Milovan Bogosavac, zamenik komandira 1. čete. Svi su znali za 
njegove podvige iz pete neprijateljske ofanzive. Novi borci su ga zavoleli i 
zbog toga što ih je u borbama čuvao i učio kako da koriste zaklon, gde da se 
prebace prilikom napada i gde da usmere vatru. To je bio starešina koji se 
borio ne samo oružjem, nego i savetom, za život svakog svog borca.</span></p>
<p class="Bodytext1" style="margin-top:0mm;margin-right:8.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Na Tovarniku je, sa 
bombom u ruci, smelo išao ispred svoje čete, hrabreći borce u jurišu. U tome 
ga je našao rafal nemačkog mitraljeza i smrtno ranio. Izneli su ga do 
previjalipgga.</span></p>
<p class="Bodytext1" style="margin-top:0mm;margin-right:8.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Pred zoru dok smo išli 
kroz oslobođeni, izrovani Tovarnik, pun leševa i dima, saznali smo tužnu vest 
da je Bogosavac podlegao ranama.</span></p>
<p class="Bodytext1" style="margin-top:0mm;margin-right:8.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Prve dane 1945. godine, 
praćene snegom i jakim mrazevima, dočekali smo na položaju u blizini sela 
Nije^ maca. Neprijatelj je doveo jake snage i pokušavao da izvrši proboj. Šestog 
januara uepeo je da zauzme selo. Ubrzo zatim stiglo je naređenje da naša 
brigada izvrši protivnapad.</span></p>
<p class="Bodytext1" style="margin-top:0mm;margin-right:8.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Odmah smo se spremili i 
pošli u napad. Posle nekoliko časova uporne borbe neprijatelj je ipak bio 
prisiljen da se povuče, ne stigavši ni da pokupi svoje mrtve.</span></p>
<p class="Bodytext1" style="margin-top:0mm;margin-right:8.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Za pokazanu hrabrost i 
podvige u borbi prilikom pro-terivanja neprijatelja iz rejona sela Nijemaca 
odlikovani su iz našeg bataljona Savo Dojčinović, Simeun Ivanović i Živojin 
Propadalo. A zbog dobrog držanja u borbi, i svi novi borci bataljona stekli su 
pravo da titovke ukrase proleterskim znakom — srpom i čekićem, najvećim 
priznanjem i ponosom boraca Narodnooslobodilačke vojske</span><span lang="SR-CYR" style="mso-fareast-language:SR-CYR">.</span></p>
<p class="Bodytext1" style="margin-top:0mm;margin-right:8.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Tako je naš bataljon 
za kratko vreme opravdao poverenje i zajedno sa ostalima ravnopravno stao u 
stroj 1. proleterske.</span></p>
<p class="MsoNormal" align="right" style="text-align:right"><span style="font-size:9.0pt;mso-fareast-language:SR-CYR" class="Bodytext3">Dušan 
MAKSIMOVIĆ</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_166.htm"><b>Prethodni dokument</b></a></TD>
<TD><a href="27_168.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
