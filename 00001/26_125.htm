<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA I</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA I</b><br> 

<CENTER><TABLE border="1"><TR><TD><a href="26.htm"><b>Sadr&#382;aj</b></a></TD>
<TD><a href="26_124.htm"><b>Prethodni dokument</b></a></TD>
<TD><a href="26_126.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="HR" style="font-size:13.0pt;mso-ansi-language:HR">NEOPAŽEN 
UPAD U GRAD<o:p>
</o:p>
</span></b></p>
<p class="MsoNormal" align="center" style="text-align:center"><b><span lang="HR" style="mso-ansi-language:HR">&nbsp;<o:p>
</o:p>
</span></b></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Bataljoni </span><span lang="SR-CYR" style="font-size:11.0pt;mso-ansi-language:SR-CYR">1. 
</span><span lang="HR" style="font-size:11.0pt;mso-ansi-language:HR">proleterske 
brigade, posle forsiranog marša, našli su se </span><span lang="SR-CYR" style="font-size:11.0pt;
mso-ansi-language:SR-CYR">25—26. </span><span lang="HR" style="font-size:11.0pt;
mso-ansi-language:HR">jula u rejonu Rašćana, Eminova Sela i Stipanića, odakle 
su delom snaga napali i oslobodili Duvno bez većih gubitaka, a drugim delom 
stavili pod kontrolu komunikacije Imotski </span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">Livno i Aržano 
</span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">Livno. Dan 
ranije, delovi </span><span lang="SR-CYR" style="font-size:11.0pt;mso-ansi-language:SR-CYR">3. 
</span><span lang="HR" style="font-size:11.0pt;mso-ansi-language:HR">sandžačke 
brigade oslobodili su Šujicu, raskrsnicu između Kupresa, Livna i Duvna. Bili 
su stvoreni svi uslovi za napad na samo Livno. Neprijatelj je u svim obližnjim 
garnizonima bio iznenađen brzinom prodora i postignutim uspesima brigada koje 
su sačinjavale Udarnu grupu.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Livno je u ovo vreme bio brojem velik i veoma dobro 
utvrđen garnizon. Grad je bio okružen mnogobrojnim betonskim i ojačanim 
zemljanim bunkerima. Na celoj dužini bili su međusobno povezani saobraćaj 
nicama, a prilazi su im bili preprečeni bodljikavom žicom. Glavni oslonac 
spoljne odbrane bili su kula Starca Vujadina, Bašajkovac i drugi objekti stare 
tvrđave koji se nalaze severno i severoistočno od grada. Katolički samostan 
»Gorica« na istočnoj ivici predstavljao je takođe značajan objekat u 
sistemu odbrane. Oslanjajući se na ova utvrđenja, neprijatelj je imao mogućnost 
idealne kontrole svih mogućnih prilaza gradu. Sklop zemljišta onemogućavao je 
prilaz sa severa i severozapada, a ispred južne ivice grada nalazila se 
ravnica, te su terenski uslovi za direktan napad na grad bili veoma nepodesni za 
napadača.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Od naših snaga u napadu na Livno neposredno su učestvovale 
ove snage: četiri bataljona </span><span lang="SR-CYR" style="font-size:11.0pt;mso-ansi-language:SR-CYR">1. 
</span><span lang="HR" style="font-size:11.0pt;mso-ansi-language:HR">proleterske 
brigade, tri bataljona </span><span lang="SR-CYR" style="font-size:11.0pt;mso-ansi-language:
SR-CYR">3. </span><span lang="HR" style="font-size:11.0pt;mso-ansi-language:HR">sandžačke 
brigade i manji delovi partizanskog bataljona »Vojin Zirojević«. Plan napada 
je bio sledeći: bataljoni </span><span lang="SR-CYR" style="font-size:11.0pt;
mso-ansi-language:SR-CYR">1. </span><span lang="HR" style="font-size:11.0pt;
mso-ansi-language:HR">proleterske napadaju Livno od severa, istoka i juga, a </span><span lang="SR-CYR" style="font-size:11.0pt;mso-ansi-language:SR-CYR">3. 
</span><span lang="HR" style="font-size:11.0pt;mso-ansi-language:HR">sandžačke 
sa zapada i severozapada. Napad su obezbeđivale snage jednog bataljona </span><span lang="SR-CYR" style="font-size:11.0pt;mso-ansi-language:SR-CYR">1. 
</span><span lang="HR" style="font-size:11.0pt;mso-ansi-language:HR">proleterske 
sa pravca Imotski </span><span lang="SR-CYR" style="font-size:11.0pt;mso-ansi-language:
SR-CYR">— </span><span lang="HR" style="font-size:11.0pt;mso-ansi-language:HR">Livno, 
dalmatinski partizani sa pravca Sinj </span><span lang="SR-CYR" style="font-size:
11.0pt;mso-ansi-language:SR-CYR">— </span><span lang="HR" style="font-size:11.0pt;
mso-ansi-language:HR">Livno i Aržano </span><span lang="SR-CYR" style="font-size:
11.0pt;mso-ansi-language:SR-CYR">— </span><span lang="HR" style="font-size:11.0pt;
mso-ansi-language:HR">Livno, a Krajišnici sa pravca Bosansko Grahovo </span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">Livno.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Veoma zanimljivo bilo je dovođenje snaga za napad. 
Sve su se jedinice prebacile noću između </span><span lang="SR-CYR" style="font-size:11.0pt;mso-ansi-language:SR-CYR">3. 
</span><span lang="HR" style="font-size:11.0pt;mso-ansi-language:HR">i </span><span lang="SR-CYR" style="font-size:11.0pt;mso-ansi-language:SR-CYR">4. 
</span><span lang="HR" style="font-size:11.0pt;mso-ansi-language:HR">avgusta u 
neposrednu blizinu grada, u sela na četiri do šest kilometara, gde su ostale 
prikrivene u polaznim rej onima ceo sledeći dan i sledeće noći. Niko nije 
mogao da napusti selo i kuću. Tako su</span><span lang="HR" style="mso-ansi-language:HR"> 
</span><span lang="HR" style="font-size:11.0pt;mso-ansi-language:HR">odmorne 
uvedene iduće noći u borbu. Bataljoni </span><span lang="SR-CYR" style="font-size:11.0pt;
mso-ansi-language:SR-CYR">1. </span><span lang="HR" style="font-size:11.0pt;
mso-ansi-language:HR">proleterske su ovako bili raspoređeni: </span><span lang="SR-CYR" style="font-size:11.0pt;mso-ansi-language:SR-CYR">1. 
</span><span lang="HR" style="font-size:11.0pt;mso-ansi-language:HR">bataljon 
napadao je Livno sa seve-roistoka, sa težištem napada na utvrđenu kulu Starca 
Vujadina; </span><span lang="SR-CYR" style="font-size:11.0pt;mso-ansi-language:SR-CYR">3. 
</span><span lang="HR" style="font-size:11.0pt;mso-ansi-language:HR">bataljon 
napadao je sa istoka na samostan i fabriku cementa; </span><span lang="SR-CYR" style="font-size:11.0pt;mso-ansi-language:SR-CYR">2. 
</span><span lang="HR" style="font-size:11.0pt;mso-ansi-language:HR">bataljon se 
kretao sa juga između komunikacija Sujica </span><span lang="SR-CYR" style="font-size:11.0pt;
mso-ansi-language:SR-CYR">— </span><span lang="HR" style="font-size:11.0pt;
mso-ansi-language:HR">Livno i Aržano </span><span lang="SR-CYR" style="font-size:
11.0pt;mso-ansi-language:SR-CYR">— </span><span lang="HR" style="font-size:11.0pt;
mso-ansi-language:HR">Livno; </span><span lang="SR-CYR" style="font-size:11.0pt;
mso-ansi-language:SR-CYR">4. </span><span lang="HR" style="font-size:11.0pt;
mso-ansi-language:HR">bataljon sa jugozapada duž komunikacije Aržano </span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">Livno.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Bataljoni </span><span lang="SR-CYR" style="font-size:11.0pt;mso-ansi-language:SR-CYR">3. 
</span><span lang="HR" style="font-size:11.0pt;mso-ansi-language:HR">sandžačke 
brigade napadali su sa zapada i severa duž komunikacije Glamoč </span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">Livno.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Početak napada bio je predviđen za </span><span lang="SR-CYR" style="font-size:11.0pt;mso-ansi-language:SR-CYR">23 
</span><span lang="HR" style="font-size:11.0pt;mso-ansi-language:HR">časa.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">I pored veoma opreznog i prikrivenog kretanja, naš 
</span><span lang="SR-CYR" style="font-size:11.0pt;mso-ansi-language:SR-CYR">2. </span><span lang="HR" style="font-size:11.0pt;mso-ansi-language:HR">bataljon 
je stigao u </span><span lang="SR-CYR" style="font-size:11.0pt;mso-ansi-language:SR-CYR">22 
</span><span lang="HR" style="font-size:11.0pt;mso-ansi-language:HR">časa od 
Vidoša u Gornji Žabljak, nadomak grada. Tu su izvršene poslednje pripreme. Četama 
su dati zadaci: </span><span lang="SR-CYR" style="font-size:11.0pt;mso-ansi-language:
SR-CYR">1. </span><span lang="HR" style="font-size:11.0pt;mso-ansi-language:HR">četa, 
u sadejstvu s jedinicama </span><span lang="SR-CYR" style="font-size:11.0pt;
mso-ansi-language:SR-CYR">4. </span><span lang="HR" style="font-size:11.0pt;
mso-ansi-language:HR">bataljona, da vrši prodor u grad duž komunikacije iz 
pravca Aržana; </span><span lang="SR-CYR" style="font-size:11.0pt;mso-ansi-language:
SR-CYR">3. </span><span lang="HR" style="font-size:11.0pt;mso-ansi-language:HR">četa 
da napadne zaselak Nova Gorica, da sadejstvuje Kragujevačkom bataljonu, u 
likvidaciji utvrđene katoličke crkve, i da vrći prodor duž komunikacije 
Sujica </span><span lang="SR-CYR" style="font-size:11.0pt;mso-ansi-language:SR-CYR">— 
</span><span lang="HR" style="font-size:11.0pt;mso-ansi-language:HR">Livno; </span><span lang="SR-CYR" style="font-size:11.0pt;mso-ansi-language:SR-CYR">2. 
</span><span lang="HR" style="font-size:11.0pt;mso-ansi-language:HR">četa da 
napada preko polja između </span><span lang="SR-CYR" style="font-size:11.0pt;mso-ansi-language:
SR-CYR">1. </span><span lang="HR" style="font-size:11.0pt;mso-ansi-language:HR">i 
</span><span lang="SR-CYR" style="font-size:11.0pt;mso-ansi-language:SR-CYR">3. </span><span lang="HR" style="font-size:11.0pt;mso-ansi-language:HR">s 
ciljem da izbije u centar grada kod pravoslavne crkve i gimnazije. Štab 
bataljona je ostao u Gornjem Žabljaku, odakle je mogao najpogodnije pratiti 
sadejstvo svojih četa i razvoj situacije pred susednim bataljonima.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Prva četa našeg bataljona je prva stupila u 
borbti. Odmah posle nje počela je napad i </span><span lang="SR-CYR" style="font-size:11.0pt;mso-ansi-language:SR-CYR">3. 
</span><span lang="HR" style="font-size:11.0pt;mso-ansi-language:HR">četa. 
Posle pola časa u napad su stupili i ostali bataljoni. Neprijatelj je odgovorio 
veoma jakom vatrom i dosta preciznim dejstvom iako je bila noć. Unapred 
planiranu vatru sipao je neštedimice i ukočio naš brži prodor u grad.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Druga četa našeg bataljona, u koloni po jedan, sa 
ne baš velikim odstojanjem, uputila se ne otvarajući vatru k pravoslavnoj 
crkvi, po ravnoj i brisanoj čistini, koristeći se vatrenom angažovanošću 
neprijatelja prema ostalim dvema četama bataljona. Kad je stigla na nepunih sto 
metara ispred pravoslavne crkve i gimnazije, našla se pred gustom žičanom 
ogradom, koja se pored ceste nastavljala negde duboko u grad. Sredstva za 
kidanje žice nismo imali, sem toga, svaki pokušaj kidanja bio bi veoma rizičan, 
jer se po bledoj mesečini nazirao ispred gimnazije neprijateljev stražar. 
Gimnazija je bila pretvorena u kasarnu, pa bi otkrivanje čete tu, ispred nosa 
neprijatelja, značilo njeno uništenje. Nastalo je za čas kolebanje. Šta učiniti? 
Više se ne sećam tačno, ali mislim da je Vojo Grujić predložio najbolje rešenje. 
Odmah uz žičanu ogradu nalazio se omanji orah. S njega se nije bilo teško 
prebaciti preko žice. Ne dvoumeći se mnogo, počeli smo da preskačemo i za 
desetak minuta čitava četa se našla s one strane žice, licem u lice s 
neprijateljem u kasarni, gotovo u centru grada - mada nijedno spoljno utvrđenje 
nije bilo još zauzeto.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Prikupili smo četu u jarku između ceste i žičane 
ograde„ podelili objekte napada, poslali kurire da obaveste ostale dve čete 
da se nalazimo u gradu i </span><span lang="SR-CYR" style="font-size:11.0pt;
mso-ansi-language:SR-CYR">— </span><span lang="HR" style="font-size:11.0pt;
mso-ansi-language:HR">pošli u napad. Dragu Pekoviću, Mileti Popoviću i još 
jednom drugu dat je zadatak da najpre uhvate živa stražara, jer niko od nas 
nije poznavao grad, a još manje raspored važnijih objekata u njemu. Drago je 
pošao napred, ostavivši ostala dva druga nešto iza sebe. U tom trenutku, pošto 
je prošao pored čitave naše čete, pritrčao mu je s leđa jedan ustaša i 
izgrdio ga što je više mogao zbog toga što se on šeta, dok »ovi« nadiru u 
grad. Mislio je, verovatno, da je Drago domobran jer, kad mu je održao 
patriotsku lekciju, upitao ga je gde i kome se može obratiti za pojačanje. 
Između njih se razvila žučna prepirka u koju se umešao i stražar. Drago je 
imao ustašku strojnicu i počeo je da preti njome, kao vidnim ustaškim; obeležjem. 
Praveći se hrabar, nazvao ih je kukavicama koje su se uplašile od šake 
komunističkih bandita, koji pripucavaju na grad.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Uto smo i mi poustajali iz jarka. Ustaša i stražar 
su tek tada prepoznali u Dragu partizana. Izgledali su kao stravljeni od straha 
i iznenađenja. Pošto su nas kratko upoznali sa situacijom i rasporedom snaga u 
gradu, koliko su oni mogli znati, razume se, odredili smo nekoliko drugova da 
posednu i obezbede pravoslavnu crkvu, u kojoj se nalazio magacin municije. 
Ostali deo čete uz pomoć ovih prvih zarobljenika ušao je u kasarnu. Posle 
kratkog puškaranja po hodnicima i sobama, oko četrdeset vojnika izveli smo iz 
kasarne i smestili ih u pravoslavnu crkvu. Odmah smo izvršili smenu straže i 
krenuli dalje.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Sem na pravcu </span><span lang="SR-CYR" style="font-size:11.0pt;mso-ansi-language:SR-CYR">4. 
</span><span lang="HR" style="font-size:11.0pt;mso-ansi-language:HR">bataljona i 
naše </span><span lang="SR-CYR" style="font-size:11.0pt;mso-ansi-language:SR-CYR">1. 
</span><span lang="HR" style="font-size:11.0pt;mso-ansi-language:HR">čete, gde 
je bio potisnut iz prve linije spoljnih utvrđenja, neprijatelj je na celoj 
liniji spoljne odbrane grada davao žilav otpor. Ostale čete našeg bataljona, 
kada su saznale gde smo, ostavile su manje delove radi vatrenog pritiska spol ja 
na neprijatelja, a s najvećim delom ljudstva prebacile su se u grad, koristeći 
se istim pravcem kojim smo i mi ušli. Tako se u jedan čas ujutro, </span><span lang="SR-CYR" style="font-size:11.0pt;mso-ansi-language:SR-CYR">5. 
</span><span lang="HR" style="font-size:11.0pt;mso-ansi-language:HR">avgusta, našao 
u centru Livna veći deo snaga </span><span lang="SR-CYR" style="font-size:11.0pt;
mso-ansi-language:SR-CYR">2. </span><span lang="HR" style="font-size:11.0pt;
mso-ansi-language:HR">bataljona.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Većeg iskustva u uličnim borbama tada još nismo 
imali, ali su nas dotadašnja situacija i položaj u kome smo se našli gonili 
na celishodne i pravilne postupke. Neopažen upad u grad omogućio nam je da bez 
većeg otpora i na lukav način likvidiramo uporište po uporište u centru, 
zarobljavajući grupe i pojedince i obogaćujući plenom našu »bazu« kod 
kasarne i pravoslavne crkve. Međutim, neprijatelj je i dalje produžio da pruža 
žilav otpor u odbrani grada, polažući nade u spoljna utvrđenja i dosta 
ograničene uspehe ostalih naših jedinica.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Bližila se rana avgustovska zora. Iskupili smo 
komande četa na kratak sastanak, a odmah zatim i najveći broj boraca 
bataljona. Odlučili smo da posednemo najtvrđe zgrade na raskrsnicama u centru 
grada i da se ograničimo na odbranu u toku narednoga dana i likvidiranje 
neprijatelja tokom sledeće noći. Meni je dat zadatak da odmah izvučem iz 
grada prikupljene zarobljenike i jednog ranjenog druga i da upoznam štab 
bataljona s našom odlukom, kako bi se i ostali bataljoni obavestili o našem 
uspehu i položaju u kome se nalazimo.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Sa još trojicom drugova formirao sam zarobljeničku 
kolonu. Bilo je u njoj </span><span lang="SR-CYR" style="font-size:11.0pt;
mso-ansi-language:SR-CYR">63 </span><span lang="HR" style="font-size:11.0pt;
mso-ansi-language:HR">zarobljenika </span><span lang="SR-CYR" style="font-size:
11.0pt;mso-ansi-language:SR-CYR">— 42 </span><span lang="HR" style="font-size:
11.0pt;mso-ansi-language:HR">domobrana, a ostatak ustaše i pripadnici ustaške 
milicije. Zarobljenicima smo dali da nose oko </span><span lang="SR-CYR" style="font-size:11.0pt;mso-ansi-language:SR-CYR">25 
</span><span lang="HR" style="font-size:11.0pt;mso-ansi-language:HR">sanduka puščane 
i mitraljeske municije, nešto druge ratne opreme i hrane, čega je u kasarni i 
pravoslavnoj crkvi bilo u izobilju. Ranjenog Perišića pratio je zarobljeni 
domobranski lekar, koji je u početku odbijao da krene s nama, postavljajući 
uslov da će ići samo ako mu budemo osigurali kola pri svakom našem pokretu, 
zatim posilnoga, lično telesno obezbeđenje i svaka dva meseca odsustva u 
Zagreb. Pošto nam je oduzeo dragocenih desetak minuta, »pristali« smo na sve 
njegove uslove.</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Oko </span><span lang="SR-CYR" style="font-size:
11.0pt;mso-ansi-language:SR-CYR">3 </span><span lang="HR" style="font-size:11.0pt;
mso-ansi-language:HR">časa, upravo u svitanje, stigli smo do štaba bataljona. 
Komandant bataljona hitno je poslao izveštaj štabu brigade i predložio produženje 
napada na grad i u toku dana, do likvidacije neprijateljevog otpora.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Odmah posle predaje zarobljenika, s komesarom i 
zamenikom komandanta bataljona vratili smo se u grad. Pri povratku, neprijatelj 
je sa tornja katoličke crkve brisao mitraljeskom vatrom poljanu preko koje smo 
se prebacivali, jer je vidljivost bila potpuna. Nazirali smo borce </span><span lang="SR-CYR" style="font-size:11.0pt;mso-ansi-language:SR-CYR">1. 
</span><span lang="HR" style="font-size:11.0pt;mso-ansi-language:HR">i </span><span lang="SR-CYR" style="font-size:11.0pt;mso-ansi-language:SR-CYR">3. 
</span><span lang="HR" style="font-size:11.0pt;mso-ansi-language:HR">bataljona 
koji su jurišali na neprijateljeva utvrđenja. Četvrti bataljon se, pre našeg 
povratka, delom snaga bio spojio sa snagama našeg bataljona upavši i sam u 
grad. Odbrana je počela da puca i na ostalim spoljnim utvrđenjima, iz kojih se 
oko </span><span lang="SR-CYR" style="font-size:11.0pt;mso-ansi-language:SR-CYR">5 
</span><span lang="HR" style="font-size:11.0pt;mso-ansi-language:HR">časova 
neprijatelj počeo povlačiti ka centru grada.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">Oko </span><span lang="SR-CYR" style="font-size:
11.0pt;mso-ansi-language:SR-CYR">6 </span><span lang="HR" style="font-size:11.0pt;
mso-ansi-language:HR">časova neprijateljev otpor je bio slomljen, ali se do tog 
vremena veća grupa ustaša uspela povući u ranije brižljivo utvrđeni rejon, 
u tzv. kuću Mitrovića i u najbliže zgrade uz nju. Iz nje je neprijatelj, 
uprkos nekoliko naših uzastopnih juriša, uspeo da se žilavo odupire sve do </span><span lang="SR-CYR" style="font-size:11.0pt;mso-ansi-language:SR-CYR">16 
</span><span lang="HR" style="font-size:11.0pt;mso-ansi-language:HR">časova </span><span lang="SR-CYR" style="font-size:11.0pt;mso-ansi-language:SR-CYR">7. 
</span><span lang="HR" style="font-size:11.0pt;mso-ansi-language:HR">avgusta, 
kada je napokon, zbog teških gubitaka i pomanjkanja vode i hrane, bio primoran 
na kapitulaciju.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm"><span lang="HR" style="font-size:
11.0pt;mso-ansi-language:HR">S oslobođenjem Livna, put brigadama Udarne grupe 
bio je širom otvoren prema Dalmaciji i Bosanskoj krajini.</span><span lang="HR" style="mso-ansi-language:HR"><o:p>
</o:p>
</span></p>
<span lang="HR" style="font-size:9.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">Raško POPOVIĆ</span>
<p>
<br>
<CENTER><TABLE border="1"><TR><TD><a href="26.htm"><b>Sadr&#382;aj</b></a></TD>
<TD><a href="26_124.htm"><b>Prethodni dokument</b></a></TD>
<TD><a href="26_126.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
