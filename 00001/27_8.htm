<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_7.htm"><b>Prethodni dokument</b></a></TD>
<TD><a href="27_9.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading31" style="margin-top:0mm;margin-right:0mm;margin-bottom:0mm;
margin-left:86.0pt;margin-bottom:.0001pt;line-height:normal;mso-pagination:
widow-orphan lines-together;page-break-after:avoid;background:transparent"><a name="bookmark8"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Heading3Spacing2pt">L</span></a><span style="font-family: Times New Roman; mso-ansi-language: EN-US; mso-fareast-language: SR-CYR; mso-bookmark: bookmark8" class="Heading3Spacing2pt">J</span><span lang="SR-CYR" style="font-family: Times New Roman; mso-fareast-language: SR-CYR; mso-bookmark: bookmark8" class="Heading3Spacing2pt">UPČE 
ŠPANA</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Heading3Spacing2pt">C</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Biografski podaci Ljubomira Živkovića Španca 
toliko su slični s podacima drugih boraca za prava radničke klase. Rođen je u 
siromašnom selu nedaleko od Bele Palanke. Rano je ostao bez roditelja i 
detinjstvo je proveo u najvećoj bedi. Tu i tamo našli su se dobri ljudi koji 
su ga pomagali. Iako još dete, odlazi u Niš, gde uči zanat. Poznato je kakav 
je tada bio šegrtski život. Po šesnaest časova rada dnevno, zatim kratak i 
težak san, ustajanje, pa opet rad. Uz pomoć jednog prijatelja odlazi u Sentu, 
gde uči obućarski zanat. Tu prestaju suvi biografski podaci o ovom nesrećnom 
mališanu.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Stariji radnici, i sami 
nesrećni, učinili su svojom ljubavlju i drugarstvom da Ljubomir prvi put 
pogleda šire oko sebe, i shvati da više nije sam. Tada je počeo da idejno širi 
vidike. Uporno čita sve što može da mu objasni borbu radničke klase. U želji 
da više vidi i nauči, dolazi u Beograd, gde ga ubrzo primaju u SKOJ. Sa 
sedamnaest godina postaje član Partije. Borba se nastavlja, ali to više nije 
samo njegova borba, sada je to naša, zajednička, radnička borba za bolji život. 
Štrajkovi, raznošenje letaka, sastanci, pa opet neki zadatak, teži ili lakši 
od prethodnog, sve do onog dana početkom 1936. godine kada je policija uletela 
u mračan i vlažan stan i odvela ga u zatvor. Ispitivanja i batine su se 
smenjivali. Zatim godina i po dana na robiji u Sremskoj Mitrovici, gde ga stari 
revolucionari uče kako i šta da radi da postane dobar član Partije, hrabar 
borac i dosledan revolucionar. Naročito se Čiča-Janko — Moša Pijade brinuo 
o njegovom uzdizanju.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U jesen 1937. godine 
izlazi sa robije i ubrzo odlazi u Španiju, da pomogne borbu španskog naroda. 
Te dane nikada nije zaboravio. Imao je dobre drugove, bio je slobodan, ponosan, 
pun vere u pobedu pravedne stvari. A zatim, posle teških i krvavih borbi, kada 
su imperijalisti i fašisti uspeli da uguše republiku, borci odlaze u zatvore i 
logore. I Ljubomir je u jednom takvom logoru u Francuskoj dočekao 1940. godinu. 
Uspeo je da pobegne i vrati se u Beograd.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Prvih dana ustanka 
1941. godine, po odluci Partije, odlazi u Posavski odred. Tada je imao dvadeset 
dve godine. Već u prvim borbama pokazao je izvanrednu smelost i hrabrost. 
Postavljen je za komesara bataljona. Nije bilo borca koji ga nije voleo i cenio. 
Zvali su ga Ljupče Španac.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Posavski bataljon je ušao 
u sastav 1. proleterske brigade prilikom njegovog formiranja, kao njen 6. 
beogradski.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Od one hladne januarske 
noći odkad je bataljon prešao Lim i pošao u sastav brigade, ređale su se 
borbe na Brusni, Vlasenici, Bratuncu, Jelašcu, Šćitu, Duvnu, Tičevu, 
Grahovu, Ključu. U svima njima Ljupče se nije štedeo. Bio je primer i 
podstrek drugima.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">.Poslednja njegova 
borba bila je na Sitnici, 19. novembra 1942. godine. Partizani su razbili 
Drenovićeve četnike u tom delu Bosne i napali, naposletku, ovo jako uporište 
koje su branili domobrani i Nemci. Po snegu, u noći, bataljoni 1. proleterske 
su se razvili u strelce. Ljupče je tada bio zamenik komandanta u svom, matičnom, 
Beogradskom bataljonu. Bodrio je i hrabrio borce. Pale su prve bombe, ispaljeni 
su rafali, odjeknule su mine. Nemci su iskakali iz bunkera.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Moramo uhvatiti bar 
jednog živog! — vikao je Ljupče trčeći.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">I zaista, baš on je 
uhvatio nemačkog vojnika, velikog kao hrast.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Najteže mi je što 
ste me vi zarobili — rekao je Nemac gledajući osorno u Ljupčeta. — Nema 
vae šta videti, a vi mene za šinjel...</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Partizani su izvršili 
zadatak — oslobodili su Sitnicu i zarobili dosta neprijateljevih vojnika. 
Sutradan su Nemci prodrli s tenkovima iz Banje Luke. Naši borci su davali 
otpor, ali su se ipak morali povlačiti ka šumi. Ljupče se povlačio grudima 
okrenut neprijatelju, neprestano pucajući iz mašinke. Jednog trenutka je 
zastao i viknuo komandiru 3. čete da ostavi grupu boraca na desnom brežuljku. 
Nemci su nadirali i pucali iz svih oruđa. U kiši granata izmešanih s 
mitraljeskim mecima, ranjen je i Ljupče Španac. Ne ispuštajući mašinku iz 
ruku, s naporom se podigao. Pritrčali su drugovi da mu pomognu. Telo mu je bilo 
obliveno krvlju, a on ih je posmatrao pokušavajući da se nasmeje.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Ne brinite, rana 
nije opasna. Da li je neko poginuo?</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Preneli su ga u 
sanitet, gde je previjen. Na nosilima je zatim odnet u centralnu bolnicu u 
Petrovcu. Desna noga mu je odsečena. Iako trpi užasne bolove, priseban je i 
jak. Traži da ga odnesu u sobu u kojoj leže drugovi iz njegovog bataljona. Dve 
bolničarke ga nose u sobu u kojoj leže Radovan Pantelić Pura i Ljubivoje 
Mihajlović, koje Ljupče poznaje iz prvih dana ustanka. S naprezanjem podiže 
glavu i osmehuje se:</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Hoću da vas ponovo 
vidim u bataljonu, žive i zdrave. Da li ću i ja preživeti?</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Tu su Vera i Milanče, 
svi su u bataljonu dobro, pozdravljaju te — na to će Pura.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Nosite me u drugu 
sobu — gušeći se reče Ljupče.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Umro je na nosilima, s 
osmehom na tankim usnama; oči su ostale otvorene sa pogledom uprtim u beskrajnu 
daljinu.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kad god mi se sećanje 
vrati na drugove iz rata, ne mogu a da se sa posebnim uzbuđenjem ne setim i 
Ljupčeta Španca. Svaki, ma i najmanji događaj u vezi s njim, izaziva u meni 
divljenje prema tom živahnom drugu, koji je podjednako u svim prilikama bio 
pravedan i hrabar. Sećam se sastanaka partijske ćelije na kojima je vrlo oštro 
kritikovao slabosti pojedinaca. Drugom prilikom je znao i da se razneži.. 
Jednom je ovim rečima hrabrio ranjenog druga kod Grahova:</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Još malo snage i 
ti ćeš ozdraviti, dočekati slobodu, živeti kao čovek.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U predasima između 
borbi, borci su ga često molili da im priča o svom životu, o Španiji. Bio je 
suviše skroman da bi pričao o sebi. Posle jedne uspele borbe sedeo je pod 
hrastom i, raznežen tek završenom pesmom, počeo da priča o Španiji, njenim 
dolinama, brdima i rekama, o toj divnoj zemlji hrabrih ljudi. Slušali smo ga i 
divili mu se, a on je, raspoložen, počeo da peva pesme o Španiji i našim 
partizanima.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Jednog jesenjeg dana 
1941. godine delovi bataljona su se odmarali u nekom voćnjaku. Komesar Ljupče 
je savetovao borce da ne diraju plodove. Naišao je domaćin, kočoperan čičica 
u gunju, i ćutke počeo da posmatra partizane kako uče da rukuju puškama, 
pevaju pesme ili čitaju, a ne diraju šljive koje im se njišu iznad glava. Na 
kraju je prišao Ljupčetu:</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;tab-stops:dashed 42.35pt;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR"><span style="mso-spacerun: yes">&nbsp;</span>Naredi, 
bre, ovim ljudima da beru i jedu. Bogami,</span><span lang="SR-CYR"> </span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">nisam zapamtio ovakvu vojsku.<o:p>
</o:p>
</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;tab-stops:dashed 42.35pt;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">— 
Ali mi smo tvoja vojska, mi hoćemo da ti pomognemo, a ne da te oštetimo — 
odgovara mu ponosno Ljupče.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Svoju visoku svest 
pokazivao je i u borbama. Posebno su se isticali njegova hrabrost i drugarstvo. 
Novembra 1941. godine 2. posavski bataljon je vodio borbu na Rudniku. Komandant 
Miladin i komesar Ljupče bili su u streljačkom stroju, da bi primerom pokazali 
kako se treba boriti. Ljupče je poveo jednu desetinu da pokuša da dođe 
neprijatelju iza leđa. Niko nije verovao u uspeh. Ali posle pola sata odjeknuli 
su pucnji iz pravca odakle se niko nije nadao. Nastala je pometnja u 
neprijateljevim redovima, pa je on ubrzo bio potučen i nateran u bekstvo.</span></p>
<p class="Bodytext1" style="margin-top:0mm;margin-right:3.0pt;margin-bottom:0mm;
margin-left:10.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U drugoj prilici, 22. 
decembra 1941, partizani su se po magli približavali Sjenici. Razbili su prvu 
odbranu i ušli u varošicu. U međuvremenu je neprijatelj dobio pojačanje, 
reorganizovao se i krenuo u protivnapad. Naši borci su morali da se povuku. 
Ljupče je ostao u zaštitnici. Pucao je iz mašinke i istovremeno prebacujući 
se preko raznih prepreka mašinkom je štitio odstupnicu sebi i drugima. 
Milicioneri Hasana Zvizdića su urlali:</span></p>
<p class="Bodytext1" style="margin-top:0mm;margin-right:3.0pt;margin-bottom:0mm;
margin-left:10.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Držite ga, živog 
hvatajte onog malog koji se kotrlja po snegu!</span></p>
<p class="Bodytext1" style="margin-top:0mm;margin-right:3.0pt;margin-bottom:0mm;
margin-left:10.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">A Ljupče je nalazio 
nov položaj i novu snagu da pomogne ostalima. Zgrabio je jednog ostavljenog 
ranjenika i na leđima ga izneo. Borci su se čudili, a ranjenik je s teškom 
mukom govorio:</span></p>
<p class="Bodytext1" style="margin-top:0mm;margin-right:3.0pt;margin-bottom:0mm;
margin-left:10.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Nisam znao ko me 
nosi. Učinilo mi se da je neki snažan partizan, a ono, gle, naš Ljupče!</span></p>
<p class="Bodytext1" style="margin-top:0mm;margin-right:3.0pt;margin-bottom:0mm;
margin-left:10.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Baš takav mi je i 
ostao u sećanju — mali, ali kad zatreba — jak i hrabar kao lav, skroman do 
krajnosti, požrtvovan i odan drug, živahan i pun humora. Imao je sve osobine 
koje čoveka čine dragim.</span></p>
<p class="MsoNormal" align="right" style="text-align:right"><span style="mso-fareast-language:
SR-CYR">Nada MARKOVIĆ</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_7.htm"><b>Prethodni dokument</b></a></TD>
<TD><a href="27_9.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
