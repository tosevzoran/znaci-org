<html>
<head>
<meta http-equiv="Content-Type" content="text/html; charset=utf-8">

<title>USTANAK NARODA JUGOSLAVIJE 1941. - PODRINJSKI PARTIZANSKI ODRED</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>USTANAK NARODA JUGOSLAVIJE 1941.<br>PODRINJSKI PARTIZANSKI ODRED<br>PERIOD DO PRVE NEPRIJATELJSKE OFANZIVE</b><br>


<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_11_8.htm"><b>Prethodni dokument</b></a></TD>
<TD><a href="37_11_10.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center;mso-pagination:widow-orphan"><span lang="HR" style="font-size:12.0pt;mso-ansi-language:HR">ZAJEDNIČKA 
AKCIJA PARTIZANA I ČETNIKA I OPREDELJIVANJE NOVIH BORACA<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Cerski 
i jadarski četnici, posle zauzimanja Loznice i propalog napada na Bogatić, rešili 
su da napadnu Banju Koviljaču. U Koviljači su tada bile 9. i 12. četa 3. 
bataljona nemačkog 738. pešadijskog puka — oko 300 vojnika. Mitraljeska 
gnezda bila su raspoređena po svim visinama. Većina banjskih zgrada, iz kojih 
se moglo dobro braniti, pretvorena je u utvrđenja.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Četnici 
su počeli da napadaju Banju Koviljaču 1. septembra u 6 časova. U borbu su 
uveli više od 500 četnika sa 3 teška mitraljeza, 4 puškomitraljeza, dosta pušaka 
i municije. Bilo ih je i bez oružja. Uspeli su da se približe Nemcima i zauzmu 
neke položaje. Mnogi četnici bili su pijani. Nemci su ih stalno tukli 
mitraljezima i bacačima, tako da su se ovi morali povući na polazne položaje, 
pretrpevši velike gubitke. Na tim položajima ostali su do uveče. Onda su pokušali 
da se po mraku i kiši privuku nemačkim položajima. Posle jednog sata borbe 
Nemci su ih ponovo naterali na povlačenje.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Tokom 
2. septembra nisu napadali ni Nemci ni četnici. Vladalo je zatišje. Očekivali 
su pojačanje i jedni i drugi. Nemcima je iz Bosne, preko Zvornika, krenula u 
pomoć jedna jedinica od oko 300 ustaša. Nju je na putu dočekala Rađevska četa 
Valjevskog partizanskog odreda i vratila u Bosnu. Ali ustaše su produžile 
bosanskom stranom niz Drinu i kod Kozluka su noću između 2. i 3. septembra 
dereglijom prešle Drinu. Tu ih je<i> </i>dočekala jedna četnička četa, ali 
su je ustaše razbile. Tako su Nemci u Banji Koviljači dobili pojačanje od oko 
300 ustaša. Istoga dana i cerski četnici Račića tražili su pomoć od<span style="mso-spacerun: yes">&nbsp; 
</span>Podrinjskog NOPO. Poslata je četa </span><span lang="DE" style="font-size:12.0pt;mso-ansi-language:DE">Lale 
</span><span lang="HR" style="font-size:12.0pt;mso-ansi-language:HR">Stankovića.</span><span lang="DE" style="font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Pred 
zoru 3. septembra četnici preduzimaju snažan napad.</span><span lang="DE" style="font-size:12.0pt;mso-ansi-language:DE"> 
Ju</span><span lang="HR" style="font-size:12.0pt;mso-ansi-language:HR">rišem 
prodiru, potiskuju Nemce u varošicu i dolaze do parka,</span><span lang="DE" style="font-size:12.0pt;
mso-ansi-language:DE"> gd</span><span lang="HR" style="font-size:12.0pt;
mso-ansi-language:HR">e mnogi ginu, pokušavajući da prođu kroz živu ogradu 
kroz</span><span lang="HR" style="font-size:12.0pt;mso-ansi-language:DE"> </span><span lang="HR" style="font-size:12.0pt;mso-ansi-language:HR">koju 
su Nemci sproveli električnu struju. Odbranu Nemaca pomagala je i artiljerija 
iz Kozluka, a i avijacija. Napad je, bez uspeha, trajao do zore. Četnici su se 
povukli uz velike gubitke.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">I 
sledeće večeri ponavlja se napad na Nemce u Banji Koviljači. U ovom napadu učestvuju 
i jedna četa Podrinjskog partizanskog odreda. Akcija se uspešno razvija ali, 
zbog velikih gubitaka, četnike je uhvatio strah od Nemaca i odstupaju na ila. 
Nemci tada opkoljavaju partizansku četu koja jedva :ia se izvuče. Tako napad 
ni ovoga puta nije uspeo.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Cerski 
četnici traže još pomoć od Podrinjskog NOPO. Štab odreda određuje tada 
udarnu četu </span><span lang="DE" style="font-size:12.0pt;mso-ansi-language:DE">Mike</span><span lang="HR" style="font-size:12.0pt;mso-ansi-language:HR"> 
Mitrovića. Bila je to najbolja četa našeg partizanskog odreda. Četu su brzo 
kamionima prebacili u Tršić, a odatle je 5. septembra izišla na položaj. Četnički 
komandant Račić zahtevao je da četa odmah krene u napad na Nemce. </span><span lang="DE" style="font-size:12.0pt;mso-ansi-language:DE">Mika</span><span lang="HR" style="font-size:12.0pt;mso-ansi-language:HR"> 
se usprotivio i tražio da se prvo ispitaju položaji i vidi gde su Nemci. 
Patrola, koja je posle toga pošla u izviđanje, vratila se sa tačnim podacima 
gde se nalaze</span><!--[if gte vml 1]><v:line
 id="_x0000_s1026" style='position:absolute;left:0;text-align:left;z-index:1;
 mso-position-horizontal-relative:margin;mso-position-vertical-relative:text'
 from="326.9pt,239.75pt" to="326.9pt,265.2pt" o:allowincell="f" strokeweight=".95pt">
 <w:wrap anchorx="margin"/>
</v:line><![endif]-->
<span style="mso-ignore:vglayout;position:
absolute;z-index:0;left:0px;margin-left:435px;margin-top:319px;width:3px;
height:37px"><img width="3" height="37" src="file:///D:/DOCUME~1/pc/LOCALS~1/Temp/FrontPageTempDir/wpe65.gif" v:shapes="_x0000_s1026"></span><!--[if gte vml 1]><v:line id="_x0000_s1027"
 style='position:absolute;left:0;text-align:left;z-index:2;
 mso-position-horizontal-relative:margin;mso-position-vertical-relative:text'
 from="328.55pt,239.3pt" to="328.55pt,266.65pt" o:allowincell="f"
 strokeweight=".7pt">
 <w:wrap anchorx="margin"/>
</v:line><![endif]-->
<span style="mso-ignore:vglayout;position:
absolute;z-index:1;left:0px;margin-left:437px;margin-top:318px;width:3px;
height:40px"><img width="3" height="40" src="file:///D:/DOCUME~1/pc/LOCALS~1/Temp/FrontPageTempDir/wpe66.gif" v:shapes="_x0000_s1027"></span><span lang="HR" style="font-size:12.0pt;
mso-ansi-language:HR"><span style="mso-spacerun: yes">&nbsp;</span>Nemci i gde 
su im utvrđenja. Uveče su krenuli zajedno u napad. </span><span lang="DE" style="font-size:12.0pt;mso-ansi-language:DE">Mika</span><span lang="DE" style="font-size:12.0pt;mso-ansi-language:HR"> 
</span><span lang="DE" style="font-size:12.0pt;mso-ansi-language:DE">je</span><span lang="HR" style="font-size:12.0pt;mso-ansi-language:HR"> 
mitraljeskom vatrom iz pozadine privukao pažnju Nemaca na sebe, tako da ovi 
nisu ni primetili da im se naši borci privlače. Napad je trajao sve do tri 
sata ujutro, kada su Nemci kamionima pobegli iz Banje Koviljače preko Zvornika 
u Bosnu. Tako je oslobođena i Banja Koviljača. U njoj je uhvaćen poznati 
petokolonaš Žika Dimitrijević Kupus, poslanik na listi Milana Stojadinovica 
za srez jadarski. Pred rat je bio odlikovan visokim nemačkim odlikovanjem. 
Vojni sud Podrinjskog NOPO osudio ga je odmah na smrt.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Zauzimanjem 
Loznice i Banje Koviljače oslobođen je ceo Jadar. Stvoreni su povoljni uslovi 
za širi uticaj </span><span style="font-size:12.0pt">NOP</span><span lang="HR" style="font-size:12.0pt;mso-ansi-language:HR"> 
na ovo područje. Učešće dveju četa Podrinjskog NOPO u oslobađanju Banje 
Koviljače imalo je snažan uticaj na mase, što se kasnije odrazilo na 
opredeljivanje naroda za partizane. O našim borcima pričalo se s ponosom kako 
su to dobri drugovi, kako je divan odnos između njih, da ne piju, ni od koga ništa 
ne uzimaju, kako je to nova vojska, drukčija od četnika itd.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Po 
oslobođenju Loznice u nju su se vratili članovi Partije i njeni simpatizeri, 
da bi nastavili partijsko-politički rad. U Loznici su tada došli Vujo Matić, 
Danilo Bakić, Dragoljub Popović i drugi.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Štab 
Podrinjskog NOPO izdao je jednom broju aktivista punomoćje da mogu agitovati za 
</span><span style="font-size:12.0pt">NOP</span><span lang="HR" style="font-size:12.0pt;
mso-ansi-language:HR"> i upisivati nove borce u njega. Evo jednog takvog punomoćja 
koje je sačuvano:<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="DE" style="font-size:12.0pt;mso-ansi-language:DE">&nbsp;<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="DE" style="font-size:11.0pt;mso-bidi-font-size:12.0pt;
font-family:Arial;mso-ansi-language:DE">Štab</span><span lang="HR" style="font-size:11.0pt;mso-bidi-font-size:12.0pt;font-family:Arial;mso-ansi-language:
HR"><o:p>
</o:p>
</span></p>
<p class="MsoNormal" style="text-align:justify;mso-pagination:widow-orphan"><span lang="HR" style="font-size:11.0pt;mso-bidi-font-size:12.0pt;font-family:Arial;
mso-ansi-language:HR">Narodnooslobodilačkog Podrinjskog<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:11.0pt;mso-bidi-font-size:12.0pt;
font-family:Arial;mso-ansi-language:HR">partizanskog odreda<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:11.0pt;mso-bidi-font-size:12.0pt;
font-family:Arial;mso-ansi-language:HR">&nbsp;<o:p>
</o:p>
</span></p>
<p class="MsoNormal" align="center" style="text-align:center;mso-pagination:widow-orphan"><span lang="HR" style="font-size:11.0pt;mso-bidi-font-size:12.0pt;font-family:Arial;
mso-ansi-language:HR">Punomoćje<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:11.0pt;mso-bidi-font-size:12.0pt;
font-family:Arial;mso-ansi-language:HR">Ovim se opunomoćava drug DRAGOLJUB 
POPOVIĆ iz Loznice da može u Podrinju organizovati i vršiti upis u 
Narodnooslobodilački podrinjski odred.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:11.0pt;mso-bidi-font-size:12.0pt;
font-family:Arial;mso-ansi-language:HR">.Mole se drugovi četnici i partizani, 
kao i vlasti da drugu ne čine smetnje u radu i da mu se nađu pri ruci.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:11.0pt;mso-bidi-font-size:12.0pt;
font-family:Arial;mso-ansi-language:HR">Smrt fašizmu! — Sloboda narodu!</span><span style="font-size:11.0pt;mso-bidi-font-size:12.0pt;font-family:Arial"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:11.0pt;mso-bidi-font-size:12.0pt;
font-family:Arial;mso-ansi-language:HR">21. septembra 1941. god.<span style="mso-tab-count:2">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span><span style="mso-spacerun:
yes">&nbsp;&nbsp;&nbsp;&nbsp;&nbsp; </span>Za šefa štaba<o:p>
</o:p>
</span></p>
<p class="MsoNormal" align="right" style="text-align:right;text-indent:10.0mm;
mso-pagination:widow-orphan"><span lang="HR" style="font-size:11.0pt;mso-bidi-font-size:
12.0pt;font-family:Arial;letter-spacing:1.25pt;mso-ansi-language:HR">Šarac</span><span lang="HR" style="font-size:12.0pt;mso-ansi-language:HR"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><b><sup><span lang="HR" style="mso-bidi-font-size:12.0pt;
letter-spacing:-.5pt;mso-ansi-language:HR">17</span></sup><span lang="HR" style="mso-bidi-font-size:12.0pt;letter-spacing:-.5pt;mso-ansi-language:HR"> 
</span><span lang="HR" style="mso-bidi-font-size:12.0pt;mso-ansi-language:HR">Zavod 
za radnički pokret Srbije — O, 11. Ne može se utvrdit. čijt je pseudonim Šarac.<o:p>
</o:p>
</span></b></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Ova 
punomoćja služila su našim aktivistima kod četničkih komandi kao 
legitimacija da rade za Podrinjski NOPO. I pored postignute saglasnosti s četnicima 
da se u Loznici formira i partizanska komanda mesta i da može slobodno vršiti 
upis u partizane, četnici se toga nisu držali. Ukoliko je uticaj NOPO bivao veći, 
utoliko su četnici sve manje poštovali svoja obećanja.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Na 
konferencijama po selima i partizani i četnici agitovali su za upis u svoje 
redove, ali tako da se ljudi slobodno opredeljuju. U Lešnici su četnički 
kapetan Kovačević i mobilni oficir četnika </span><span style="font-size:12.0pt">Milan</span><span lang="HR" style="font-size:12.0pt;mso-ansi-language:HR"> 
Isaković vršili pritisak na ljude da se upisuju u četnike. Članovi KP su 
tada protestovali i tražili da se narod slobodno izjasni — ko hoće u 
partizane, a ko u četnike. Potom je obavljeno glasanje i ustanovljeno da se od 
228 prisutnih 192 izjasnilo za partizane, a 36 za četnike. Među pristalicama 
partizana nastalo je tada oduševljenje. Da bi obeležio ovu pobedu Sava 
Josipović, član KPJ, izneo je crvenu zastavu koju je čuvao još od 1920. 
godine. Posle ovog uspeha odmah je formirana partizanska četa od 152 borca. Četa 
je na žalost imala svega 3 puške. U Loznici je 9. septembra formirana 
partizanska četa sa 120 boraca. U više sela jadarskog sreza formirane su 
partizanske čete od 40 do 200 boraca.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Prilikom 
razoružavanja žandarmerijskih stanica uništavani su i spiskovi opštinskih 
odbora koji su mogli da posluže okupatoru kako za odvođenje ljudi u zarobljeništvo, 
tako i da sazna brojno stanje zaprežnih vozila, površine obradivog zemljišta 
i katastarske prihode. Raspuštani su i dosadašnji odbornici, a postavljani naši 
ljudi koji će vršiti funkciju nove vlasti. </span><span style="font-size:12.0pt">U</span><span lang="HR" style="font-size:12.0pt;
mso-ansi-language:HR"> početku, dok odred nije bio veliki, a slobodna 
teritorija mala, ni funkcije narodnih odbora nisu bile velike, jer se odred 
snabdevao hranom tamo gde je bio.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Prvi 
narodnooslobodilački odbori stvarana su uporedo sa oslobođenjem mesta. Njih su 
tada u većini stvorili naoružani borci. Čim bi se oslobodilo jedno mesto, u 
njemu bi odmah bio održan zbor, objašnjavao bi se značaj </span><span style="font-size:12.0pt">NOB</span><span lang="HR" style="font-size:12.0pt;
mso-ansi-language:HR">, a zatim se birao, bolje rečeno, naimenovao, novi NOO, 
uz saglasnost prisutnog naroda. U odbore su svuda birani pošteni seljaci, 
predstavnici građanskih partija koje su pristupile </span><span style="font-size:12.0pt">NOB</span><span lang="HR" style="font-size:12.0pt;
mso-ansi-language:HR">, komunisti i skojevci i odbornici starog odbora koji su 
se pošteno držali i u selu uživali ugled.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Rasplamsavanje 
ustanka, dolaženje u odred novih hiljada ü</span><span lang="DE" style="font-size:12.0pt;mso-ansi-language:DE">icrsca</span><span lang="HR" style="font-size:12.0pt;mso-ansi-language:HR"> 
i stvaranje velike slobodne teritorije, postavili su pred narodne odbore veoma 
krupne i složene zadatke, naročito u pogledu organizacije pozadine odreda koja 
treba da pomaže ustanike, da ih snabdeva ne samo hranom već i odelom, obućom 
pa i naoružanjem i da vodi borbu protiv petokolonaša i špijuna.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Štab 
odreda je postigao sa četnicima saglasnost da se formiraju zajednički NOO. 
Okružni komitet je odredio Milana Đakovića, komandanta jednog našeg 
bataljona, inače istaknutu političku ličnost u Mačvi, potpredsednika stranke 
Dragoljuba Jovanovića. Četnici su odredili, kao svog čoveka, popa Danila Dukića 
koji se, inače, iskreno odnosio prema narodnooslobodilačkom pokretu. Njih 
dvojica, uz pomoć političkih i vojnih rukovodilaca našeg odreda, formirali su 
do kraja septembra NOO gotovo u svim selima. Dok su njih dvojica uvek bili 
saglasni da se u NOO izaberu ljudi koji su se u staroj Jugoslaviji isticali 
svojim opozicionim stavom, četnička komanda je nastojala da u odborima zadrži 
što više predratnih odbornika i to onih koji su </span><span style="font-size:12.0pt">pre</span><span style="font-size:12.0pt;mso-ansi-language:HR"> 
</span><span style="font-size:
12.0pt">rata</span><span lang="HR" style="font-size:12.0pt;mso-ansi-language:
HR"> vodili glavnu reč u mestu, pravdajući to time da oni imaju iskustva, pa 
će novi odbori bolje raditi. Moralo se negde ići i na kompromis s četnicima 
(u Mačvanskom Prnjavoru, na </span><span style="font-size:12.0pt">primer</span><span lang="HR" style="font-size:12.0pt;mso-ansi-language:HR">, 
u formirani NOO ušlo je devet ljudi, šestorica su bili pristalice partizana, a 
trojica zagrižene pristalice četnika koje su u odbore ugurali četnički štabovi). 
Do oštrijih sukoba sa četničkim odbornicima nije došlo, ali nije bilo ni 
jedinstvenog odbora. Odbornici su radili svaki za svoje jedinice. U Velikoj Lešnici 
četnici su tražili da odbornici polože zakletvu kralju, što su odbornici 
partizani odbili. Tada je nađen kompromis — odbor se, pred popom, zakleo 
narodu.</span><span lang="DE" style="font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Najviše 
NOO formirano je u Mačvi. U Pocerini ih je bilo svega šest i ovde su četnici 
samo formalno priznavali zajedničku vlast. To su bili u stvari naši odbori, na 
njih je partizanski odred imao veliki uticaj. U njima su bili najbolji ljudi iz 
sela, bilo je članova Partije i SKOJ-a. Izvršavali su sve zadatke koje bi im 
odred postavio. Gde nismo stigli da formiramo NOO. četnici ih nisu ni stvarali, 
već su imenovah svoje komandante mesta koji su se brinuli da izvršavaju četnička 
naređenja.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Iako 
je u Jadru naš uticaj bio prilično jak, a u nekim selima mnogo jači od četničkog, 
ipak je bio mali broj narodnooslobodilačkih odbora. </span><span lang="DE" style="font-size:12.0pt;mso-ansi-language:DE">Sem</span><span lang="HR" style="font-size:12.0pt;mso-ansi-language:HR"> 
pomenute Lešnice, Novog Sela Loznice i još dva-tri sela (gde su bili neki 
zajednički odbor, sa starim odbornicima koji nisu dirani), na ovom terenu nije 
bilo NOO.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Rad 
narodnooslobodilačkih odbora nije dugo trajao. Većina ih nije radila ni mesec 
dana.</span><span lang="DE" style="font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Na 
svojim sednicama NOO su rešavali veoma važna pitanja, kao: snabdevanje odreda 
hranom i municijom, otvaranje raznih radionica za potrebe vojske i drugo. Oni su 
u mnogin selima formirali pozadinske partizanske čete, mesne narodne straže, 
brinuli su se o njihovom naoružanju i održavanju reda. Iz redova ovih četa 
popunjavane su operativne jedinice odreda. Prema podacima tada je bilo oko 5.000 
ljudi upisanih u pozadinske partizanske čete. U odredu je tada bilo nešto više 
od 1.000 aktivnih boraca.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Narodni 
odbori su svakodnevno snabdevali borce hranom. Snabdevanje je u početku bilo 
dobrovoljno, a kasnije je razrezivana količina hrane koju je trebalo da daju 
pojedini seljaci (bogati). Tu su meru siromašni i srednji seljaci primali vrlo 
dobro pa su i oni dobrovoljno davali sve što se tražilo. Pored ishrane boraca, 
NOO brinuli su se za ishranu izbeglica iz Bosne, Hrvatske i Srema, kao i seoske 
sirotinje. Pomagali su partijsko-političkim radnicima da se organizuju žene i 
omladina i da se ove organizacije međusobno povezu. Uz pomoć odreda NOO su 
formirali ženske radionice za šivenje rublja za borce, za pravljenje obuće i 
odela. U nekim selima organizovane su radionice za pravljenje bombi i opravku 
oružja. U tim radionicama radilo se takoreći i dan i noć. Devojke su donosile 
svoje šivaće mašine, pa se obično u školi smeštala radionica. Radionice su 
bile i živi prosvetno-vaspitni centri. U njima je čitan propagandni materijal, 
saopštavane su novosti s fronta, pevale se partizanske pesme ...<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Radi 
narodne bezbednosti, čuvanja lične i narodne imovine i izvršavanja odluka NOO 
i partizanskog odreda, formirana je početkom septembra prva komanda mesta u 
Bogatiću. Njoj su bile podređene sve seoske partizanske čete. Komanda mesta 
je prikupljala podatke potrebne našoj obaveštajnoj službi. Ovi m podaci 
prikupljeni preko pozadinskih četa. Ona je izdavala r.aređenja za privođenje 
sumnjivih lica, obaveštavala odred o događajima u pozadini i izvršavala vojne 
zadatke koje joj je zadavao odred.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Za 
vreme naše blokade Šapca i pripremanja prve neprijateljsku ofanzive, Okružni 
komitet i štab odreda, sprovodeći naređenje Vrhovnog štaba da pšenica ne 
padne u ruke okupatora, organizovali su izvlačenje pšenice i drugih namirnica 
porebnih za vojsku. Kolone seljačkih kola natovarenih pšenicom, pod 
rukovodstvom ljudi iz NOO i komande mesta, kretale su se<i> </i>prema Peckoj i 
Krupnju. Izvlačili su se samo viškovi pšenic</span><span lang="DE" style="font-size:12.0pt;mso-ansi-language:DE">e</span><span lang="HR" style="font-size:12.0pt;mso-ansi-language:HR"> 
da ih neprijatelj ne bi odneo. Srednji i siromašni seljaci, ko</span><span style="font-size:12.0pt">d</span><span lang="HR" style="font-size:12.0pt;mso-ansi-language:HR"> 
kojih se mislilo da nemaju viškova, sami su tovarili svoju<i> </i>pšenicu kola 
i vukli u sela Rađevine i Azbukovice, gde je bio određen smeštaj. Izvučeno 
je tada iz Mačve, Pocerine i Jadra 50 vagona raznih žitarica, 100 metara 
pasulja, nekoliko hiljada<i> </i>kilograma masti i slanine, kao i drugih 
prehrambenih artikala. Koliko je ova akcija bila patriotska i kakvo je bilo 
raspoloženje seljaka vidi se iz izjave druga Tita, date uredniku Radio-Beograda 
povodom proslave 7. jula 1953. godine:</span><span style="font-size:12.0pt"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">&nbsp;<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><i><span lang="HR" style="font-size:11.0pt;mso-bidi-font-size:12.0pt;
mso-ansi-language:HR">Za vrijeme dok smo još bili u Krupnju, kada je pripremana 
prva ofanziva, došli su iz Mačve neki drugovi rukovodioci, koji su vodili 
borbe oko Šapca, i kazali da je i pšenica i sve drugo dobro rodilo i da će 
sve to dohvatiti okupatori. Mi smo tada riješili i dali naređenje da se pokupe 
sva kola i da se sve što se može pokosi i požnje, pa da se sve žito nosi 
gore prema brdima, prema Peckoj i Užicu. Da ste vidjeli samo kako su seljaci 
tada ne samo žito već i stoku dovlačili. To naše naređenje bilo je tako 
bukvalno sprovođeno da sam se j,a prosto iznenadio kakav je to narod, kakav je 
to seljak. Vidjele su se čitave kolone, kola za kolima koja voze žito.<sup>18</sup><o:p>
</o:p>
</span></i></p>
<b><sup><span lang="HR" style="font-size:10.0pt;mso-bidi-font-size:12.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
letter-spacing:-.35pt;mso-ansi-language:HR;mso-fareast-language:EN-US;
mso-bidi-language:AR-SA">18</span></sup><span lang="HR" style="font-size:10.0pt;
mso-bidi-font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;letter-spacing:-.35pt;mso-ansi-language:HR;mso-fareast-language:
EN-US;mso-bidi-language:AR-SA"> </span><span lang="HR" style="font-size:10.0pt;
mso-bidi-font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">»Borba« od 7. jula 1953. godine.</span></b>
<p>
<br>
<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_11_8.htm"><b>Prethodni dokument</b></a></TD>
<TD><a href="37_11_10.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

