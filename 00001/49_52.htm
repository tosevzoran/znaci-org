<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_51.htm"><b>Prethodni dokument</b></a></TD>
<TD><a href="49_53.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="mso-ansi-language:DE">Borba 
za Sinji vrh<o:p>
</o:p>
</span></b></p>
<p class="MsoNormal"><span lang="DE" style="mso-ansi-language:DE">&nbsp;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">I u ranijim 
ofanzivama neprijatelj je redovno nastojao da se probije u unutrašnjost 
Trnovske šume uglavnom, iz dva pravca: iz Gorice preko Trnova prema Lokvama i 
iz Cola preko Otlice i Predmeje u pravcu Lokvi. I u ovoj ofanzivi primenjena je 
slična taktika. U nastojanju da se spoji sa snagama 2. kozačkog puka na 
Lokvama, on je iz Cola pokušao da se probije u Otlicu, a zatim preko Predmeje u 
Lokve. Da bi uspešno izvršio zadatak, prvo je trebalo posesti Sinji vrh (trig. 
1001), dominantnu tačku iznad raskrsnice, gde se od druma Col — Sinji vrh — 
Otlica odvaja put Sinji vrh — Zadlog — Idrija. </span>Upravo u tome je i 
veliki značaj Sinjeg vrha. Njegovim posedanjem neprijatelju se stvara mogućnost 
da produži prodor prema Otlici i da bočno dejstvuje i prema Zadlogu i Mrzloj 
rupi, a time da dovede 9. korpus u tešku situaciju. Zemljište je bilo 
pogodnije za napadača nego za branioca. No, ipak Bazoviška brigada je dugo i 
uspešno odbijala neprijateljeve napade od Cola, ali je 23. marta morala da 
napusti ovu dominantnu tačku jer su njegove snage bile daleko nadmoćnije. S 
obzirom na značaj ovog položaja, štab korpusa je 24. marta uputio Bazoviškoj 
brigadi kao pojačanje dva bataljona Gradnikove.</p>
<p class="MsoNormal"><span lang="DE" style="mso-ansi-language:DE">24. mart<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U toku noći 
izvršen je protivnapad na Sinji vrh. U napadu su učestvovala tri bataljona: 2. 
bataljon (ruski)<a style="mso-footnote-id:ftn1" href="#_ftn1" name="_ftnref1" title><span style="mso-special-character:
footnote" class="MsoFootnoteReference">[1]</span></a> Bazoviške brigade 
direktno je napadao Sinji vrh, na njegovom levom krilu nalazio se 3. bataljon 
Vojkove i levo od njega 1. bataljon Gradnikove brigade. </span>Protivnapad je 
potpuno uspeo i već u jedan čas posle ponoći Sinji vrh se ponovo nalazio u našim 
rukama. Po našim izveštaj ima neprijatelj je imao tridesetak poginulih i još 
više ranjenih vojnika, zaplenjeni su jedan teški mitraljez, jedna 
protivtenkovska puška i petnaest pušaka.</p>
<p class="MsoNormal">25. mart</p>
<p class="MsoNormal">Posle posedanja Sinjeg vrha naše jedinice su posele istočno 
i severno od njega sledeće položaje: na krajnjem desnom krilu — zapadno i južno 
— iznad same Vipavske doline nalazio se 1. bataljon Bazo viške, na Sinjem 
vrhu 2. bataljon Gradnikove, a na njegovom levom krilu 3. bataljon Vojkove 
brigade (u rejonu k. 865). Severnije (između k. 865 i k. 931) nalazio se 3. 
bataljon Gradnikove brigade, a na njegovom levom krilu (u rejonu Male gore) 3. 
bataljon Bazoviške, dok je 2 (ruski) bataljon Bazoviške brigade povučen u 
Otlicu kao rezerva<a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a>.</p>
<p class="MsoNormal">U toku dana neprijatelj nije preduzimao neke veće akcije. 
Bilo je očigledno da se priprema za nov udar, jer su primećena pojačanja iz 
Ajdovščine kako stižu u Col. Saveznička avijacija bila je vrlo aktivna. 
Bombardovala je i mitraljirala neprijateljska uporišta u Colu, Idriji i Ajdovščini 
i neka druga mesta, a na drumu Ajdovščina — Col uništila je i dva kamiona.</p>
<p class="MsoNormal">26. mart</p>
<p class="MsoNormal">Predviđanja su se obistinila. Umesto da Gradnikova 
brigada, u sadejstvu sa Bazoviškom, pređe u protivnapad i, prema naređenju štaba 
31. divizije, odbaci neprijatelja sve do Cola, desilo se suprotno: neprijatelj 
je pre šest časova izjutra otvorio po Sinjem vrhu i susednim položajima jaku 
vatru, a zatim sa dve kolone prešao u odlučan napad. Leva kolona, jačine oko 
200 vojnika, kretala se duž grebena iznad Vipavske doline prema položajima 1. 
bataljona Bazoviške brigade, a druga — nešto jače od prve — desno od nje 
na Sinji vrh.</p>
<p class="MsoNormal">Bez ikakve potrebe povukao se 1. bataljon Bazoviške 
brigade. Neprijatelj je bez teškoća obuhvatio jedinice 2. bataljona Gradnikove 
na Sinjem vrhu. Bataljon se morao povući, kao i one jedinice koje su mu bile na 
levom krilu. Sa rezervnih položaja naše su jedinice uspele da uz krajnje 
napore zaustave neprijatelja i odbace ga natrag. <span lang="DE" style="mso-ansi-language:
DE">Neprijatelj je i ovog dana imao dosta gubitaka. Zaplenjeno je nešto oružja 
i municije.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">27. mart<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U toku noći 
26/27. marta naši su bataljoni ponovo krenuli u protivnapad: u pravcu Sinjeg 
vrha i njegovih južnih padina napadali su 1. i 2. bataljon Bazoviške brigade, 
dok su 2. bataljon i jedna četa 3. bataljona Gradnikove brigade sadejstvovali 
duž puta u pravcu Gozda.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Ovaj 
protivnapad bio je uspešan: u dva časa Sinji vrh je ponovo bio u rukama ruskog 
bataljona. Iako se podaci o neprijateljevim gubicima u našim izveštaj ima ne 
podudaraju, on je u toku tih borbi nesumnjivo pretrpeo teške gubitke. Bazoviška 
brigada je zaplenila tri puškomitraljeza i osamnaest pušaka, a četa 3. 
bataljona jedan puškomitraljez i dve puške.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Naše jedinice 
su, posle osvajanja Sinjeg vrha, ponovo posele stare položaje uz neznatnu 
korekciju. Prvi bataljon Gradnikove brigade nalazio se između 1. bataljona 
Bazoviške (na krajnjem desnom krilu iznad Vipavske doline) i 2. bataljona 
Gradnikove na Sinjem vrhu. Neprijatelj je u pet časova popodne, posle silovitog 
artiljerijskog i minobacačkog vatrenog naleta, pošao u protivnapad na Sinji 
vrh. Jačina njegovih snaga bila je oko 400 vojnika. Posle oštre jednočasovne 
borbe ovaj napad je odbijen.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">28. mart<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Prvi i 2. 
bataljon Gradnikove brigade i dalje se nalaze na starim položajima, dok je 3. 
bataljon smenjen (došao je jedan bataljon Bazoviške brigade) i povučen kao 
rezerva u rejon Kolka, severno od Sinjeg vrha. U toku dana nije bilo znatnijih 
promena. Stizala su obaveštenja da neprijatelj dovlači nove snage i da se 
priprema za odlučujući udar<a style="mso-footnote-id:ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a>.<o:p>
</o:p>
<o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> U ruskom bataljonu bilo je 
    preko 400 boraca, a to je dva puta više od bilo kog drugog bataljona.</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> Prema nekim podacima, u 
    toku noći u rejon Otlice stigao je i 1. bataljon Gradnikove brigade koji je 
    odmah poseo k. 845, zapadno od Sinjeg vrha.</p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Izveštaj štaba 
    Gradnikove brigade štabu 31. divizije od 4. aprila 1945; izveštaj štaba 
    31. divizije od 16. aprila 1945.- štabu 9. korpusa; relacija štaba 30. 
    divizije od 15. aprila 1945; dobmesečni operativni izveštaj.. štaba. 
    Bazoviške brigade od 20. aprila 1945. štabu 30. divizije; informativni 
    izveštaji obaveštajnih centara štaba 9. korpusa i štabova 30. i 31. 
    divizije od 24. do 29. marta 1945. (sve u arhivu IIRP) i izveštaj štaba 
    Gradnikove brigade od 27. marta 1945. štaibu 31. divizije (Milče Trušnovec, 
    Opatija).</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_51.htm"><b>Prethodni dokument</b></a></TD>
<TD><a href="49_53.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

