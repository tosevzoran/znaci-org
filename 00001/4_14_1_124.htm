<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_123.htm"><b>Prethodni dokument</b></a></TD><TD><a href="4_14_1_125.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 124</strong></p>
<p align="center"><strong>IZVEŠTAJ MAJORA PETRA BAĆOVIĆA OD 18. JULA 1942. MAJORU ZAHARIJU
 OSTOJlĆU O VOJNO-POLITIČKOJ SITUACIJI U ISTOČNOJ BOSNI I HERCEGOVINI<sup>1</sup></strong></p>
<p>Dragi čika Branko</p>
<p>Do sada sam Vam poslao dva izveštaja.<sup>2</sup> Stalno sam na terenu, dan i
 noć trčim da bi Vaše naređenje u celosti izvršio. Ovde je pojava kao i
 u drugim krajevima bolesna ambicija pojedinih ljudi. Trudio sam se da
 stvari uredim i svršim onako kako ste mi izdali usmeno uputstvo.
 Izvestio sam Vas da su se partizani povukli iz Ćureva<sup>3</sup> to je bilo po
 izveštaju kapetana Nešića. Doznao sam putem kurira da partizana ima u
 Ćurevu zato sam tražio hitno da se napadnu. Obišao sam Kalinovik i
 došao u vezu sa Komandantom Jahorinskog bataljona, Obaljskog
 bataljona, Zagorskog bataljona i Fočanskog odreda. Izradio sam zapovest
 za napad na Ćurevo koju Vam prilažem.<sup>4</sup> Prva i sveta dužnost bila mi je
 to da svakoga obavestim da je jedini nadležan čiča da izdaje sva
 naređenja i uputstva. Danas je ceo srpski narod sa čičom i pored čiče i
 svi drugi autoriteti ravni su nuli. Bila mi je sveta dužnost kako u
 Bosni tako i u Hercegovini da javno govorim i izložim smernice čičine.
 Danas vidim i konstatujem da su se ljudi pojavili da putem čičinog
 autoriteta pred očima imaju neke bolesne ambicije. Vidim da i bosanski
 četnici u osustvu mome napadaju me, ali je to za mene sve sitno.<sup>5</sup> Danas
 je vreme gde se treba brzo raditi. Izvestio sam Vas o namerama Hrvata
 da učine u Hercegovini ono što su učinili u Bosni, ako bi se to desilo
 četnička akcija u Bosni i Hercegovini bila bi uništena. Mi moramo
 Hrvatima sprečiti ulazak u Hercegovinu po svaku cenu.</p>
<p>Došao sam u vezu sa Hrvatima gde nam se nude neki od njihovih vođa
 da će razoružati miliciju, staviti nam oružje na raspoloženje,
 proveravam da li je to tačno, a i potrebno je-da na vest način putem
 njih razoružamo miliciju. Ako ne bi sprečili Hrvate u Hercegovini ljudi
 bi izgubili veru u nas. Ovi bosanski bataljoni sa kojima sam došao u
 vezu a i hercegovački raspoloženi su po cenu glave da spreče ulazak
 Hrvata u Hercegovinu. Prilažem Vam pismo g. Botića koje je upućeno meni
 i kapetanu Kovačeviću iz koga ćete videti stav bosanskih četnika,
 odnosno operativnog štaba na čelu sa Botićem.<sup>6</sup> Prebacuje mi se da sam
 odveo ljude i da ih upotrebim i borbi protiv komunista u Cr. Gori, dok
 za njih ima mesta u borbi u Bosni. Vi znate a to se i pokazalo na
 terenu da taj Bosanski štab nije hteo borbu protiv komunista nego je
 bežao preko Drine radi spašavanja svojih glava. Izlišno je da Vam pišem
 da su ti ljudi došli po odobrenju Botića. Vi to najbolje znate i čiča
 kada ste govorili sa ljudima. U ostalom čiča Branko je sam ovo sve
 radio i došao sa ljudima po Vašem naređenju. Moje držanje i rad
 ostavljam Vama da cenite. Ja nisam ni protiv koga, ali sam protiv onih
 koji hoće putem čiče da stvaraju neki politički kapital. Vojvoda
 Birčanin i Jevđević kažu da je ista pojava u Hercegovini kao u Bosni
 nesretna politika. Pismo koje je upućeno od strane Birčanina saznao sam
 naknadno da u njemu postoje neki predlozi za odlikovanje i
 unapređenje.<sup>7</sup> Mislim da bi sa time trebalo stati dok se ne uverite na
 licu mesta. Ponovno naglašavam da je ovamo istinski borac i čovek koji
 [se] najviše borio pop Perišić. Kao merodavnog i najmerodavnijeg koji
 sa nikim neće da razgovara i nikoga neće da sluša samo čiču. Potrebno
 je da njegovo mišljenje čujete za celu Hercegovinu. Potrebno je da
 odmah organizujemo jednu leteću brigadu na čelu sa poručnikom
 Vidačićem, koji je hercegovački sin i poznat kao odličan i
 nekompromisan borac i čovek koji će izvršiti bez pogovora sva
 naređenja. Ovde ima ljudstva dosta. Kod mene se javilo dovoljan broj
 mladića iz moga kraja i Hercegovine. Birčanin i Jevđević i pop Perišić
 ovaj moj predlog zaleteću brigadu primaju i smatraju da je to stvar hitna, ali ja neću
 bez Vašega naređenja i odobrenja ništa da uradim. Komunisti koji se
 nalaze kod Konjica i Prozora<sup>8</sup> još se tamo nalaze i na moj izričan
 zahtev tražio sam da odmah budu napadnuti. To sam učinio jer po ovome
 pitanju znam Vaše mišljenje. Nevesinjski, Stolački i drugi potrebni
 odredi odmah su se uputili u pravcu Konjica. Jučer sam bio u Nevesinju
 i dobio vest da su se naši četnički odredi približili Konjicu i da se
 očekuje pad Konjica u toku današnjeg dana. Ovo sam uradio i u ime Vaše
 zahtevao jer nesmemo dozvoliti da komunisti ostanu dalje u Konjicu.<sup>9</sup></p>
<p>S obzirom na situaciju u Hercegovini i Bosni potrebno je da dođete i
 da se sastanete sa ljudima iz ovih krajeva i da se uverite o stvarnoj
 situaciji. Ne bih želeo a i teško mi je da donosim neke odluke bez
 Vašeg prisustva. Molim Vas čika Branko da sa čičom dođete. To bi
 potrebno bilo i mislim da je sada to najvažnija stvar.</p>
<p align="center">S verom u Boga za Kralja i Otadžbinu.</p>
<p align="center">18 juli 1942 god. </p>
<p align="center">Položaj.</p>
<p align="center"><strong>Ištvan</strong>10</p>
<b class=medtxt><p><sup>1</sup>&nbsp; Original (pisan na mašini, ćirilicom) u Arhivu VII, Ča, k. 171, reg. br. 33/2 (BH-V-1974).</p>
<p><sup>2</sup>&nbsp; Te izveštaje redakcija nije pronašla.</p>
<p><sup>3</sup> Vidi dok. br. 121, nap. 8.</p>
<p><sup>4</sup> Nalazi se u Arhivu VII, Ča, k. 171, reg. br. 33/2. Njome su
 regulisani napadni zadaci Jahorinskog, Obaljskog i Zagorskog
 bataljona, Fočanskog i Gatačkog odreda i odreda majora Petra Baćovića i
 kapetana Ivana Ružića &#8212; oko 2.300 ljudi.</p>
<p><sup>5</sup> i <sup>6</sup> Vidi dok. br. 122. 7 Vidi dok. br. 120.</p>
<p><sup>8</sup> i <sup>9</sup> Odnosi se na jedinice Grupe proleterskih brigada (vidi dok.
 br. 121, nap. 10). One su 14. jula 1942. napustile Konjic. Opširnije
 vidi M. Leković, n.d., str. 130&#8212;138.</p>
<p><sup>10</sup> Petar Baćović.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_123.htm"><b>Prethodni dokument</b></a></TD><TD><a href="4_14_1_125.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>
