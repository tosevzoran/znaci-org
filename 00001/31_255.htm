<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_254.htm"><b>Prethodni dokument</b></a></TD>
<TD><a href="31_256.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">GROBNICA 
U SELU BAPSKA</span><span lang="DE" style="font-size:10.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:7.0pt;line-height:91%"><span lang="DE" style="mso-ansi-language:DE">Prvih 
dana aprila 1945. godine referent brigadnog saniteta Dragija Torbica sazvao je 
sastanak komande sanitetske čete i uprave saniteta i upoznao nas da će 3. 
bataljon 5. aprila ujutro izvršiti nasilno izviđanje. Treba pripremiti jednu 
ekipu za prihvat ranjenika kojih će vjerovatno biti&quot; — zaključio je 
Torbica.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Već smo imali iskustva za takve akcije, pa smo pripremili ekipu od svega 
3—4 čovjeka, koja će ranjenike otpremati u Novak Bapsku, gdje ćemo 
preuzimati dalju brigu o njima. Mislili smo da je s tim bilo urađeno sve što 
je nužno, pa smo mirno čekali tu akciju.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Od dolaska u Srem smo u svakoj borbi trpili velike gubitke i sanitet je 
uvijek imao pune ruke posla. U toku jedne noći kroz njega je prolazilo na 
stotinu ranjenika. Naš ljekar Tolja Sokolj, zatim njegov zamjenik (student 
medicine) Cvetko Rakić, bolničarke Mara Malbašić, Bosa Bosnić, Danica 
Kalaba, Marica Ivčević, sestre Radojka i Tankosava Stojanović, Koviljka i 
Mikica Došen i druge, danonoćno su prihvatali i previjali ranjenike. Jedva su 
imali vremena da nešto pojedu.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Bili su to 
dramatični momenti. Nije se znalo kome prije pomoći. Životi ljudi ovisili su 
o koncu. Otrgnuti ih od smrti bio je osnovni zadatak saniteta. Zbog toga smo se 
posebno i pripremali za proboj sremskog fronta, kada smo računali i sa velikim 
brojem ranjenika. Ono nasilno izviđanje uzeli smo kao malu provjeru naše 
spremnosti.</span></p>
<p class="MsoNormal" style="line-height:91%"><span lang="EN-GB">Naveče 4. 
aprila naša ekipa je otišla sa 3. bataljonom, a mi smo ranije legli da bismo 
ujutru ranije ustali i bili spremni za prihvat ranjenika. Međutim, sutradan je 
sve ispalo drugačije no što smo očekivali. Već u 6 časova pristigli su prvi 
ranjenici, a sa njima i vijesti da ih ima mnogo i ranjenih i mrtvih<i>.</i> Dali 
smo se odmah na posao. Prihvatali smo ranjenike koji su sami dolazili ili ih 
donosili, slali kola u susret onima koji treba da stignu, otpremali previjene za 
divizijsku bolnicu. Sanitetsko osoblje je zavijalo rane, davalo injekcije, 
vezalo udlage a mi hrabrili ranjene, brinuli se o njihovom smještaju po kućama 
i otpremali u bolnicu. Vrijeme je odmicalo, a drama se iz časa u čas povećavala. 
Niko nije znao koliko će ranjenika još prispjeti i kakva će im pomoć biti 
potrebna. Tako je to trajalo cio dan.</span></p>
<p class="MsoNormal" style="text-indent:17.0pt;line-height:91%"><span lang="EN-GB">Mrtvi, 
sem ponekog koji bi izdahnuo u putu na nosilima ili u kolima, međutim nijesu 
transportovani. Tek naveče, kad se bataljon povukao, pokupljeni su i izvučeni 
poginuli drugovi, kao i priličan broj ranjenih, koji u toku dana nijesu mogli 
biti izvučeni. Do kasno u noć dovozili su ih na kolima. Svi naši napori bili 
su usmjereni da se ranjenici zbrinu, da se od smrti otmu oni koji su još davali 
znake života, da se zaustavi krvarenje, da se spriječi gangrena, da se spase 
onaj ko se mogao spasiti. I cjelu noć su Tolja, Cvetko, Bosa, Marica, Radojka i 
drugi vodili borbu za svakog ranjenika, dok je komanda čete prenosila poginule 
jednog pored drugog, kako bismo ih sutra sahranili.</span></p>
<p class="MsoNormal" style="line-height:91%"><span lang="EN-GB">U toku noći došao 
je ovde komesar 3. bataljona Dragutin Bego, da vidi kako smo zbrinuli ranjenike 
njegovog bataljona i koliko ih je prošlo kroz sanitet. </span><span lang="DE" style="mso-ansi-language:DE">Bio 
je utučen. Kad je ušao u sobu gdje smo smjestili poginule drugove nije se 
mogao savladati. Grdio nas je što im nijesmo obezbijedili prostirke i pokrivače, 
već ih kao drva naslagali jednog pored drugog. Mi smo ga razumjeli. Oko 50 leševa 
boraca i rukovodilaca iz njegovog bataljona je ležalo u dvije prostrane sobe, 
pod jednim krovom. Oni su s njim još tog istog jutra odvažno i poletno išli 
na juriš, a sada su beživotno ležali u mračnim sobama prazne seoske kuće. 
Među njima su bili i komandir čete Bogdan Kecman, vodnici Matija Glamočak, 
Mihajlo Tot, delegati Obrad Avramović, Spasoje Ratković, Milenko Đurić i 
drugi istaknuti borci. Mladići čiji život se ugasio u dvadesetoj godini! 
Smirili smo Begu obećanjem da će svi poginuli biti dostojno sahranjeni, a onda 
smo se dali na posao.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Ujutro smo našli pogodno mjesto gdje ćemo ih sahraniti, pronašli smo 
daske i organizovali izradu sanduka i piramida na kojima smo ispisivali ime 
svakog poginulog. </span><span lang="EN-GB">Do podne je</span></p>
<p class="MsoNormal" style="line-height:91%"><span lang="EN-GB">sve bilo gotovo. 
Oko 50 grobnica je bilo otvoreno, a pored svake je stajao sanduk sa mrtvim 
tijelom borca ili starješine. Minutom ćutanja i kratkim govorom oprostili smo 
se od svojih drugova. Bio je to težak rastanak.</span></p>
<p class="MsoNormal" style="text-indent:20.0pt;line-height:91%"><span lang="EN-GB">Tog 
jutra je stigao iz Srbije otac jednog mladića, kurira, da bi video sina. </span><span lang="DE" style="mso-ansi-language:DE">Našao 
ga je mrtvog. Suze na groblju nije mogao uzdržati, ali zato našao snage da kaže 
i neku riječ utjehe i sebi i nama. </span><span lang="EN-GB">Bio je to otresit 
i razborit starac koji je muški podnio i takav bol, razumio surovost rata.</span></p>
<p class="MsoNormal" style="text-indent:20.0pt;line-height:91%"><span lang="EN-GB">Groblje 
smo uredili koliko smo mogli. Borci sa omladinom sela Bapske su zasadili cvjeće 
na svakom grobu koje je na proljetnom suncu brzo prekrilo grobove. Time smo se 
odužili palim drugovima koliko smo mogli, a preko njih i svima onima koje nismo 
mogli tako sahraniti. Pomoćnik komesara brigade Pero Trninić odao je priznanje 
sanitetu, kako za uređenje groblja tako i za napore koje je uložio da bi u 
jednom danu prihvatio i zbrinuo oko stotinu ranjenika.</span></p>
<p class="MsoNormal" style="text-indent:20.0pt;line-height:91%"><span lang="EN-GB">Za 
brigadom je ostalo još jedno groblje njenih boraca, palih u jurišima na cijevi 
neprijatelja, na putu ka slobodi, a brigada je išla u nove okršaje.</span></p>
<span lang="EN-GB" style="font-size:12.0pt;mso-bidi-font-size:8.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
EN-GB;mso-fareast-language:EN-US;mso-bidi-language:AR-SA">Mile MORAČA</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_254.htm"><b>Prethodni dokument</b></a></TD>
<TD><a href="31_256.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

