<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_17.htm"><b>Prethodni dokument</b></a></TD>
<TD><a href="49_19.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="mso-ansi-language:DE">NEPRIJATELJSKA 
OFANZIVA &quot;TRAUFE&quot;<o:p>
</o:p>
</span></b></p>
<p class="MsoNormal"><span lang="DE" style="mso-ansi-language:DE">&nbsp;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Ofanziva koju 
je nemačka komanda u operacijskoj zoni &quot;Jadransko primorje<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a>&quot; 
izvodila krajem septembra 1943. godine samo je privremeno usporila razvitak NOV 
na Slovenačkom primorju. Naprotiv, posle ofanzive došlo je do novog poleta 
narodnooslobodilačke borbe.<o:p>
</o:p>
</span></p>
<p class="MsoNormal">Nemačke snage na ovoj prostoriji bile su isuviše slabe da 
bi se mogao očekivati neki njihov značajniji uspeh. U Trstu se nalazilo oko 
4.000 vojnika, ali je njihov prevashod-ni zadatak bio — odbrana obale u slučaju 
savezničke invazije. Garnizon u Gorici bio je još malobrojniji — svega 500 
ljudi. U nekoliko manjih mesta duž pruga Postojna — Trst i Trst — Gorica 
— Sv. Lucija — Podbrdo — Jesenice Nemci su imali svoje posade. Ostali deo 
teritorije kontrolisale su naše jedinice. Da bi ojačali svoju vlast i 
sigurnost na Slovenačkom primorju, nemačka vojna komanda formirala je već u 
toku prvih dana okupacije italijanske kvislinške jedinice u kojima se početkom 
oktobra 1943. nalazilo 460 oficira i 374 vojnika<a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a>. 
Uz to, nemačke vlasti su računale na saradnju i pomoć slovenačkog stanovništva. 
Zato su svugde uvodile slovenačku administraciju, otvarale slovenačke škole i 
od Slovenaca pokušale da formiraju narodnu zaštitu, policiju i narodnu gardu. 
Nemci su išli i dalje, pa su partizanima predložili i sledeće: da partizanske 
jedinice ne napadaju njihove snage i da im partizani omoguće nesmetanu upotrebu 
komunikacija; u tom slučaju oni ne bi napadali naše jedinice, već su spremni 
da im isporučuju i hranu. U vezi sa ovim predlozima, u jednom našem izveštaju 
kaže se i ovo &quot; ... najviše je iznenadio predlog koji su dale nemačke 
vlasti u Gorici i predsedmk opštine da Narodnooslobodilačko veće za Slovenačko 
primorje naimenuje članove goričkog gradskog odbora i da partizanska komanda 
uputi u Goricu 300 starih partizana koji bi bili upotrebljeni za policijsku službu.<a style="mso-footnote-id:ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a>&quot;</p>
<p class="MsoNormal"><span lang="DE" style="mso-ansi-language:DE">Od svih ovih 
predloga nije bilo ništa. Naše jedinice su na sve neprijateljske ponude 
odgovarale novim napadima na komunikacije i jedinice. Prešernova i Vojkova 
brigada rušile su u oktobru žičane prepreke i čistile minska polja koja su 
se nalazila na nekadašnjoj italijansko-nemačkoj granici između Slovenačkog 
primorja i Gorenjskog i likvidirale niz manjih nemačkih uporišta na istočnoj 
strani te granice (Davča, Leskovica, Žiri, Sovodenj, Javorjev dol, Trebija, 
Javor je, Mlaka).<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Jedinice 26. 
divizije, (&quot;Triglavske&quot;), nalazile su se u to vreme na položajima 
istočno od skorašnje italijansko-nemačke granice, sem Gradnikove brigade koja 
se delom snaga zadržavala na &quot;italijanskoj&quot; strani granice. </span>Brigade 
ove divizije bile su raspoređene u sledećim rejonima:</p>
<p class="MsoNormal">— na levom krilu divizijskog rasporeda bila je Prešernova 
brigada sa tri bataljona na sektoru Davče i Robidnice; imala je zadatak 
osiguravanja oslobođene teritorije od pravca Selške doline, dok je jedan 
bataljon iz Bukova osiguravao pravac iz Baške grape;</p>
<p class="MsoNormal">— u centru divizijskog rasporeda nalazila se Vojkova 
brigada na sektoru Gorenje Vasi i na Žirovskom vrhu, sa zadatkom da osigurava 
oslobođenu teritoriju od eventualnog prodora neprijatelja iz pravca Gorenje 
Vasi;</p>
<p class="MsoNormal">— na desnom krilu borbenog' poretka 26. divizije 
(&quot;Triglav&quot;) nalazila se Gradnikova brigada. Ona je osiguravala oslobođenu 
teritoriju od pravca Dolomita i Idrije. Radi toga je njen 3. bataljon poseo položaje 
u rejonu Goropeka sa zadatkom da kontroliše pravac Sv. <span lang="DE" style="mso-ansi-language:
DE">Trije kralji — Žiri. Desno od njega bio je u širem rejonu Ravni 2. 
bataljon; u rejonu Vrsnika nalazio se 5. bataljon zajedno sa štabom brigade, a 
desno od njega, u rejonu Ledine — Govejk, bio je na položajima 1. bataljon 
koji je zatvarao pravac Idrija — Žiri. Desni bok brigade osiguravao je 4. 
bataljon koji je dve čete imao u zasedi na liniji Otalež — Jazne. One su 
imale zadatak da spreče eventualan proaor neprijatelja dolinom Idrijce u pravcu 
Idrija — Želin<a style="mso-footnote-id:ftn4" href="#_ftn4" name="_ftnref4" title><span style="mso-special-character:footnote" class="MsoFootnoteReference">[4]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Ovaj raspored 
divizije bio je više ofanzivan nego de-fanzivan. Neposredan zadatak Gradnikove 
brigade u prvoj polovini novembra 1943. bila je likvidacija domobranski<a style="mso-footnote-id:ftn5" href="#_ftn5" name="_ftnref5" title><span style="mso-special-character:footnote" class="MsoFootnoteReference">[5]</span></a>h 
uporišta u severnom delu Dolomita (Sv. Trije kralji, Rovte itd.) i napadi na 
neprijateljske kolone na drumu Idrija — Logatec, dok je zadatak Vojkove i Prešernove 
brigade bio čišćenje Poljanske i Selške doline i likvidacija neprijateljskih 
garnizona u pravcu Škofje Loke<a style="mso-footnote-id:ftn6" href="#_ftn6" name="_ftnref6" title><span style="mso-special-character:footnote" class="MsoFootnoteReference">[6]</span></a>. 
Jedinice brigade neprekidno su se spuštale u unutrašnjost Dolomita i napadale 
domobranske i nemačke jedinice. Patrole i zasede 3. bataljona koji je glavne 
položaje imao iznad Goro-peka redovno su stizale u rejon Sv. Trije kralji i 
sukobljavale se sa domobranskim patrolama<a style="mso-footnote-id:ftn7" href="#_ftn7" name="_ftnref7" title><span style="mso-special-character:footnote" class="MsoFootnoteReference">[7]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Neke jedinice 
Gradnikove brigade probijale su se još dublje u Dolomite i hvatale žive 
domobrane. Jedna patrola, sudeći po nekim našim izveštaj ima<a style="mso-footnote-id:ftn8" href="#_ftn8" name="_ftnref8" title><span style="mso-special-character:footnote" class="MsoFootnoteReference">[8]</span></a>, 
probila se čak u Hor-jul, gde je zarobila 20 domobrana i zaplenila 8 pušaka i 
40 bombi.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Ova naša 
aktivna dejstva bila su povod za početak nove nemačke ofanzive koja je trebalo 
da se izvede na teritoriju na kojoj je dejstvovala 26. divizija 
(&quot;Triglavska&quot;).<o:p>
</o:p>
</span></p>
<p class="MsoNormal">U ofanzivnoj akciji protiv Triglavske divizije učestvovali 
su, pored jedinica 44. grenadirske divizije (132. i 134. grenadirski puk i izviđačka 
grupa), još 14. i 19. SS policijski puk i borbena grupa &quot;Gervers&quot; 
(delovi 901. nastavnog grenaddrskog tenkovskog puka, 2, bataljon 138. rezervnog 
puka planinskih lovaca, dopunski batalion 162. pešadijske divizije, bataljon 
planinskih lovaca &quot;Heine&quot;, SS bataljon kraških lovaca i još neke 
druge jedinice).</p>
<p class="MsoNormal">Ofanživa je obuhvatila gotovo čitav severozapadni deo 
Gorenjskog (zapadno od Save), Dolomite i sektor Idrije i Cerkna. Neprijateljske 
jedinice počele su posedati polazne položaje za napad već 11. novembra. Sa 
severne strane, na liniji Bohinjska Bistrica — Bled — Kranj, bili su 14. i 
19. SS policijski puk, od Kranja do Ljubljane 132. grenadirski puk, na liniji 
Ljubljana — Vrhnika — Dolenji Logatec 134. grenadirski puk i izviđačka 
grupa, dok je liniju Dolenji Logatec — Idrija — Vojsko — Grahovo — 
Podbrdo trebalo da posedne borbena grupa &quot;Gervers&quot;. Njen zadatak je 
bio da se u rejonu Podbrda spoji sa snagama policijskih pukova koji su posle 
&quot;čišćenja&quot; Jelovice imali da stignu u Selsku dolinu i tako zatvore 
obruč oko Triglavske divizije<a style="mso-footnote-id:ftn9" href="#_ftn9" name="_ftnref9" title><span style="mso-special-character:footnote" class="MsoFootnoteReference">[9]</span></a>.</p>
<p class="MsoNormal">Kao prva faza neprijateljske ofanzive predviđeno je okruženje 
partizanskih snaga na prostoriji između Idrije, sela Gorenja Vas i Cerkno. 
Odmah zatim usledila bi i druga — stezanje obruča oko okruženih partizanskih 
snaga, njihovo razbijanje na manje delove i pojedinačno uništavanje. 
Neprijatelj se ovog plana strogo pridržavao i njegove jedinice su pedantno 
izvodile dnevne planove. Cim bi stigle na određenu liniju zaustavile bi se i 
pristupile utvrđivanju, a idućeg dana produžile dalje.</p>
<p class="MsoNormal">Naša obaveštajna služba je na vreme obavestila štabove 
brigada i divizije o neprijateljskim pripremama za ofanzivu i na koncentracije 
neprijateljskih snara u Škofjoj Loki, Idriji i Dolomitima, ali su i pored toga 
naše jedinice i dalje mirno čekale na svojim položajima i nisu preduzimale, 
sem zaseda i patroliranja, nikakve odbrambene mere<a style="mso-footnote-id:ftn10" href="#_ftn10" name="_ftnref10" title><span style="mso-special-character:footnote" class="MsoFootnoteReference">[10]</span></a>. 
Tek kad je neprijateljska ofanživa bila u punom jeku, štab divizije izdao je 
naređenje za zaprečavanje i rušenje komunikacija<a style="mso-footnote-id:ftn11" href="#_ftn11" name="_ftnref11" title><span style="mso-special-character:footnote" class="MsoFootnoteReference">[11]</span></a>.</p>
<p class="MsoNormal">U tom naređenju je predviđeno da se zapreče svi pute vi 
na kojima bi neprijatelj mogao upotrebljavati motori-zaciju, zatim jakim 
borbenim patrolama napadati neprijateljske delove dok se odmaraju po selima. 
Ukoliko neprijateljski pritisak bude suviše jak, Gradnikova brigada je imala da 
se povuče na levu obalu reke Idrijce, na sektor G. Kanomlja — Vojsko — 
Robarje.</p>
<p class="MsoNormal">Međutim, ovo naređenje štaba divizije stiglo je isu više 
kasno. Već 13. novembra 2. bataljon 138. rezervnog puka sa 700 vojnika, 
tenkovima i oklopnim kolima, krenuo je iz Idrije prema severu. Blizu sela Otaleža 
došlo je do kraće borbe sa jedinicama 4. bataljona Gradnikove brigade. U 
kratkoj borbi, u kojoj je poginulo 7 naših boraca, ove jedinice su se povukle 
usled velike nadmoćnosti neprijatelja. Istog dana neprijateljske prethodnice 
izbile su na raskrsnicu puteva Zelin — Cerkno. Čim je neprijatelj stigao tako 
duboko u partizansku pozadinu, odmah je uputio izvidnice u oba pravca: prema 
zapadu u pravcu Reke i istoku u pravcu Cerkna. Manevar koji je neprijatelj izveo 
u toku ovog dana bio je veoma smeo. On je glavninu poslao iz Idrije u pravcu 
Zelina klisurom, iako su se bataljoni Gradnikove brigade nalazili na istočnoj 
strani iznad doline Idrijce. Da je štab divizije, kad je bio obavešten za 
pripreme neprijatelja za ofanzivu, naredio da se promeni raspored brigade, i 
tako koncentrisao jedinice na desnom krilu iznad doline Idrijce ili čak sa obe 
strane doline, a da je na vreme izdao uputstva za rušenje objekata na drumu — 
Idrija — — Zelin, ova neprijateljska kolona mogla je doživeti pravu 
katastrofu. Međutim, te mogućnosti nisu iskorišćene, već je brigada i dalje 
ostala u ranijem rasporedu.</p>
<p class="MsoNormal">Sledećeg dana, 14. novembra, neprijateljska kolona iz 
pravca Zelina produžila je pokret u Cerkno, a zatim, bez ikakvog otpora, izbila 
u Novake, ostavljajući duž druma Idrija — Zelin — Cerkno mnoge zasede između 
kojih su patrolirala i oklopna kola. Naše jedinice nisu ni na ovaj prodor 
neprijatelja energično odgovorile, već su ostale na starim položajima, iako 
je bilo sasvim jasno šta neprijatelj smera.</p>
<p class="MsoNormal">Trećeg dana, 15. novembra, iz Selške doline probila se 
preko Davče i Novaka jedna druga neprijateljska borbena grupa i, spajajući se 
sa prvom, zatvorila obruč oko glavnine 26. divizije (&quot;Triglavske&quot;). 
Ovog dana neprijatelj je već počeo da steže obruč. Do prvih borbi došlo je 
na položajima Vojkove brigade na Žirovskom vrhu. Ona se morala povući i 
posesti nove položaje na levoj obali Po&lt;-ljanske Sore da bi sprečila prodor 
neprijatelja iz pravca Gorenje Vasi duž druma Gorenja Vas — Hotavlje — 
Cerkno<a style="mso-footnote-id:ftn12" href="#_ftn12" name="_ftnref12" title><span style="mso-special-character:footnote" class="MsoFootnoteReference">[12]</span></a>.</p>
<p class="MsoNormal">Gradnikova brigada nije ni u toku 15. novembra stupila u 
borbu, već je $ dalje ostala na svojim isturenim položajima, iako su oba njena 
boka bila potouno otvorena — desni zbog prodora neprijateljske kolone iz 
Idrije u pravcu Zelina, a levi, zbog povlačenja Vojkove brigade sa Žirovskog 
vrha. Jedino ispravno rešenje u takvoj situaciji bilo je da se brigada u toku 
noći 15/16. novembra povuče na nove položaje bliže Cerknu i tako smanji 
opasnost od okruženja, ili da se probije prema zapadu, na levu obalu Idrijce. 
Međutim, ni do kakvog rešenja nije došlo, već je brigada i četvrti dan 
ostala na starim položajima.</p>
<p class="MsoNormal">Četvrtog dana se Gradnikova brigada našla u veoma teškoj 
situaciji. Napadnuta je gotovo sa svih strana i neprijatelj je nastojao da je 
odseče od glavnine dtivizije. Jedna njegova kolona pokušala je da se probije 
iz doline reke Idrijce preko Otaleža za Sovodenj, dok je druga vodila borbu sa 
jedinicama Vojkove brigade na sektoru Fužina. Najteže borbe vođene su u 
rejonu Razpotje — Govejk — Vrsnik.</p>
<p class="MsoNormal">Jutarnje borbe otpočele su u rejonu Vrsnika gde su se, 
pored jedinica 5. bataljona i štaba Gradnikove brigade, nalazili i delovi 2. 
bataljona koji se pre dva dana povukao iz rejona Ravni na položaje na levoj 
obali potoka Zirovnice. Oko deset sati jedinice 134. grenadirskog puka, koje su 
nastupale iz Dolomita, sukobile su se sa zasedama 2. bataljona. <span lang="DE" style="mso-ansi-language:DE">Taj 
napad je odbijen. Međutim, u toku dana spustila se gusta magla, pa je 
neprijatelj uspeo da zaobiđe naše jedinice i prinudi ih na povlačenje<a style="mso-footnote-id:ftn13" href="#_ftn13" name="_ftnref13" title><span style="mso-special-character:footnote" class="MsoFootnoteReference">[13]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Jedinice 5. i 
delovi 2. bataljona zatim su sačekale neprijatelja na novim položajima oko 
Vrsnika i tu ga zadržale sve do noći. Uskoro potom došlo je do borbe i u 
rejonu Razpotja, iznad okuka na drumu Idrija — Razpotje — Žiri. Neprijatelj 
koji je nastupao od pravca Gore iznad Idrije, zbog guste magle i snežne mećave 
nije primetio naše zasede. Borba je bila bliska i oštra. Usled 
neprijajateljske nadmoćnosti, naša zaseda se morala povući<a style="mso-footnote-id:ftn14" href="#_ftn14" name="_ftnref14" title><span style="mso-special-character:footnote" class="MsoFootnoteReference">[14]</span></a>. 
Naš 1. bataljon uspešno je odbijao neprijateljske napade iz Razpotja u pravcu 
Ledina i iz Govejka u pravcu Srnjaka<a style="mso-footnote-id:ftn15" href="#_ftn15" name="_ftnref15" title><span style="mso-special-character:footnote" class="MsoFootnoteReference">[15]</span></a>. 
Uslovi u kojima se vodila borba bili su sve teži, s obzirom na mećavu i gustu 
maglu koja je neprijatelju omogućavala napade i na bokove i iz pozadine. Iako 
je neprijatelj imao osetne gubitke<a style="mso-footnote-id:ftn16" href="#_ftn16" name="_ftnref16" title><span style="mso-special-character:footnote" class="MsoFootnoteReference">[16]</span></a> 
naši bataljoni su se morali povući. Povlačenje je teklo pod veoma teškim 
uslovima. Vreme je bilo vrlo ružno. </span>Sneg do kolena, pa i više. Kad je 
1. bataljon u noći stigao u Krnice, tamo su već bili delovi 2. bataljona, a nešto 
dalje, u Ledinama, 4. bataljon<a style="mso-footnote-id:ftn17" href="#_ftn17" name="_ftnref17" title><span style="mso-special-character:footnote" class="MsoFootnoteReference">[17]</span></a>.</p>
<p class="MsoNormal">Međutim, još nije bilo veze sa 3. bataljonom koji se sa 
položaja u rejonu Goropeka povukao na Žirovski vrh. Tamo više nije bilo naših 
jedinica jer se Vojkova brigada povukla već dan ranije. Ovaj bataljon je otišao 
na Staru Oselicu<a style="mso-footnote-id:ftn18" href="#_ftn18" name="_ftnref18" title><span style="mso-special-character:
footnote" class="MsoFootnoteReference">[18]</span></a>. Dok su se 1, 3. i 4. 
bataljon sa delovima 2. povlačili premia severu, 5, bataljon se sa jednim delom 
2, i štabom brigade probijao prema jugu. <span lang="DE" style="mso-ansi-language:DE">Bataljon 
je Idriju zaobišao sa istočne strane, a zatim je između Idrije i Godoviča 
produžio u rejon Crnog Vrha. Tu je ostao sve do kraja ofanzive<a style="mso-footnote-id:ftn19" href="#_ftn19" name="_ftnref19" title><span style="mso-special-character:footnote" class="MsoFootnoteReference">[19]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Glavnina 
brigade (bez štaba koji se nalazio sa 5. bataljonom) uspostavila je u rejonu 
Praprotno brdo (trig. 1006) vezu sa štabom divizije koji je naimenovao 
privremeni operativni štab: za komandanta Emil Vovk Škrjanc, koji je bio 
komandant 1. bataljona, i za političko^ komesara Ivan Sulič Iztok, dotad 
politički komesar 1. bataljona<a style="mso-footnote-id:ftn20" href="#_ftn20" name="_ftnref20" title><span style="mso-special-character:
footnote" class="MsoFootnoteReference">[20]</span></a>,<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Što se tiče 
ostalih brigada 26. divizije (&quot;Triglavske&quot;), Vojkova brigada imala je 
teške borbe na pravcu Gorenja Vas — Fužine — Sovodenj — Cerkno. Zaslugom 
Vojkove brigade, &quot;put prema severu ostao je otvoreno, a nemačke na-mere da 
u rejonu Ledina ostvare svoj prvi džep pretrpele su neuspeh...<a style="mso-footnote-id:ftn21" href="#_ftn21" name="_ftnref21" title><span style="mso-special-character:footnote" class="MsoFootnoteReference">[21]</span></a>&quot; 
Od Prešernove brigade ostao je u neprijateljskom obruču samo 3. bataljon, dok 
se njen 4. nalazio u rejonu sela Bukova, a ostala dva su se povukla preko Selške 
Sore na visoravan Jelovicu.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U toku 17. 
novembra, jedinice Gradnikove brigade povukle su se preko Fužine — Sovodenj 
— Cerkno i izbile u Staru Oselicu. </span>Tu se brigada spojila i sa svojim 3. 
bata-Ijonom. <span lang="DE" style="mso-ansi-language:DE">Ona je produžila 
prema Leskovici. Drum Hotavlje — Kopačnica — Cerkno prešla je danju 18. 
novembra i u Les-kovicu stigla u toku prepodneva. Posle kraćeg odmora brigada 
je napadnuta iz pravca Gorenje Vasi. Naše zasede su privremeno uspele da 
neprijatelja zadrže oko sela Srednjeg Brda<a style="mso-footnote-id:ftn22" href="#_ftn22" name="_ftnref22" title><span style="mso-special-character:footnote" class="MsoFootnoteReference">[22]</span></a>. 
Borba se kasnije nastavila. Neki naši borci pokazali su izvanrednu hrabrost<a style="mso-footnote-id:ftn23" href="#_ftn23" name="_ftnref23" title><span style="mso-special-character:footnote" class="MsoFootnoteReference">[23]</span></a>. 
Jedinice Gradnikove brigade su se, preko nekadašnje nemačko-italijanske 
granice, povukle iz Leskovice u Robidnicu<a style="mso-footnote-id:ftn24" href="#_ftn24" name="_ftnref24" title><span style="mso-special-character:footnote" class="MsoFootnoteReference">[24]</span></a>. 
I Nemci su pokušali da pređu granicu, ali ih je na prolazu preko žičanih 
prepreka zaustavila jaka i precizna minobacačka i mitraljeska vatra delova 1. i 
4. bataljona koji su bili u zaštitnici brigade. Međutim, situacija je bivala 
sve kritičnija. Neprijatelj je uspeo da okruži tri bataljona Gradnikove 
brigade, tri bataljona Vojkove (samo je jedan bataljon uspeo noć ranije da se 
probije kroz obruč na levu obalu Idrijce) i jedan bataljon Prešernove brigade 
zajedno sa štabom divizije. Ovo okruženje izvršeno je na sasvim malom 
prostoru u rejonu planine Blegoša, visa Crnog vrha i sela Davče. Naša 
iscrpenost još više je pogoršavala ionako tešku situaciju<a style="mso-footnote-id:ftn25" href="#_ftn25" name="_ftnref25" title><span style="mso-special-character:footnote" class="MsoFootnoteReference">[25]</span></a>. 
Na našu sreću našla se rupa u neprijateljskom obruču. Vojkova brigada je 
uspela da se probije na Cerkljanski vrh i dalje na levu obalu Idrijce, a 
bataljoni Gradnikove i jedan bataljon Prešernove brigade sa štabom divizije 
krenuli su noću 18. novembra iznad Novaka da bi stigli u rejon sela Davče. 
Brigada se u Davči malo zadržala pa je produžila u selo Labinje<a style="mso-footnote-id:
ftn26" href="#_ftn26" name="_ftnref26" title><span style="mso-special-character:footnote" class="MsoFootnoteReference">[26]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Uveče 19. 
novembra Gradnikova brigada je krenula preko Trebenča i Zakriža na Ravne gde 
je izbila na glavni drum Idrija — Zelin — Sv. Lucija. Cim su jedinice stigle 
na raskršće gde se odvaja drum za Sentviškogorsku visoravan, krenule su na tu 
visoravan i uz najveće napore stigle u selo Sentvišku Goru kasno popodne<a style="mso-footnote-id:ftn27" href="#_ftn27" name="_ftnref27" title><span style="mso-special-character:footnote" class="MsoFootnoteReference">[27]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Za 
neprijateljsku novembarsku ofanzivu tzv. &quot;Traufe&quot; protiv jedinica 26. 
divizije karakteristično je to što su se borbena dejstva izvodila u veoma teškim 
vremenskim prilikama. Mećava, dubok sneg i magla su podjednako smetali i jednoj 
i drugoj strani, a možda neprijatelju i više, s obzirom na to što mu je bila 
otežana upotreba vojne tehnike, a naročito tenkova i artiljerije. Zbog slabe 
vidljivosti neprijatelj je teško održavao borbeni kontakt sa protivnikom koji 
je u svakom slučaju pokazao mnogo veću izdržljivost i pokretljivost od njega. 
Upravo zbog velike pokretljivosti — mada borci Gradnikove brigade, rodom iz 
sunčanih i toplih mesta, nisu navikli na tako surovu klimu i da je to od slabo 
opremljenih boraca iziskivalo ogromnu energiju — brigada je izmanevrovala 
neprijatelja i umešno se izvlačila iz opasnih situacija.<o:p>
</o:p>
</span></p>
<p class="MsoNormal">Brigada u ovim borbama nije imala mnogo gubitaka, ali se 
njeno brojno stanje od 1450 boraca, koliko ih je imala uoči ofanzive, ipak 
smanjilo na oko 1000 posle neprijateljske ofanzive<a style="mso-footnote-id:
ftn28" href="#_ftn28" name="_ftnref28" title><span style="mso-special-character:footnote" class="MsoFootnoteReference">[28]</span></a>.</p>
<p class="MsoNormal">I tom prilikom se, naime, ispoljila nedovoljna čvrstina i 
odlučnost kod nekih nižih starešina, a to su mnogi borci iskoristili, 
odvojili se od svojih jedinica i vratili kući, ne zato da se predaju 
neprijatelju, već &quot;po toplu odeću i obuću&quot; i da sačekaju dolazak 
mobilizacijskih patrola koje će ih ponovo odvesti u jedinice.</p>
<p class="MsoNormal">Mada su se 26. divizija (&quot;Triglavska&quot;) u celini, 
pa i Gradnikova brigada, u toku ofanzive &quot;učvrstila, rukovodstva jedinica 
su postala jača, podigla se borbenost, povećala se udarna moć 
jedinica...&quot;<a style="mso-footnote-id:ftn29" href="#_ftn29" name="_ftnref29" title><span style="mso-special-character:footnote" class="MsoFootnoteReference">[29]</span></a>,bilo 
bi, ipak, mnogo manje napora i suvišnog zamjaranja ljudstva da su se štabovi i 
jedinice bolje pripremili za neprijateljsku ofanzivu ili je na vreme izbegli, 
kao što je to bio slučaj sa 5. i delovima 2. bataljona Gradnikove brigade.</p>
<p class="MsoNormal">Kad su se na raznim konferencijama i sastancima koji su održani 
posle završetka neprijateljske ofanzive analizirala dejstva neprijatelja i 
postupci naših komandi, došlo se, pored ostalog, do zaključka da je u toku 
ofanzive veza slabo funkcionisala, zbog čega je otežano rukovođenje 
jedinicama. <span lang="DE" style="mso-ansi-language:DE">Dosta kritike je bilo i 
na taktiku koju su naše jedinice primenjivale. Bilo je sasvim pogrešno što su 
na položajima čekale neprijatelja i omogućile mu da iskoristi svoju nadmoćnost 
u ljudstvu i naoružanju. Naše jedinice morale bi što brže manevrovati i 
izvoditi iznenadne napade na pojedine delove neprijateljevog borbenog poretka, 
vodeći pri tome računa da je, u toku neprijateljske ofanzive, osnovni zadatak 
svih komandi očuvanje žive sile i borbenog morala jedinica.<o:p>
</o:p>
</span></p>
<p class="MsoNormal">Iako je neprijatelj u toku ove ofanzive imao dosta velike 
gubitke, oni bi bili još veći da je bilo &quot; ... više odlučnosti, 
udarnosti i jurišnog raspoloženja, a manje defan-zivnog čekanja i 
neorganizovanog povlačenja.&quot;<a style="mso-footnote-id:ftn30" href="#_ftn30" name="_ftnref30" title><span style="mso-special-character:footnote" class="MsoFootnoteReference">[30]</span></a><o:p>
</o:p>
</p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Nemci su već nekoliko 
    dana posle kapitulacije Italije formirali takozvanu operacijsku zornu 
    &quot;Jadransko primorje&quot; u koju su ulazile nekadašnje italijanske 
    provincije Ljubljana, Rijeka, Pula, Trst, Gorica i Videm. <span lang="DE" style="mso-ansi-language:DE">Za 
    komesara operacijske zone imenovan je F. Rajner.<o:p>
    </o:p>
    </span></p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> &quot;Lettera del 
    Commissario Federale del P. F. Franco Frattarelli dd. 18. <span lang="DE" style="mso-ansi-language:DE">1. 
    1944 sui problemi degli ufficiali e soldati della zona&quot;. (Prepis 
    dokumenta se nalazi kod Martina Grajfa, Ljubljana).</span></p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Zbornik, tom VI, knjiga 8, 
    dok. br. 153 (izveštaj obaveštajnog odseka 3. operativne zone od 30. 
    novembra 1943).</p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a> Zapisnik sa sastanka 
    boraca i rukovodilaca Gradnikove i Goriške brigade; izveštaj operativnog 
    odseka štaba 9. korpusa od 23. decembra 1943. Glavnom štabu NOV i POS 
    (Zbornik, tom VI, knjiga 9, dok. br. 112).</p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a> Slovenačke kvislinške 
    jedinice koje su ibile u službi italijan-skog okupatora zvanično su se 
    nazivale &quot;MVAC&quot; (&quot;Milizia volon-taria anticomunista&quot; — 
    &quot;Dobrovoljna antikomunistička milicija&quot;), a narod ih je nazivao 
    belogardejcima. Te formacije su posle kapitulacije Italije prešle u nemačku 
    službu, pa su se njihovi pripadnici nazivali domjobranima.</p>
  </div>
  <div style="mso-element:footnote" id="ftn6">
    <p class="MsoFootnoteText"><a style="mso-footnote-id:ftn6" href="#_ftnref6" name="_ftn6" title><span style="mso-special-character:
footnote" class="MsoFootnoteReference">[6]</span></a> Zbornik, tom VI, knjiga 8, 
    dok. br. 152 (operativni izveštaj štaba 3. operativne zone od 30. novembra 
    1943. Glavnom štabu NOV i POS).</p>
  </div>
  <div style="mso-element:footnote" id="ftn7">
    <p class="MsoFootnoteText"><a style="mso-footnote-id:ftn7" href="#_ftnref7" name="_ftn7" title><span style="mso-special-character:
footnote" class="MsoFootnoteReference">[7]</span></a> Zbornik, tom VI, knjiga 9, 
    dok. br. 4 (izveštaj informacijskog odseka Glavnog štaba NOV i POS od 2. 
    decembra 1943).</p>
  </div>
  <div style="mso-element:footnote" id="ftn8">
    <p class="MsoFootnoteText"><a style="mso-footnote-id:ftn8" href="#_ftnref8" name="_ftn8" title><span style="mso-special-character:
footnote" class="MsoFootnoteReference">[8]</span></a> Zbornik, tom VI, knjiga 9, 
    dok. br. 4 (izveštaj informacijskog odseka Glavnog štaba NOV i POS od 2. 
    decembra 1943).</p>
  </div>
  <div style="mso-element:footnote" id="ftn9">
    <p class="MsoFootnoteText"><a style="mso-footnote-id:ftn9" href="#_ftnref9" name="_ftn9" title><span style="mso-special-character:
footnote" class="MsoFootnoteReference">[9]</span></a> Tone Ferenc: Kapitulacija 
    Italije i narodnoosvobodilna borba v Sloveniji jeseni 1943, str. 614 — 623 
    (Obzorja, Maribor, 1967).</p>
  </div>
  <div style="mso-element:footnote" id="ftn10">
    <p class="MsoFootnoteText"><a style="mso-footnote-id:ftn10" href="#_ftnref10" name="_ftn10" title><span style="mso-special-character:
footnote" class="MsoFootnoteReference">[10]</span></a> Zbornik, tom VI, knjiga 
    8, dok. br. 153 (izveštaj obaveštaj-nog odseka 3. operativne zone od 30. 
    novembra 1943. Glavnom štabu NOV i POS).</p>
  </div>
  <div style="mso-element:footnote" id="ftn11">
    <p class="MsoFootnoteText"><a style="mso-footnote-id:ftn11" href="#_ftnref11" name="_ftn11" title><span style="mso-special-character:
footnote" class="MsoFootnoteReference">[11]</span></a> Arhiv IIRP u Ljubljani 
    (zapovest štaba 26. divizije (&quot;Triglavske&quot;) od 15. novembra 
    1943).</p>
  </div>
  <div style="mso-element:footnote" id="ftn12">
    <p class="MsoFootnoteText"><a style="mso-footnote-id:ftn12" href="#_ftnref12" name="_ftn12" title><span style="mso-special-character:
footnote" class="MsoFootnoteReference">[12]</span></a> Zbornik, tom VI, knjiga 
    9, dok. br. 112 (izveštaj operativnog odseka štaba 9. korpusa od 23. 
    decembra 1943).</p>
  </div>
  <div style="mso-element:footnote" id="ftn13">
    <p class="MsoFootnoteText"><a style="mso-footnote-id:ftn13" href="#_ftnref13" name="_ftn13" title><span style="mso-special-character:
footnote" class="MsoFootnoteReference">[13]</span></a> Prema sećanju Ibre 
    Ibraimovskog, komandira čete u 2. ba-taljonu. (Arhiv predsedništva SUB NOR 
    Slovenije).</p>
  </div>
  <div style="mso-element:footnote" id="ftn14">
    <p class="MsoFootnoteText"><a style="mso-footnote-id:ftn14" href="#_ftnref14" name="_ftn14" title><span style="mso-special-character:
footnote" class="MsoFootnoteReference">[14]</span></a> Prema sećanju Franca 
    Rejca i Danila Šuligoja (Arhiv predsedništva SUB NOR Slovenije).</p>
  </div>
  <div style="mso-element:footnote" id="ftn15">
    <p class="MsoFootnoteText"><a style="mso-footnote-id:ftn15" href="#_ftnref15" name="_ftn15" title><span style="mso-special-character:
footnote" class="MsoFootnoteReference">[15]</span></a> Prema sećanju Ivana 
    Sulica Iztoka, tadašnjeg političkog komjesara 1. bataljona.</p>
  </div>
  <div style="mso-element:footnote" id="ftn16">
    <p class="MsoFootnoteText"><a style="mso-footnote-id:ftn16" href="#_ftnref16" name="_ftn16" title><span style="mso-special-character:
footnote" class="MsoFootnoteReference">[16]</span></a> Iz izveštaja štaba 3. 
    operativne zone od 30. novembra 1943, Glavnom štabu NOV i POS može se 
    zaključiti da je u pravcu Logatec — Rovte — Ravne nastupilo oko 700 
    neprijateljskih vojnika i da je oko 50 poginulo u borbama koje je na tom 
    pravcu vodila Gradnikova brigada.</p>
  </div>
  <div style="mso-element:footnote" id="ftn17">
    <p class="MsoFootnoteText"><a style="mso-footnote-id:ftn17" href="#_ftnref17" name="_ftn17" title><span style="mso-special-character:
footnote" class="MsoFootnoteReference">[17]</span></a> Prema sećanju Ivana 
    Sulica.</p>
  </div>
  <div style="mso-element:footnote" id="ftn18">
    <p class="MsoFootnoteText"><a style="mso-footnote-id:ftn18" href="#_ftnref18" name="_ftn18" title><span style="mso-special-character:
footnote" class="MsoFootnoteReference">[18]</span></a><span lang="DE" style="mso-ansi-language:DE"> 
    Prema sećanju Antona Korenčiča.<o:p>
    </o:p>
    </span></p>
  </div>
  <div style="mso-element:footnote" id="ftn19">
    <p class="MsoFootnoteText"><a style="mso-footnote-id:ftn19" href="#_ftnref19" name="_ftn19" title><span style="mso-special-character:
footnote" class="MsoFootnoteReference">[19]</span></a> Zbornik, tom VI, knjiga 
    9, dok. br. 112.</p>
  </div>
  <div style="mso-element:footnote" id="ftn20">
    <p class="MsoFootnoteText"><a style="mso-footnote-id:ftn20" href="#_ftnref20" name="_ftn20" title><span style="mso-special-character:
footnote" class="MsoFootnoteReference">[20]</span></a> Zapisnik sa sastanka 
    boraca i rukovodilaca Goriške brigade.</p>
  </div>
  <div style="mso-element:footnote" id="ftn21">
    <p class="MsoFootnoteText"><a style="mso-footnote-id:ftn21" href="#_ftnref21" name="_ftn21" title><span style="mso-special-character:
footnote" class="MsoFootnoteReference">[21]</span></a> Lado Ambrožič: 
    &quot;Osvobodilni boj primorskega ljudstva&quot; (Arhiv IIRP u Ljubljani).</p>
  </div>
  <div style="mso-element:footnote" id="ftn22">
    <p class="MsoFootnoteText"><a style="mso-footnote-id:ftn22" href="#_ftnref22" name="_ftn22" title><span style="mso-special-character:
footnote" class="MsoFootnoteReference">[22]</span></a> Zapisnik sa sastanka 
    boraca i rukovodilaca Goriške brigade.</p>
  </div>
  <div style="mso-element:footnote" id="ftn23">
    <p class="MsoFootnoteText"><a style="mso-footnote-id:ftn23" href="#_ftnref23" name="_ftn23" title><span style="mso-special-character:
footnote" class="MsoFootnoteReference">[23]</span></a> Prema sećanju Danila Šuligoja 
    i Franca Rejca (Arhiv predsedništva SUB NOR Slovenije).</p>
  </div>
  <div style="mso-element:footnote" id="ftn24">
    <p class="MsoFootnoteText"><a style="mso-footnote-id:ftn24" href="#_ftnref24" name="_ftn24" title><span style="mso-special-character:
footnote" class="MsoFootnoteReference">[24]</span></a> Prema sećanju Ivana 
    Sulica Iztoka.</p>
  </div>
  <div style="mso-element:footnote" id="ftn25">
    <p class="MsoFootnoteText"><a style="mso-footnote-id:ftn25" href="#_ftnref25" name="_ftn25" title><span style="mso-special-character:
footnote" class="MsoFootnoteReference">[25]</span></a><span lang="DE" style="mso-ansi-language:DE"> 
    Stanko Petelin, pomenuta knjiga, str. 126 — 127.<o:p>
    </o:p>
    </span></p>
  </div>
  <div style="mso-element:footnote" id="ftn26">
    <p class="MsoFootnoteText"><a style="mso-footnote-id:ftn26" href="#_ftnref26" name="_ftn26" title><span style="mso-special-character:
footnote" class="MsoFootnoteReference">[26]</span></a><span lang="DE" style="mso-ansi-language:DE"> 
    Franc Reje se seća da je dan ranije u selu Davči došlo do susreta između 
    njegovog bataljona i neprijatelja, a da ni s jedne strane nije bila otvorena 
    vatra: neprijatelj je mislio da pred sobom ima neku svoju jedinicu, a naši 
    su od Nemjaca mislili da je to neka naša jedinica.<o:p>
    </o:p>
    </span></p>
  </div>
  <div style="mso-element:footnote" id="ftn27">
    <p class="MsoFootnoteText"><a style="mso-footnote-id:ftn27" href="#_ftnref27" name="_ftn27" title><span style="mso-special-character:
footnote" class="MsoFootnoteReference">[27]</span></a> Prema sećanju Danila Šuligoja 
    i Franca Rejca.</p>
  </div>
  <div style="mso-element:footnote" id="ftn28">
    <p class="MsoFootnoteText"><a style="mso-footnote-id:ftn28" href="#_ftnref28" name="_ftn28" title><span style="mso-special-character:
footnote" class="MsoFootnoteReference">[28]</span></a> Zbornik, tom VI, knjiga 
    8, dok. br. 152.</p>
  </div>
  <div style="mso-element:footnote" id="ftn29">
    <p class="MsoFootnoteText"><a style="mso-footnote-id:ftn29" href="#_ftnref29" name="_ftn29" title><span style="mso-special-character:
footnote" class="MsoFootnoteReference">[29]</span></a> Arhiv IIRP u Ljubljani 
    (izveštaj štaba 9. korpusa od 31. decembra 1943. Glavnom štabu NOV i 
    POS).</p>
  </div>
  <div style="mso-element:footnote" id="ftn30">
    <p class="MsoFootnoteText"><a style="mso-footnote-id:ftn30" href="#_ftnref30" name="_ftn30" title><span style="mso-special-character:
footnote" class="MsoFootnoteReference">[30]</span></a> Zbornik, tom VI, knjiga 
    8, dok. br. 138 (zapovest štaba 3. operativne zone od 28. novembra 1943).</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_17.htm"><b>Prethodni dokument</b></a></TD>
<TD><a href="49_19.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

