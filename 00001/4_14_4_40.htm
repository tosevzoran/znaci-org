<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_39.htm"><b>Prethodni dokument</b></a></TD>
<TD><a href="4_14_4_41.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA 4. GRUPE JURIŠNIH KORPUSA OD 
25. AVGUSTA 1944. KOMANDANTIMA 3. I 5. JURISNOG KORPUSA ZA ORGANIZACIJU NAPADA 
NA JEDINICE OPERATIVNE GRUPE DIVIZIJA NOVJ NA PROSTORIJI ŽUPA — RASINA1</strong></p>
<p align="center">ŠTAB ČETVRTE GRUPE JURIŠNIH KORPUSA JUGOSLOVENSKE VOJSKE U 
OTADŽBINI</p>
<p align="center">O. Br. službeno 25 avgusta 1944 godine POLOŽAJ</p>
<p align="center">KOMANDANTU V2 JURISNOG KORPUSA</p>
<p>Peta komunistička divizija je u Župi. Njeni prednji delovi drže sela: 
Ples—Grčak—Aleksandrovac—Drenča—Ržanica— Novaci—Garevina—Štitari. 
Štab ove divizije oko sela Zleginja. Glavnina snaga na istočnom krilu.3</p>
<p>Sedamnaesta crvena divizija na desnoj obali reke Rasine u selu Buci, 
orijentisana prema Kruševcu. Komunističke snage sa formiranim štabom od 
ranije razbijenih trupa na Jastrebcu nalaze se u Ribarskoj banji.4</p>
<p>Jačina pete divizije oko 2—3000, a tako isto i sedamnaeste, dok se jačina 
u Ribarskoj banji ceni na oko 1000 boraca.</p>
<p>Verovatma namera partizana je napad prema Kruševcu i prema našoj grupi na 
Moravi.</p>
<p>U cilju razbijanja komunista i oslobođenja Župe četvrta grupa i trupe 
pukovnika Keserovića zauzeće polazne položaje za napad na petu diviziju u 
toku noći 25/26 s tim da sve trupe moraju biti na svojim položajima spremne za 
napad 26 do 10 časova.5</p>
<p>NAREĐUJEM:</p>
<p>Četvrta grupa jurišnih korpusa zauzeće za napad polazni položaj: Viljac 
(1041) — Mali Vrh (992) — Papratna (904). Podilaženje polaznom položaju 
izvršiće se po sledećem:</p>
<p>— Peti jurišni korpus upućuje jedan bataljon 25. ov. meseca u 19 časova 
pravcem selo Stopanja — selo Stari Trste-nik — selo Tobolac — Vis Stitar 
(325) — Žuti kam. — Pečeni Grab — Pogled (736). Ovaj izviđački 
bataljon zauzima Pogled sa frontom prema jugu i zadržava ga u svojim rukama do 
nailaska svog korpusa, kad ulazi u njegov sastav. Bataljon služi za obezbeđenje 
bočnog marša, koga vrši četvrta grupa 26 u zoru. Bataljon odmah izviđa selo 
Leskovice — selo Velja Glava — selo Riđevštica.</p>
<p>—&nbsp; Treći jurišni korpus upućuje izviđački batajon 25 av-gusta u 
19 časova istim pravcem do Pogleda odakle ovaj izviđački bataljon produžava 
marš preko sela Leskovice na vis Papratna, gde se bataljon zadržava do 
nailaska svoga korpusa, kada ulazi u njegov sastav. Ovaj bataljon izviđa odmah 
u pravcu visa Viljac (1041) — u pravcu sela Velika Vrbnica — u pravcu sela 
Latkovac. Bataljon će prikupiti podatke, dali i koliko ima crvenih u selu Ples.</p>
<p>—&nbsp; Treći jurišni korpus polazi iz sela Stopanje 26 avgusta u 0 časova 
pravcem: selo Stari Trstenik — selo Tobolac — vis Štitar — 2uti kam. — 
Pečeni Grob — Pogled — Papratna — Sablja — Mali Vrh — Viljac sa 
zadatkom da zauzme Viljac i zadrži ga u svojim rukama izviđajući u pravcu 
Visa Lisac i pravcu sela Ples i u pravcu sela Velika Vrbnica. Položaj Viljac 
uređuje za odbranu i poseda.</p>
<p>Peti jurišni korpus polazi iz sela Stopanje 26 avgusta u 02 časa istim 
pravcem, kao i treći korpus sa zadatkom da izbije na vis Papratna (904) koju 
poseda i uređuje za odbranu sa izviđanjem u pravcu sela Velika Vrbnica — 
selo Latkovac i selo Petkovići.</p>
<p>— Štab grupe sa Šumadiskom brigadom polazi iz Stopanje od železničke 
stanice 26. avgusta u 3.30 časova pravcem za petim korpusom sa zadatkom da 
izbije na Mali Vrh, gde će ostati u rezervi grupe.</p>
<p>Veza: po radio zapovesti radio veza sa korpusima na svaka dva časa počev od 
pet časova 26 avgusta. Stanice se moraju javljati svaka dva sata bez obzira na 
borbu, pokret i na situaciju. Veza sa Keserovićem svaki sat počev od pet časova.</p>
<p>Ishrana: trupne komore sa trebovanjima uputiti odmah u Trstenik radi 
podizanja obroka za 28. VIII. Komorama će komandanti odrediti pravac za dotur 
hrane prema svome polaznom položaju.</p>
<p>Bolesne i ranjene vojnike upućivati u Trstenik.</p>
<p>Napomena: Prvi jurišni korpus izbija 26 avgusta do 12 časova na Zeljin. 
Njegovo dejstvo je bočnog karaktera u pravcu Brusa.6</p>
<p>Trupe ppukovnika Keserovića 26 avgusta do 10 časova izbijaju na liniju selo 
Donji.Stupanj.— selo Sebečevac7 sa koga pravca će dejstvovati levom obalom 
Rasine prema Brusu kada se napad naredi.8</p>
<p>U toku marša naročito po noći obratiti pažnju na sigurnu vezu u 
jedinicama da se vojnici ne bi gubili. Putovođe birati sigurne i spremiti ih još 
danas do mraka s tim što će svaki ba-taljon mobilisati po jednog putovođu bez 
obzira što jedinice idu uskupno. U zoru 26 sve jedinice preduzeće potrebne 
mere za obezbeđenje svog levog boka u toku marša.</p>
<p>Po izbijanju na polazne položaje trupe prikriti i preduzeti sve mere da se 
naše prisustvo i jačina na polaznom položaju ne oseti od strane neprijatelja.</p>
<p align="center">NA IZVRŠENJE!'</p>
<p align="center">Prijem zapovesti pismeno potvrditi.</p>
<p align="center">Načelnik Štaba, kapetan</p>
<p align="center"><strong>Neško Nedić</strong></p>
<p align="center">Komandant, major</p>
<p align="center"><strong>Drag. S. Račić</strong></p>
<p align="center">Dostavljeno: Komandantu trećeg i petog jur. korpusa, 
Suma-diske brigade, ppukovniku Keseroviću, Referentu za vezu ovog štaba.</p>
<p align="center">M.P.10</p>
<p>1&nbsp; Original (pisan na mašini, ćirilicom) u Arhivu VII, Ča, k. 77, 
reg. br. 37/3 (S-V-11299).</p>
<p>2&nbsp; Broj je na originalu dopisan mastilom.</p>
<p>3&nbsp; i 4 Reč je o 5. i 17. diviziji Operativne grupe divizija NOVJ. 
Raspored njihovih jedinica noću 25/26. avgusta bio je: 5. divizija: jedna 
brigada na pravcu Blace — Razbojna, jedna prema Kruševcu i že-lezničkoj 
pruzi Niš — Stalać i jedna na Kopaoniku; 17. divizija na širem prostoru 
Brusa i Aleksandrovca. Štabu grupe je tada bila pot-činjena i 21. divizija 
NOVJ čija je glavnina bila orijentisana prema Kuršumliji, a pomoćne snage ka 
Blacama (P. Višnjić, n.d., str. 75).</p>
<p>5 Za izvršenje tog zadatka komandant Rasinsko-topličke grupe korpusa 
Dragutin Keserović izdao je 25. avgusta 1944. zapovest u kojoj, između 
ostalog, piše:</p>
<p>»Rasinsko-toplička Grupa korpusa u cilju zauzimanja označenih polaznih 
položaja za napad izvršiće pokret 26. ov. m. u 6 časova (ujutro) i to:</p>
<p>Toplički korpus pravcem: Obrež, severna ivica sela Pepeljevca, Lukovačko 
brdo — k. 296 — Cerova, južna ivica sela Žabara — Par-log — k. 401. Na 
ovom položaju izvršiti organizaciju odbrane i pripremu za napad kada se bude 
naredilo.</p>
<p>Jastrebački i 2. kosovski korpus pravcem: Čitluk — k. 207 — istočni 
deo sela Vučaka — k. 274 — Gari — k. 284 — selo Cerovci i na 
najpogodnijem polaznom položaju (kod Škole) zadržati se, izvršiti 
organizaciju odbrane i pripreme za dalji napad kad se bude naredilo.</p>
<p>Rasinski korpus pravcem: selo Čitluk — Begovo brdo — Jagodnjak — 
Lukovačko brdo — Gari — k. 284 i na najpogodnijem položaju — polaznom 
zadržati se, izvršiti organizaciju položaja za odbranu i pripreme za dalji 
napad kad se bude naredilo.</p>
<p>Župska brigada dejstvuje u Župi po trojkama, sve dotle dok se ne ovlada Župom 
i ova potpuno ne očisti od komunista i posle toga ulazi u sastav ovog korpusa.</p>
<p>2. kruševačka brigada zadržaće se u oblasti sela Pepeljevca u cilju 
patrole terena na Globoderu i Mačkovcu, zaštite komore u Pe-peljevcu, obezbeđenje 
pozadine i potpomaganje dotura hleba koji će se dovoziti iz Kruševca u 
Pepeljevac« (Arhiv VII, Ča, k. 79, reg. br. 13/2).</p>
<p>6 Dejstvo tog korpusa regulisao je komandant 4. grupe jurišnih korpusa 
posebnom zapovešću od 25. avgusta 1944. u kojoj, pored ostalog, stoji:</p>
<p>»Naše trupe i trupe potpukovnika Keserovića uz podršku jednog nemačkog 
bataljona napašće 26 u zoru na petu diviziju sa zadatkom -da je tuku i da je 
izbace iz Župe. Napad počinje sa polaznih tačaka s. Stopanja i Kruševac.</p>
<p>Ako peta divizija pruži jači otpor u Župi i zadrži naše snage onda će i 
jurišni korpus dejstvovati napadom u bok i pozadinu ove divizije — tj. napadače 
od Željina prema Palešu i dalje ka Aleksan-drovcu.</p>
<p>Ako peta divizija bude prinuđena ili se sama odluči na povlačenje onda će 
I korpus da se dočepa što pre visa Nerade (1350) tako da sa ove linije spreči 
povlačenje crvenih prema Kopaoniku — to znači kad se uzme Nerade i oseti da 
se crveni izvlače prema Kopaoniku treba ih napadati i nabijati na Rasinu težeći 
da se pri tom pre crvenih ovlada Obradovom Čukom (1430) i Paležom (1474). Obe 
ove kote su južno od Nerade na 8 do 10 km.</p>
<p>Ako peta divizija pređe u protiv napad situacija bi bila teška, ako bi počela 
nadirati u pravcu Trstenika. Desi li se ovaj slučaj prvi korpus što pre sa Željina 
ima da se dočepa Visa Lisac (1065) — koji je od Željina severoistočno 8 km. 
Sa Lisca ovaj korpus bi bočno tukao neprijatelja koji bi nadirao na taj teren 
hvatajući se pre neprijatelja vododelnice označene položajem: Papratna (904) 
— Pogled (736)« (Arhiv VII, Ca, k. 79, reg. br. 14/2).</p>
<p>O&nbsp; toj ideji napada komandant 4. grupe jurišnih korpusa je 25. avgusta 
depešom obavestio Dražu Mihailovića, ističući da mu je prvi cilj da ovlada 
položajem Parlog (k. 401) — s. D. Stupanj — s. Sogolje. »Odavde dalje mi i 
Keserović prodiraćemo prema situaciji ka Alek-sandrovcu, Brusu ili Jankovoj 
Klisuri, da bi tukli petu diviziju i razdvojili je od sedamnaeste« — piše 
dalje u depeši (Arhiv VII, Ca, k. 77).</p>
<p>7 Tu liniju su jedinice Rasinsko-topličke grupe korpusa posele bez borbe 
(Arhiv VII, Ca, k. 79, reg. br. 17/2: depeša Štaba Rasinsko-topličke grupe 
korpusa od 26. avdusta 1944).</p>
<p>8&nbsp; i 9 Vidi dok. br. 41.</p>
<p>10 Okrugli pečat: »Komanda jugoslovenske vojske u otadžbini — gorski štab 
br. 30« (Štab 4. grupe jurišnih korpusa).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_39.htm"><b>Prethodni dokument</b></a></TD>
<TD><a href="4_14_4_41.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
