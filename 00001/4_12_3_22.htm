<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_21.htm"><b>Prethodni dokument</b></a></TD>
<TD><a href="4_12_3_23.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA SS-DOBROVOLJACKE DIVIZIJE „PRINC 
EUGEN&quot; OD 17. FEBRUARA 1943. POTCINJE-NIM JEDINICAMA ZA NAPAD NA JEDINICE 
NOVJ U ZAHVATU KOMUNIKACIJE BOSANSKI PETROVAC — DRVAR[1]</strong></p>
<p>SS-dobrovoljačka divizija „Princ Eugen&quot; Ia / delov. br. 35/43. str. 
pov.</p>
<p>Prema diviz. zapov. Dnevn. br. 7/43 od 17. 3. 43. oglašeno otvorenim.</p>
<p>OU., 17. 2. 1943.</p>
<p>. . . [2]</p>
<p><strong>Strogo poverljivo!</strong></p>
<p>Prilog 32[3]</p>
<p align="center">DIVIZIJSKA ZAPOVEST</p>
<p align="center">za produženje napada južno od prostora Bos. Petrovac[4]</p>
<p align="center">karta: 1 :100.000</p>
<p>1.) Prema dosadanjim izveštajima, protivnik se sa svojom 7. divizijom učvrstio 
sa obadve strane druma Bosanski Petrovac — Drvar.[5] Glavna borbena linija 
proteže se na visovima Rakića kosa, Oštrelj. Rezerve verovatno oko Drvara.</p>
<p>Sa 4. divizijom protivnik stoji pred odsekom 1. brdskog lovačkog puka, sa 
glavnom borbenom linijom na Srnetici, Cremužarici i duž ivice šume južno od 
Jasenovca.</p>
<p>Dalje jugoistočno nalaze se 5. i 1. neprijateljska divizija.</p>
<p>U šumskoj oblasti južno od druma Jasenovac — Ključ, pre svega u 
naseljenim proplancima G. Ribnik, južno od visa Javornik i oko železničkih čvorova 
Potoci, Srnetica i na km 104. osmotreni su smeštajni uređaji i pretpostavljaju 
se rezervne snage.</p>
<p>Južno od reke Unac prikupljaju se neprijateljske snage u oblasti Vijenac 
(severno od Bos. Grahova), na planini Šator (istočno od Bos. Grahova), gde 
također postoje sme-štajne barake.</p>
<p>Može se očekivati da će neprijatelj pružiti svoj prvi otpor na delimično 
utvrđenim visinskim položajima južno od prostora prikupljanja divizije, a 
potom verovatno južno od Unca, oslonjen na planine Vijenac i Šator, a na kraju 
i u Dinarskim planinama.</p>
<p>Pošto je izvlačenje protivnika prema jugu i zapadu sada ograničeno, to će 
neprijateljski otpor postati sve žilaviji i čvršći, pa se može uzeti kao 
sigurno da će predstojeće borbe biti ozbiljnijeg karaktera no do sada.</p>
<p>2.) Divizije potčinjene komandantu nemačkih trupa u Hrvatskoj produžiće 
do sada vođene uspešne operacije radi uništenja komunističke države.</p>
<p>Operacijski plan, izrađen za ovu svrhu, poslat je komandantima borbenih 
grupa i komandantu Brdskog artiljerijskog puka uz instrukciju br. 34/43, str. 
pov. od 16. 2. 43.[6]</p>
<p>3.) Divizija će preduzeti napad dana x i pre svega se staviti u posed druma 
Bosanski Petrovac — Drvar i tamošnjeg prelaza preko Unca i radi toga izvršiti 
zaokret, sa obrtnom tačkom na levom krilu.[7]</p>
<p>Po dostizanju ovog prvog operacijskog cilja, divizija će — saglasno sa 
369. pešadijskom divizijom koja nastupa istočno od nje — izvršiti svojim 
levim krilom obuhvat i onda dalje prodreti opštim pravcem ka jugu.</p>
<p>4.) Izvršenje napada:</p>
<p>— Borbena grupa „Šmithuber&quot;, sa:</p>
<p>2.&nbsp; SS-brdskim lovačkim pukom,</p>
<p>3.&nbsp; baterijom SS-brdskog artiljerijskog puka, 1/2 brdskog voda nosača 
ranjenika,</p>
<p>10 brdskih bolničkih kara,</p>
<p>zauzima dana x — 1:</p>
<p>jednim alpinskim vodom, nastupajući preko Kosijera, vis Osječenica;</p>
<p>jednom ojačanom četom, nastupajući sa prostora Bje-laj, preko Ajsnara 
bunara i [M.] Očijeva, sedla severo-istočno od visa Šiljak.</p>
<p>omogućujući time prikupljanje glavnine puka, u noći uoči dana x, sa 
prostora Medeno Polje u prostor duž puta istočno od visa Osječenica, obezbeđujući 
glavninu puka u odnosu na ovaj vis.</p>
<p>Sa prostora istočno od Osječenice napada borbena grupa u ranu zoru, na dan 
x, u jugoistočnom pravcu, da bi isprva doprla do linije visova Dragaljevac, 
kota 1247, i do jugoistočnih izdanaka Rakića kose, Žagalja i Repišta. Težište 
je na levom krilu na visu Dragaljevac.</p>
<p>Preko visova Zelenik, Javor, Žagalj, uputiti jedan alpin-ski vod.</p>
<p>Polazeći od V. Očijevo, potrebno je obezbeđivati prostor ka jugu do reke 
Unac (pogodno mesto za prelaz kod Luke). Kada bude dostignut prvi cilj napada, 
onda sa levim krilom dalje udariti pravcem na Rakića kosu, da bi se ovladalo 
ovim dominirajućim visom i prevojem Oštrelj. Centrom prodreti do linije Vrančev 
vrh, Kameniti vrh, a potom prikupiti glavninu borbene grupe iza sredine, severno 
od linije Satornica, Kameniti vrh, radi pripravnosti za produženje napada na 
Drvar.</p>
<p>Da bi se vezale neprijateljske snage na Dragaljevcu, na Rakića kosi i na Oštrelju, 
preduzeti nastupanje u širokom frontu sa 1. bataljonom i 2 voda protivavionskih 
oruđa, uz potporu brdskih haubičkih baterija. Težište je na Rakića kosi.</p>
<p>Borbena grupa „Brozer&quot;, sa:</p>
<p>1. SS-brdskim lovačkim pukom,</p>
<p>1. divizionom brdskog SS-artiljerijskog puka,</p>
<p>1 vodom protivavionskih oruđa,</p>
<p>1 vodom tenkova i 1 vodom izviđačkih oklopnih kola, nastupa u to vreme sa 
jakim izviđačkim delovima sa prostora Bravski Vaganac i Jasenovac prema 
prostoru Srne-tica, Cremužarica, a potom iz prostora Turska voda, Oklinci prema 
jugu, da bi na taj način odvratila pažnju protivnika sa zapada, ali i da bi 
jednovremeno prikupila oba-veštenja o odbrambenim merama neprijatelja.</p>
<p>Ova borbena grupa obezbeđuje liniju Bosanski Petrovac — Ključ.</p>
<p>Mostobran Ključ braniče borbena grupa SS-majora Štrat-mana, u čijem su 
sastavu štabne lovačke čete 1. i 2. lovačkog puka i 1 vod protivavionskih 
oruđa.</p>
<p>Sledeći dan posle zauzimanja Rakića kose, Borbena grupa „Brozer&quot;, 
ojačana sa 1/2 voda nosača ranjenika i 10 brdskih bolesničkih kara, 
potpomognuta divizionom brdskih haubica, napada glavninom — prema podacima 
prikupljenim na licu mesta — visove Cremužarica i Srnetica, kako bi kao prvo 
ovladala ovim prostorom. Potom ova borbena grupa prodire preko Borika do visa 
Miljakuša, ostajući sa glavninom ove kolone u prostoru oko Opaljenice.</p>
<p>Tada će borbena grupa glavninom prodreti sa prostora Ograde u južnom 
pravcu, da bi se stavila u posed prostora Sutorlija, Topla Kosa, ogoleli deo šume 
južno od Lipove glave, Crni potoci.</p>
<p>Ovaj pokret mora se obezbediti prema jugozapadu prethodnim zauzimanjem visa 
Sljeme kozilsko (jugoistočno od Drinića) i Kosice velike.</p>
<p>Posle zauzimanja visa Sljeme kozilsko, uputiti 2 alpinska voda preko Kosice 
velike na dominirajući vis V. Kleko-vača, odakle će se obezbeđivati dalje 
nastupanje borbene grupe.</p>
<p>Borbena grupa „Šmithuber&quot;, jednovremeno sa Borbenom grupom 
„Brozer&quot;, svojim levim krilom (glavnina 2. ba-taljona) preduzima napad na 
Oštrelj, obuhvatajući ovaj vis sa istoka.</p>
<p>Po zauzimanju Oštrelj a, bezuslovno se mora izvršiti prodor ka jugu i 
ovladati visom Krmarova kosa i uspostaviti veza sa glavninom preko Krivodola kod 
Vrančevog vrha.</p>
<p>Na planini Lom obezbeđenje prema istoku mora da bude stalno.</p>
<p>Levokrilni bataljon Borbene grupe „Brozer&quot; obezbeđuje za vreme 
trajanja celog napada istočni bok divizije i za-prečava drum između Turske 
vode i Ključa.</p>
<p>Posle uspešnog izvršenja ovog napadnog pokreta, Borbena grupa 
„Smithuber&quot; preduzeće, po naknadnoj zapovesti divizijske komande, napad 
u jugoistočnom pravcu, da bi — sa težištem na grebenu Satornice, Male Šatornice, 
me-sta Bubanj — zauzela najpre deonice druma Crljivica — Zaseok.</p>
<p>Po dostizanju ovog napadnog cilja, treba udariti prema istoku i zauzeti 
visove Borova glava, Struge, Stražbenica, uz jednovremeni prodor na visove oko 
Kruškovca, koji dominiraju nad mostom preko Unca.</p>
<p>Levo krilo borbene grupe prodire sa prostora Krmarova kosa u jugoistočnom 
pravcu na Delinu kosu, izviđajući jakim izviđačkim odeljenjem sve do 
Svinjarice.</p>
<p>Inžinjerijski bataljon, odmah po zauzimanju Rakića kose i prevoja Oštrelj, 
otpočeće sa osposobljenjem puta Bosanski Petrovac —Drvar za prolaz vozila, 
kako bi što je najbrže moguće bio upotrebljiv za privlačenje jednog 
hrvatskog bataljona i tenkova.</p>
<p>Po ovlađivanju deonicom puta Crljivica — Zaseok, bataljon će odmah početi 
popravljati ovaj deo druma, kako bi divizija njime mogla transportovati tenkove 
i teretne automobile.</p>
<p>Borbena grupa „Smithuber&quot; mora kod nastupanja sa linije Satornica — 
Kameniti vrh biti spremna i očekivati da će neprijateljske snage iz prostora 
oko Drvara preći u pro-tivnapad. Pri ovome treba računati sa intervencijom 
divizijske rezerve (hrvatski bataljon) duž druma, pravcem od severa ka jugu.</p>
<p>Borbena grupa „Brozer&quot; ostaje za vreme ove operacije u dostignutom 
prostoru, solidno grupišući glavninu u prostoru Crni potoci, Lipova glava, 
Sutorlija, kako bi bila u stanju da odbije svaki neprijateljski napad i da bude 
spremna svakog trenutka za nastupanje u jugoistočnom pravcu, u prostor železničke 
stanice Potoci i proplanka južno od visa Javornik, koristeći pri tome postojeće 
pu-teve i industrijsku železnicu.</p>
<p>Levokrilni bataljon mora da bude spreman za nastupanje u južnom pravcu, u 
prostor G. Ribnik, radi angažovanja i potpomaganja glavnine borbene grupe.</p>
<p>Po ovlađivanju visovima Struge, Stražbenica, Borbena grupa 
„Smithuber&quot; zauzeće most preko reke Unac u Drvaru i obrazovaće 
mostobran, na koji će se oslanjati Inžinjerijski bataljon da bi mogao otpočeti 
sa rekonstrukcijom mosta. Proširenje ovog mostobrana izvesti postepeno, pošto 
se brdske haubice bliže privuku drumom.</p>
<p>5.) Uporedo sa početkom nastupanja 369. pešadijske divizije, izvršiće 
zahođenje i levo krilo divizije, i to:</p>
<p>Borbena grupa „Brozer&quot; prodire glavninom na putevima koji sa prostora 
Lipova glava, Crni potoci vode ka jugoistoku, najpre u prostor železničke 
stanice Potoci i mesta Uvala, pa odatle preduzima krstarenje u ogolelo šumsko 
područje ispred ovog prostora, izviđajući sve do industrijske železnice koja 
ga obuhvata sa istoka i uspostavljajući tamo vezu sa 369. pešadijskom 
divizijom.</p>
<p>Levokrilni bataljon (ukoliko već ranije nije privučen radi potpomaganja 
glavnine borbene grupe) nastupa u jugoistočnom pravcu, u prostor G. Ribnik, 
prokrstari ovo gusto naseljeno ogolelo šumsko područje, a na reci Ribnik 
uspostavlja vezu sa 369. pešadijskom divizijom, nastojeći, pored toga, da 
nastupajući ka jugozapadu, duž industrijske železnice, ostvari i vezu sa 
glavninom borbene grupe, je-dnovremeno ovu obezbeđujući prema istoku.</p>
<p>Pošto se borbena grupa koncentriše na prostoru ogolelog šumskog područja 
južno od visa Javornik, preduzima nastupanje u jugozapadnom pravcu u prostor 
Prekaja, Po-ljice, severno od reke Unac, gde se priprema i grupiše za napad u 
opštem pravcu Bosansko Grahovo (težište desno). Posebno se treba postarati za 
obezbeđenje prema istoku i za vezu sa Borbenom grupom „Smithuber&quot; duž 
industrijske železnice, severno od Sljeme.</p>
<p>Po dolasku u ovaj prostor, divizija će pomeriti snage sa prostora severno od 
Drvara, duž industrijske železnice, 5 km severno od reke Unac i pojačaće, po 
mogućstvu, Borbenu grupu „Brozer&quot; na 5 bataljona, da bi se potom 
preduzeo napad u pravcu Bosanskog Grahova.</p>
<p>Ovu operaciju pripremiću i vodiću ja lično sam.</p>
<p>6.) Postavljanje snaga u pripremni položaj za napad:</p>
<p>Borbena grupa „Smithuber&quot; prikuplja snage u prostoru Medeno Polje i 
Bjelaj na taj način da može bez gubitka u vremenu da izvršava određene joj 
zadatke, pri čemu mora naročito da brine o održavanju u tajnosti ovog pokreta 
i da u vezi sa ovim ne dozvoljava po danu nikakve pokrete u prostoru Medeno 
Polje.</p>
<p>Obezbeđujuće snage, koje stoje na Uni kod Bihaća, biće u najbližim 
danima smenjene snagama 369. pešadijske divizije i pridružuju se svojim 
jedinicama. Također i krstareće čete Grupe „Vagner&quot; vraćaju se u 
svoje pukove, pa se i hrvatski bataljon privlači u Suvaju.</p>
<p>Konjički eskadron ostaje do svoje smene u Podglavici i tamo prima dalje 
zapovesti.</p>
<p>Borbena grupa „Brozer&quot; postavlja napadne grupe — u noći koja 
prethodi napadu —• zaklonjeno u pripremni položaj i prelazi u zoru 
iznenadno u napad. Levokrilni bataljon mora već na dan x-l da bude postavljen u 
pripremni položaj za napad, u prostoru železnička stanica Turska Voda i 
oslone tačke 663.</p>
<p>Odavde pukovske patrolne čete i 1 vod protivavionskih oruđa, pod komandom 
SS-majora štratmana, prebaciće se, po posebnoj zapovesti, — verovatno 
teretnim automobilima — u Ključ.</p>
<p>Položaje za brdske haubičke baterije, komandant divizijske artiljerije mora 
pravovremeno pronaći, tako da se i tehničke osnove za gađanje ustanove na 
vreme, kako bi se potpomaganje borbenih grupa moglo izvesti bez ikakvih smetnji 
i sa punim uspehom.</p>
<p>7.) Veze u toku borbe:</p>
<p>Između obadve borbene grupe ispočetka u prostoru Drinić, onda severno od 
V. Klekovače i, najzad, duž industrijske železnice, južno od ovih visinskih 
masiva, polazeći sa obadva kraja.</p>
<p>Sa 369. pešadijskom divizijom vezu uspostavlja Borbena grupa „Brozer&quot; 
duž granične linije odseka.</p>
<p>Vezu pogledom ostvariti korišćenjem dominirajućih visova V. Klekovača od 
strane Borbene grupe „Brozer&quot; i korišćenjem visova Osječenica, Kosa, 
kote 1409, Oštrelja, kote</p>
<p>1309 od strane Borbene grupe „Šmithuber&quot; i održavati je neprekidno, 
pri čemu će biti celishodno da se ovim osma-tračima pridaju uređaji za 
svetlosnu signalizaciju.</p>
<p>8.) Komandne veze:</p>
<p>Veza bežično i žično sa divizijskom stanicom Bosanski Petrovac, a pored 
toga i optički preko napred navedenih visova.</p>
<p>Divizijski istaknuti centar veze raspolagaće kuririma-mo-tociklistima, a 
nalaziće se istočno od Drinića i Medenog Polja i posle na drumu Bosanski 
Petrovac — Drvar, ukoliko bude prolazan za vozila.</p>
<p>9.) Komore:</p>
<p>Borbene grupe „Šmithuber&quot; i „Brozer&quot; vodice sa sobom samo 
brdske komore sa tovarnim grlima, pored toga i kare za teška oružja, ukoliko 
to dozvoljavaju uslovi na putevima.</p>
<p>Sve ostale komore prikupiće se, i to: komore Borbene gruoe „Šmithuber&quot; 
u prostoru severnog dela Bosanskog Petrovca i u s. Rašinovac, a komore Borbene 
grupe „Brozer&quot; u severoistočnom delu Bosanskog Petrovca, u s. La-tinoići 
i severozapadno od tog mesta, gde ostaju do osposobljenja druma Bosanski 
Petrovac — Drvar za prolazak vozila, da bi tada, po zapovesti divizijske 
komande, bile upućene svojim borbenim grupama.</p>
<p>Potrebno je da se obrati pažnja da tovarna grla ne budu preopterećena i da 
se stvarno ponese samo ono što je bezaslovno najpotrebnije. Preporučljivo je 
da se povedu sa sobom i rezervna tovarna grla, tako da se pri ispadanju. 
pojedinih grla može odmah izvršiti pretovar.</p>
<p>Prtljazne komore ostaju u svome sadanjem grupisanju, kao prvi komorni ešelon 
divizijskih službi dotura.</p>
<p>Komandantu divizijske službe dotura naređeno je da, radi snabdevanja 
obadveju borbenih grupa, natovari kolone to-varnih grla provijantom i municijom, 
koje će biti vođene za ovim borbenim grupama.</p>
<p>Radi obezbeđenja komornih delova, moraju borbene grupe da preduzmu potrebne 
mere predohrane, kako ove kolone ne bi postale žrtve bandi.</p>
<p>10.) Posebne odredbe:</p>
<p>Svaki čovek i konj obadveju borbenih grupa ima da ponese sobom 4 rezervna 
obroka. Pored toga, moraju se sve u prostoru nastupanja zatečene neprijateljske 
zalihe pro-vijanta najracionalnije iskorišćavati.</p>
<p>Ljudstvu treba ponovo utuviti da štedi municiju, kako bi borbene grupe u 
odlučujućoj borbi južno od reke Unac mogle da budu angažovane u punoj 
borbenoj vrednosti.</p>
<p>11.) Iza Borbene grupe „Brozer&quot; sledi 1/2 brdske sanitetske čete, sa 
zadatkom da u šumskom području postavi glavno divizijsko previjalište. 
Motorizovana sanitetska četa ostaje u Bosanskom Petrovcu, odakle će biti 
docnije privučena duž druma preko Drvara.</p>
<p>12.) Div. Gef. St.:najpre Bosanski Petrovac,onda duž druma prema Drvaru, i 
najzad — radi rukovođenja napadom na Bosansko Grahovo — u prostoru Prekaja.</p>
<p>13.) Komandanti borbenih grupa dostaviće Ia do 22. 2. 43. u 12,00 č svoj 
plan vođenja borbe, sa skicom 1 : 100.000.</p>
<p align="center">Komandant divizije <strong>A. Fleps</strong></p>
<p align="center">SS-grupenfirer i general-potpukovnik Vafen SS</p>
<p align="center">Dostavljeno:</p>
<p align="center">. . . [8]</p>
<p>1Snimak originala (pisanog na mašini) u AVII, NAV—T-354, r. 145, s. 
3786432—8. Na margini prve stranice originala rukom je precrtano 
„NA—24/43. g. k-dos&quot;.</p>
<p>2Ova rečenica je naknadno rukom dopisana, a paraf je nečitak.</p>
<p>3Donisano rukom.</p>
<p>4Vidi tom IV, knj. 10, dok. br. 206: zapovest komandanta nemačkih trupa u 
NDH od 12. februara 1943. za izvođenje operacije „Vajs II&quot;.</p>
<p>5Reč je o 7 (banijskoj) diviziji NOVJ koja se nalazila u ulozi zaštitnice u 
četvrtoj nepriiateljskoi ofanzivi. Opširnije o tome vidi Zbornik radova 
„Neretva—Sutjeska 1943&quot;, VII, Beograd, 1969, Trgo Fabijan, Četvrta i 
peta neprijateljska ofanziva, str. 9—52.</p>
<p>6Redakcija tom instrukcijom ne raspolaže.</p>
<p>7Delovi ove divizije su 27. februara 1943, posle niza uzastopnih žestokih 
borbi protiv delova 1. bosanskog udarnog korpusa NOVJ, zauzeli Drvar (tom IV, 
knj. 10, dok. br. 172, 301 i 306).</p>
<p>8Zbog ograničenog prostora, izostavljena su imena potčinjenih jedinica, 
odeljenja i komandanata.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_21.htm"><b>Prethodni dokument</b></a></TD>
<TD><a href="4_12_3_23.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
