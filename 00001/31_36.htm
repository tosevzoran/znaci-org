<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_35.htm"><b>Prethodni dokument</b></a></TD>
<TD><a href="31_37.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">INTENDANTURA 
4. BATALJONA</span><span lang="DE" style="font-size:10.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:10.0pt;line-height:91%"><span lang="DE" style="mso-ansi-language:DE">Posle 
oslobođenja Teslića brigada je kratko vreme ostala u njegovoj neposrednoj 
okolini na odmoru. Bilo je to nakon dugih marševa i teških borbi na putu od 
Bihaća do Teslića, kao što je borba na Sitnici, u Jajcu, Šipragama, 
Kotor-Varoši, Maslovarima i drugim mestima. Pa i ovaj kratak odmor nije bio bez 
borbi. S vremena na vreme odbijali smo napade neprijateljskih snaga koje su 
intervenisale prema Tesliću.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Teslić, na Novu 1943. godinu doneo nam je nove podstreke za uspeh. Jer smo 
tu zarobili 1.200 domobrana i 38 oficira, dok je 400 ubijeno u toku borbe; 
zaplenjeno je 11 topova, 4 minobacača i 1.000 mina, 15 mitraljeza, 70 automata, 
više hiljada granata, oko 1.300 pušaka, dva vagona puščanih metaka, sva 
komora s kolima, oko 15 vagona životnih namirnica, velike količine sanitetskog 
materijala, 8 lokomotiva, 40 vagona i drugo. Mi, intendanti, imali smo pune ruke 
posla, a naši komesari i ostali aktivisti imali su retku priliku za veoma sadržajan 
i uspešan politički rad na terenu.<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a><o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Naš 4. bataljon bio je smešten u selu Markovčići na levoj strani puta 
Teslić — Pribinić, u kome nam je, blagodareći bogatstvu plena, bio dobar i 
ugodan odmor, pre svega ishrana i materijalno obezbeđenje.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Kao intendant bio sam mlad i bez dovoljno iskustva u radu, pa je meni i mom 
pomoćniku Savi Stuparu baš tada data velika pomoć, kako od strane komandanta 
bataljona Milana Bosnića i političkog komesara Nikole Jončića Koče, tako i 
od intendanata brigade. U ekonomskom odeljenju Vrhovnog štaba, pre napada na 
Teslić održano je savetovanje intendanata brigada, pa je intendant naše 
brigade Đuro Bajić posle toga savetovanja razradio plan evakuacije ratnog 
plena, kojom je rukovodio njegov zamenik Dako Stupar. Uz zapovest komandanta 
brigade za napad na Teslić dobili smo i uputstvo intendanta brigade koje je 
regulisalo način i evakuaciju skladištenje plena.<o:p>
</o:p>
</span></p>
<p class="MsoNormal" style="text-indent:15.0pt;line-height:91%"><span lang="DE" style="mso-ansi-language:DE">Komesar 
Koča Jončić je još u toku vođenja borbe u Tesliću pronašao jedan magacin 
odeće na sektoru naše 2. čete, pozvao me i dao mi uputstva kako s njim da 
postupim. Tek kada smo usled nadiranja jakih neprijateljskih snaga morali da se 
povučemo iz grada, shvatio sam šta je značilo odlučno nastojanje drugova da 
se vrši evakuacija materijalnih sredstava u okolna sela. To je kasnije dobro došlo 
našem bataljonu, jer dugo vreme nije imao nikakve potrebe da se brine za 
snabdevanje.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Tokom kasnijih borbi koje su vođene u okolini Teslića u dolini reke Usore, 
postojeće zalihe hrane su se sve više privodile kraju, pa je snabdevanje vršeno 
preko NOO uglavnom prikupljanjem hrane putem dobrovoljnih priloga, rekvizicijom 
i konfiskacijom. Istina, za skoro 2—3 meseca koliko smo se nalazili na 
teritoriji centralne Bosne glavni izvor snabdevanja bili su nam domobranski ili 
četnički magacini, dok smo retko kada koristili i druge izvore. To je bila i 
velika olakšica za meštane, zbog čega smo kod njih uživali veliki ugled. </span><span lang="EN-GB">Bilo 
je i slučajeva kada smo neke artikle delili meštanima. Svima nam je bilo stalo 
da ostavimo što bolji utisak na stanovništvo, pogotovo ono čiji su članovi 
porodice u redovima okupatora pa nas često zbog toga nisu simpatisali.</span></p>
<p class="MsoNormal" style="text-indent:16.0pt;line-height:91%"><span lang="EN-GB">Nama 
intendantskim organima inače nije bilo lako izvršavati zadatke, jer, hteli ne 
hteli, uvek smo se razapinjali između zahteva da se vojska obezbedi hranom na 
vreme i da uvek imamo pravilan odnos prema narodu. Istina je da su nama 
intendantima kao organima odgovornim za snabdevanje jedinica, u ovom smislu u 
mnogome pomogli komesari i partijsko-politički radnici. Oni su svojim radom 
pripremali pogodno raspoloženje za naše intendantske akcije. Partijsko-politički 
radnici su u mestima kroz koja smo prolazili održavali konferencije, razgovore 
i sastanke sa stanovnicima iz kojih su mnogi omladinci i omladinke pristupili 
NOP-u, vraćali svoje rođake i poznanike iz redova okupatorske vojske, a time</span></p>
<p class="MsoNormal" style="line-height:91%"><span lang="EN-GB">nam obezbeđivali 
uslove za uspešno snabdevanje naših jedinica. Pored toga, svaka uspela vojna 
akcija obezbeđivala nam je povoljne uslove snabdevanja.</span></p>
<p class="MsoNormal" style="line-height:91%"><span lang="EN-GB">Jedna od takvih 
akcija bila je negde oko 10. decembra 1942. godine kada je naš 4. bataljon 
prihvatio jednu kratku nimalo teško borbu sa četnicima u mestu Šiprage, u 
centralnoj Bosni. O ovom &quot;susretu&quot; i borbi sa četnicima nema mnogo šta 
da se kaže. Iznenadili smo ih i oni su se dali u bekstvo. Bilo je to pre podne. 
Došli smo pred sam logor, otvorili vatru i pregazili rečicu Crkvenicu, s leve 
na desnu obalu, a četnici su jednostavno pobegli u panici. </span><span lang="DE" style="mso-ansi-language:DE">Ostao 
je napušten logor, sa punim magacinom hrane i razne opreme. Pred logorom 
ogroman kazan pun mesa, tek što je bio prokuvao. Jedan vo ležao je ispred 
logora na snegu, vidi se da je bio skoro zaklan.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Bataljon se zaustavio ovde. Vojnici su ručali. Komore su popunjene 
artiklima ishrane za duže vreme. Od naroda nismo imali potrebe bilo šta da tražimo. 
Intendanti su bili mnogo zahvalni štabu bataljona na uspešno izvedenoj akciji.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Kada su vršene poslednje pripreme za početak naših operacija u bici na 
Neretvi 20. januara 1943. godine, naša brigada se nalazila u okolini Teslića. 
Marš koji je sledio u pravcu Gornjeg Vakufa bio je vrlo težak i naporan. Bili 
su to zimski dani. Vladala je velika hladnoća, a kako se marševalo preko 
planina pokrivenih velikim snežnim smetovima, i to po noći i takoreći bez 
odmora, to je utoliko teže i napornije bilo marševanje. Marševalo se pravcem 
Pribinić — Maslovare — Šiprage, preko reke Vrbanje i Ugra u pravcu 
Turbeta, a zatim preko planine Oborci i sela Komar, Skakavci, Rastovo, a onda 
dolinom reke Bistrice do Gornjeg Vakufa. </span><span lang="EN-GB">Hrane i oružja 
smo imali. Ali, oskudevali smo u toploj odeći i obući.</span></p>
<p class="MsoNormal" style="line-height:91%"><span lang="EN-GB">Dok smo se 
nalazili oko Teslića, Sava Stupar je određen od štaba brigade da pođe u 
Maslovare i da tamo primi neki materijal. </span><span lang="DE" style="mso-ansi-language:DE">Nismo 
znali o čemu se radi. Međutim, kada smo stigli u Maslovare bili smo prijatno 
iznenađeni pažnjom omladine iz popaljene ali nepokorene Krajine. Omladina je 
borcima naše brigade uputila 1.700 pari vunenih čarapa, te nekoliko stotina 
pari rukavica i vunenih džempera. Bio je to poklon koji nas je sve duboko 
dirnuo pažnjom naših majki i sestara. Iako bez krova nad glavom, napaćene i 
do kraja izmučene ratnim nedaćama u zbegovima i bajtama, okupljale su se, 
danonoćno prele i plele da bi nam ukazale pažnju, koja se nikada ne može 
zaboraviti.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Tada smo doznali i još jednu radnosnu vest. Naime, prolaskom pored Turbeta, 
između sela Ćosići i Krčevina na putu za Komar, Ljubiša Ćurgus, pomoćnik 
komesara našeg bataljona, saopštio nam je da je kod Staljingrada kapitulirala 
VI nemačka armija, te da je ubijeno ili zarobljeno na hiljade i hiljade nemačkih 
vojnika. Ova vest nam je dala još više snage, hrabrosti i vere u pobedu. Čini 
mi se da nam je ova vest pomogla da put do sela Skakavci pređemo noću po 
velikom snegu i hladnoj zimi bez imalo umora. Posle kratkog odmora u selu 
Skakavci marš je nastavljen u pravcu Rostova, a zatim preko Gornjeg Vakufa i 
reke Vrbasa do podnožja planine Raduša. U selima Osredak, Kuti i Vaganjac 
napravili smo zastanak. Nakon kraćeg odmora u ovim selima, brigada je krenula 
na planinu Radušu, gde je prihvatila borbu sa nemačkim snagama dosta umorna, 
ali psihički spremna da za prilično dug period borbi podnese sve teškoće.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Postojeće zalihe hrane koje je naš bataljon poneo iz okoline Teslića na 
18 tovarnih konja bile su ipak iscrpljene, a snabdevanje na ovom sektoru bilo je 
u svemu veoma otežano. Bili smo na velikim mukama kako da rešimo ovaj problem. 
Sneg, vejavica, sela pasivna i udaljena od položaja. Sve do oslobođenja 
Prozora, snabdevanje hranom bilo je veoma osetljivo pitanje.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Mirko KECMAN</span>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:footnote" lang="EN-GB" class="MsoFootnoteReference">[1]</span></a><span lang="DE" style="mso-ansi-language:DE"> 
    Zbornik dokumenata i podataka o NOR-u, tom II, knjiga 9, dokumenat br. 42.<o:p>
    </o:p>
    </span></p>
  </div>
</div>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_35.htm"><b>Prethodni dokument</b></a></TD>
<TD><a href="31_37.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

