<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_173.htm"><b>Prethodni dokument</b></a></TD>
<TD><a href="4_14_1_175.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 174</strong></p>
<p align="center"><strong>IZVEŠTAJ KOMANDE OPERATIVNIH JEDINICA ISTOČNE BOSNE 
I HERCEGOVINE OD 7. OKTOBRA 1942. DRAŽI MIHAILOVIĆU O UČEŠĆU ČETNIČKIH 
SNAGA U ITALI-JANSKOJ OPERACIJI »ALFA«, FORMIRANJU ČETNIČKIH MUSLIMANSKIH 
ORGANIZACIJA I PORUCI MILANA AĆI-MOVIĆA ZA TAJNI SASTANAK SA MAJOROM PETROM BAĆOVIĆEM1</strong></p>
<p align="center">KOMANDA</p>
<p align="center">OPERATIVNIH JEDINICA ISTOČNE BOSNE I HERCEGOVINE</p>
<p align="center">Br. Služb.</p>
<p align="center">7 oktobra 1942. g.</p>
<p align="center">Položaj</p>
<p align="center">GOSPODINU MINISTRU VOJSKE, MORNARICE I VAZDUHOPLOVSTVA</p>
<p>Prema Vašem odobrenju, izvršili smo mobilizaciju za predviđeni napad 
protivu partizana u pravcu Prozora.2 Za ovu akciju pozvali smo 4000 boraca, a 
odazvala se 5.500. Na traženje Talijana zbog samih operacija morao sam se 
sastati sa komandantom VI armijskog korpusa.3 Ovaj sastanak obavljen je na putu 
između Bileće i Trebinja. Prilikom sastanka razgovor se vodio samo o 
operacijama. Kategorički sam tražio da ovim operacijama sa našim trupama 
komandujem ja, što su pristali bez daljeg.4 Za ovu operaciju dao je pristanak 
vojvoda Birčanin i vojvoda Jevđević komandantu korpusa prilikom njihovih 
razgovora u Dubrovniku i komandantu armije prilikom razgovora u Fijumi.5 Naše 
su trupe u pokretu i do sada nisu došli u kontakt nigde sa partizanima, a prema 
mome mišljenju može biti malih okršaja oko Prozora. Prema podacima kojim 
raspolažemo partizani se povlače u pravcu Banje Luke. Zaslugom vojvode Jevđevića 
došli smo u kontakt sa nacionalnim muslimanima koji sebe smatraju Srbima i 
poveli razgovor za zajedničku saradnju. Muslimani koji vide da smo mi dovoljno 
jaki a pored toga poznato im je da između Srba i njih postoji tako veliki jaz i 
može svakog momenta doći do poklanja. Prilikom tih razgovora vojvoda Jevđević 
i ja predložili smo im da između nas može postojati saradnja samo u tom slučaju 
ako se muslimani organizuju u zasebne četničke muslimanske organizacije pod našom 
kontrolom a da javno sa nama zajedno napadaju Pavelića i njegove ustaše.6 
Muslimani su na ovo pristali. Vojvoda Jevđević o ovome podneo Vam je iscrpni 
izveštaj. Pokušavamo sve da sprečimo pljačku koja se kod naših četnika 
zacarila dali ćemo u tome uspeti to je veliko pitanje. Nije taj slučaj samo 
kod nas nego i u drugim pokrajinama, neka nam služi kao primer Foča.</p>
<p>Prigovoreno nam je da kod nas nije u redu i da je svukuda bolje nego kod nas. 
Tvrdim da je kod nas najbolje. Naš je teren najteži. Mi vodimo borbu sa 
partizanima, muslimanima, sa ustašama, Talijanima i Nemcima čiji se interesi 
sukobljavaju. Sa sigurnošću tvrdim da u istočnoj Bosni i Hercegovini za Vas 
zna i najmanje dete, da se samo u ime Vaše govori, naređuje i radi. Svi pokušaji 
koji bi dolazili sa strane bili bi uzaludni. Mi smo uvideli pravu situacju i 
narod smo putem proglasa i usmeno idući od sela do sela obavestili koje Draža 
Mihailović i šta je njegov cilj. Ja znam da se pred [njima] nije govorilo u 
ime Vaše a naročito u Bosni. Ljudi su vešto i programska krili Vaše ime i 
narod nije bio obavešten. Meni je žao i boli me jer Vi ne poznajete pravo 
stanje stvari na teritoriji istočne Bosne i Hercegovine. Mi koji radimo na 
terenu u Vaše ime znamo da ste Vi jedini autoritet, a svi drugi autoriteti 
prema Vama ravni su nuli. Potrebno bi bilo, a to je i želja naroda da se 
pojavite u ovome kraju. Nemojte mi zameriti što sam nekoliko puta putem depeše 
pozivao Vas da dođete ali verujte mi postoji stvarni razlog.</p>
<p>Moja je žena sa ćerkom doputovala u Kalinovik. Njen je put od Mokre Gore do 
Kalinovika bio peške preko naših stanica. Kada je krenula iz Beograda pozvao 
je profesor Bo-židar Zečević koji je jedan od glavnih saradnika u tome 
Bosansko Hercegovačkom odboru u Beogradu koji radi za nas. Moja žena nije 
poznavala profesora Zečevića pre. Prilikom razgovora rekao joj je g. profesor 
Zečević: »Vi odlazite svome mužu ali morate poneti jednu vrlo važnu poruku 
za koju niko nesme znati osim Vas i njega. Ministar Aćimović traži sastanak 
sa Vašim mužem negde na granici, za taj sastanak niko nesme znati.7 Tome 
sastanku prisustvovala bi jedna velika ličnost koja će imati presudnu ulogu u 
stvaranju naše države«. Tom prilikom rekao je mojoj ženi: »Draža Mihailović 
postaviće nekog aktivnog oficira za komandanta istočne Bosne i Hercegovine. Vaš 
je muž ijedno veliko nacionalno ime treba da pazi šta radi«. Neznani šta ovo 
sve znači i dali je to sa Vašim znanjem! ili bez znanja. Vi vrlo dobro znate 
da ja ništa ne uradim što prethodno Vas ne upitam. Aćimovića ne poznajem 
tako dobro niti postoji neko prijateljstvo između nas dvojice. Molim Vas da mi 
po ovome date upustvo.</p>
<p>Major Pantić, inžinjer Zečević i Mile Santić dolaze kod Vas i obavestiće 
vas o situaciji koja je kod nas.</p>
<p align="center">S verom u boga za kralja i otadžbinu.</p>
<p align="center">Odgovoriti</p>
<p align="center">D. Mih.8&nbsp;</p>
<p align="center">Komandant major</p>
<p align="center"><strong>P. Baćović</strong></p>
<p>1&nbsp; Original (pišam na mašini, ćirilicom) u Arhivu VII, Ča, k. 170, 
reg. br. 53/3 (BH-V-2014). Na originalu su mnoge delorve teksta podvlačili Draža 
Mihailović (plavom olovkom) i Zaharije Ostojić (običnom olovkom); zbog 
velikog broja podvlačenja, redakcija iz tehničkih razloga neće na njih 
ukazivati.</p>
<p>2&nbsp; Radi se o učešću četničkih jedinica u u italijanskoj operaciji 
»Alfa«, odnosno u tzv. maloj operaciji, kako se u četničkim dokumentima 
naziva ta operacija. Opširnije o tome, vidi dok. br. 172.</p>
<p>3&nbsp;General Spigo Umberto.</p>
<p>4&nbsp; Prema izveštaju italijanskog kapetana Viđaka (Vigiac) od 18. 
oktobra 1942. načelniku Obaveštajnog odeljenja italijanskog 6. armijskog 
korpusa majonu Anđelu de Mateisu, od četničkih jedinica u operaciji »Alfa« 
učestvovali su delovi Nevesinjskog i Trebinjskog korpusa. Dej-stvovali su kao 
brigada »Trebinje« i brigada »Gacko« pod neposrednom komandom itajlijanskih 
oficira potporučnika Festinia i poručnika Ogri-zeka, uz asistenciju poručnika 
Milorada Popovića i poručnika Miloša Kureša. U izveštaju piše da je na 
pravcu dejstva četničkih jedinica (Drežnica — Prozor) od 6. do 10. oktobra 
nađeno preko 700 mrtvih »među borcima i stanovništvom raznih sela koji su 
davali otpor« (Arhiv VII, Ča, k. 231, reg. br. 47/6 i 49/6). Prikazani mrtvi 
bili su u najvećem broju nevino muslimansko i hrvatsko stanovništvo. Oni su, 
uz to, još opljačkali ceo -taj kraj i zapalili preko 650 domova.</p>
<p>5&nbsp; Opširnije o tome, vidi dok. br. 169, 170 i 172.</p>
<p>6 U Hercegovini je četničke muslimanske jedinice bezuspešno pokušao da 
formira dr Ismet Popovac (vidi dok. br. 177 i 194).</p>
<p>7&nbsp; Redakcija ne (raspolaže podacima da li je taj sastanak održan.</p>
<p>8&nbsp; Beleška dopisana na poleđini.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_173.htm"><b>Prethodni dokument</b></a></TD>
<TD><a href="4_14_1_175.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
