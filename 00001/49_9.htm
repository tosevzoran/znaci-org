<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_8.htm"><b>Prethodni dokument</b></a></TD>
<TD><a href="49_10.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="mso-ansi-language:DE">NA 
LEVOJ OBALI SOČE<o:p>
</o:p>
</span></b></p>
<p class="MsoNormal"><span lang="DE" style="mso-ansi-language:DE">&nbsp;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Posle prelaska 
Soče, Grandikova brigada se 19. maja nalazila na zapadnim padinama planine Krn, 
odakle je osmotrila kako neprijatelj i dalje pretražuje sektor Stola, kuda mu 
je stiglo pojačanje od 22 kamiona ljudstva.<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a> 
Međutim, brigada se tu nije duže zadržavala, već je produžila preko rejona 
V prodeh iznad sela Ravne i železničke pruge u Baškoj grapi, a zatim je 
izbila na Šentviškogorsku visoravan. Pošto na tom sektoru nije mogla da se duže 
zadrži, vratila se na sektor V prodeh.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Značajno je 
istaći dve uspešne akcije jedinica Gradnikove brigade početkom juna.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Treći 
bataljon koji se nalazio na sektoru sela Nemški Rut, više dana je držao 
zasedu u rejonu Prisenikih, na drumu između Nemškog Ruta i Koritnice. Trećeg 
dana, 7. juna u 18 časova, zaseda je već napuštala svoje položaje, kad se 
iznenada pojavila italijanska kolona. Zaseda, iako brojno mala i nedovoljno 
naoružana, odmah je otvorila vatru i u kratkom sukobu ubila, ako je verovati 
neprijateljskim izveštajima<a style="mso-footnote-id:ftn2" href="#_ftn2" name="_ftnref2" title><span style="mso-special-character:
footnote" class="MsoFootnoteReference">[2]</span></a>, jednog oficira i jednog 
vojnika, i ranila jednog oficira i četiri vojnika — pripadnika 607. čete 2. 
bataljona 104. pešadijskog puka.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Sledeći uspeh 
Gradnikove brigade bilo je miniranje železničkog mosta kod Kneže, na pruzi 
Gorica — Sv. </span>Lucija — Podbrdo — Jesenice. Prvi pokušaj miniranja 
izveden je 6. juna, ali neuspešno: džak sa eksplozivom pao je u<span style="mso-ansi-language:
SR-CYR"> </span>vodu<a style="mso-footnote-id:ftn3" href="#_ftn3" name="_ftnref3" title><span style="mso-special-character: footnote; mso-ansi-language: DE" lang="DE" class="MsoFootnoteReference">[3]</span></a> 
i do eksplozije nije ni došlo. Idiuće noći, 7/8. juna, mineri su ponovo bili 
kod mosta i srušili ga.<a style="mso-footnote-id:ftn4" href="#_ftn4" name="_ftnref4" title><span style="mso-special-character:footnote" class="MsoFootnoteReference">[4]</span></a> 
Most se srušio na dužini od 34 metra i to je bilo dovoljno za potpun prekid 
saobraćaja.</p>
<p class="MsoNormal">Posle akcije kod Nemškog Ruta i Kneže, brigada se 
prebacila dolinom i preko železničke pruge na Šentviškogorsku visoravan da 
izbegne protivmere neprijatelja. Međutim, to nije bilo dovoljno jer je 
neprijatelj preduzeo i &quot;čišćenje&quot; Šentviškogorske visoravni. 
Brigada se, pošto nije imala dovoljno municije, nije mogla upuštati u veće 
borbe, pa se zato, u neposrednoj blizini italijanskog uporišta Slapa, prebacila 
preko reke <span lang="HR" style="mso-ansi-language:HR">I</span>drijce na Vrše 
iznad Ćepovana. Tu se zadržala dva dana, a zatim su bataljoni krenuli svaki na 
svoj zadatak. Prvi bataljon je upućen preko Sentviškogorske visoravni u rejon 
Cerkna, gde je trebalo da izvrši napad na grupu od 20 italijanskih vojnika koja 
se iz Cerkna svakog dana kretala ka Oreheku. Akcija nije uspela jer su jedinice 
bile dovedene na položaje sa kojih uopšte nisu mogle da dejstvuju. Već idućeg 
dana bataljon je bio napadnut pa se morao povući na Šentviškogorsku 
visoravan.<a style="mso-footnote-id:ftn5" href="#_ftn5" name="_ftnref5" title><span style="mso-special-character:footnote" class="MsoFootnoteReference">[5]</span></a></p>
<p class="MsoNormal">Na Šentviškogorskoj visoravni bataljon je dobio veoma 
odgovoran zadatak — određen je u osiguranje prilikom spuštanja prve savezničke 
pomoći za primorske partizane. Čim je primećeno približavanje savezničkog 
aviona, borci su upalili devet vatri. To je bio signal po kome su piloti znali 
gde treba da bace teret. Britanski četvoromotorac napravio je krug iznad vatri, 
a kad.se vratio izbacio je tri padobranca, dve radio-stanice i nešto lakšeg 
naoružanja. Taj događaj ostavio je snažan utisak na naše jedinice, stanovništvo 
i neprijatelja koji je iz susednih uporišta posmatrao šta se te noći dešava 
na Šentviškogorskoj visoravni.<a style="mso-footnote-id:ftn6" href="#_ftn6" name="_ftnref6" title><span style="mso-special-character:footnote" class="MsoFootnoteReference">[6]</span></a></p>
<p class="MsoNormal">U to vreme je 2. bataljon iz rejona Vrše krenuo preko sela 
Lazne u pravcu sela Lokvi da napadne neprijateljske jedinice koje su bile smeštene 
po drvenim barakama. Ovaj zadatak nije izvršen jer je neprijatelj uoravo tada 
predu-zeo &quot;čišćenje&quot; tog sektora i bataljon se uz osetne teškoće 
morao vratiti. Tih dana je napadnut i 3. bataljon koji je logorovao na Banjškoj 
visoravni<a style="mso-footnote-id:ftn7" href="#_ftn7" name="_ftnref7" title><span style="mso-special-character: footnote; mso-ansi-language: DE" lang="DE" class="MsoFootnoteReference">[7]</span></a>. 
Pritisak neprijatelja na brigadu koja se zadržavala na širem području Čepovana 
postao je tako jak da se morala ponovo prebaciti preko reke Idrijce na Šentviškogorsku 
visoravan i — bez 3. bataljona koji se povukao prema Krnu iznad Kobarida — 
još dalje prema Cerknu. <span lang="DE" style="mso-ansi-language:DE">Međutim, 
neprijatelj je ni ovde nije ostavio na miru. Čim se glavnina brigade 30. juna 
našla iznad sela Novaka, već rano izjutra su je napali delovi 628. alpinske čete 
102. pešadijskog bataljona. Mada su naše jedinice sačekale neprijatelja na 
položajima, njegov je juriš bio tako snažan da su se morale — delimično i 
zbog nepovoljnih položaja, a i zbog toga što se iz pozadine približavala još 
jedna italijanska kolona — povući u pravcu tadašnje italijansko-nemačke 
granice. Nju su zatim prešle i zaustavile se u rejonu sela Davče, na suprotnoj 
strani granice. Jedan deo brigade odvojio se tom prilikom od glavnine i 
samostalno se probijao natrag prema zapadu, u rejon V prodeh.<a style="mso-footnote-id:ftn8" href="#_ftn8" name="_ftnref8" title><span style="mso-special-character:footnote" class="MsoFootnoteReference">[8]</span></a><o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U toj borbi je 
Gradnikova brigada, prema jednom italijanskom izveštaju,<a style="mso-footnote-id:
ftn9" href="#_ftn9" name="_ftnref9" title><span style="mso-special-character:footnote" class="MsoFootnoteReference">[9]</span></a> 
izgubila jedan puškomitraljez i pet boraca, dok je na neprijateljskoj strani, 
navodno, ranjen samo jedan vojnik. Glavnina brigade se na &quot;nemačkoi&quot; 
granici zadržala samo nekoliko dana, a zatim, kad se situacija na njenoj 
zapadnoj strani smirila, ponovo se vratila i odmah produžila na zborno mesto u 
rejonu V prodeh.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U rejonu V 
prodeh nalazio se štab brigade sa 2. bataljonom, jer se 1. još nije bio 
vratio, dok se 3. bataljon i dalje nalazio u napuštenim italijanskim kasarnama 
ispod Krna. Čim je neprijatelj bio obavešten o prisustvu partizanskih jedinica 
na sektoru Krna, odmah je intervenisao i na taj pravac uputio jednu kolonu od 
160 ljudi. Naš 3. bataljon nije se hteo upuštati u veće borbe, već se 
povukao prema severu, u pravcu sela Lepene.<a style="mso-footnote-id:ftn10" href="#_ftn10" name="_ftnref10" title><span style="mso-special-character:
footnote" class="MsoFootnoteReference">[10]</span></a><o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Uskoro zatim, 
17. jula, na sektor Krna stigao je 2. bataljon sa štabom brigade. Bio je još 
dan kad se blizu sela bataljon razmestio. Ovde se priključio i Jaka Avšič, 
zamenik komandanta Glavnog štaba NOV i POS. I dok se jedinice nisu još 
razmestile primećene su jače neprijateljske patrole kako se sa svih strana 
približavaju našem logoru. S obzirom na naše nepovoljne položaje na tom 
sektoru, štab brigade je naredio pokret u pravcu Krna, Bataljon, se, po gotovo 
okomitim padinama, peo na oko tri sata udaljeni planinski lanac, a u zaštitnicu 
je ostavio 3. četu koja je vatrom zadržavala neprijatelja.<a style="mso-footnote-id:
ftn11" href="#_ftn11" name="_ftnref11" title><span style="mso-special-character:footnote" class="MsoFootnoteReference">[11]</span></a><o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Put na nove 
položaje najpre je vodio kroz šume. Međutim, što su jedinice bile bliže 
cilju, šuma je bivala sve reda, dok je nije sasvim nestalo. Čim je neprijatelj 
primetio našu kolonu na čistini, odmah je napao.<a style="mso-footnote-id:ftn12" href="#_ftn12" name="_ftnref12" title><span style="mso-special-character:footnote" class="MsoFootnoteReference">[12]</span></a> 
Zbog udaljenosti neprijateljskih položaja (Marli vrh), naše jedinice nisu 
imale gubitaka.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U toku ovog 
dana više nije bilo borbe, pa je štabu brigade ostalo dovoljno vremena za donošenje 
odluke — da li u toku noći da se probije sa Krna u bilo kom pravcu ili da 
ostane na sadašnjim položajima. Bilo je sasvim jasno da će neprijatelj u toku 
idućeg dana otpočeti napad jer se sa položaja bataljona moglo videti kako se 
prikuplja i po-seda. sve pravce koji bi inače došli u obzir za povlačenje u 
doline reka Tolminke i Soče. Na sastanku sa bataljonskim štabom i četnim 
komandama odlučeno je da bataljon ostane u rejonu Krna, da bi se borci u toku 
noći odmorili, a idućeg dana da prihvati borbu i u toku sledeće noći 
organizuje proboj. U toku 17. jula bataljon se dobro pripremio za odbranu. Na 
desnom krilu, jugoistočno od trig. 2245, nalazila se 1. četa. Sa njom je bio i 
Jaka Avšič. Treća četa nalazila se na levom krilu i sa svojih položaja 
mogla je delom snaga kontrolirati i dolinu Tolminke, dok je u centru bila 2. četa.<a style="mso-footnote-id:ftn13" href="#_ftn13" name="_ftnref13" title><span style="mso-special-character:footnote" class="MsoFootnoteReference">[13]</span></a><o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U celini, položaji 
koje je zaposeo bataljon bili su odlični. Oni su se pružali duž ivice grebena 
sa koga su se na obe strane spuštale u dolinu stenovite i na mnogim mestima 
neprolazne padine. Jedinice su se, pored toga, mogle smesti ti li skloniti u 
rovove koji su bili tu još od prvog svetskog rata.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Neprijatelj je 
već u toku noći izbio na najvišu tačku planinskog masiva, na Krn (trig. 
2245), odakle je rano izjutra krenuo u napad duž grebena na desno krilo našeg 
bataljona. Međutim, 1. četa je taj i kasnije napade uspešno odbila. 
Neprijatelj je pokušao da se probije u naše položaje sa suprotne strane, iz 
doline Tolminke. I taj pokušaj je osujećen.<a style="mso-footnote-id:ftn14" href="#_ftn14" name="_ftnref14" title><span style="mso-special-character:footnote" class="MsoFootnoteReference">[14]</span></a> 
Što se više borba oduživala, nastajala je sve teža situacija za 2. bataljon 
jer je borcima ponestalo municije u kojoj se i ranije oskudevalo. Međutim, sada 
je trebalo snaći se. Borci su u rovovima otkrili stare austrijske granate još 
iz prvog svetskog rata na koje su mineri montirali upaljače i štapine, a borci 
su ih, kao ogromne ručne bombe, bacali nizbrdo na neprijatelja koji je nastupao 
prema njihovim položajima. </span>I ne samo to. Na mnogim mestima gde se 
neprijatelj približavao, penjući se između stene prema položajima 2. 
bataljona, naši borci su ih vraćali jer su na njih rušili usove kamenja i 
tako ih prinuđivali na povlačenje.<a style="mso-footnote-id:ftn15" href="#_ftn15" name="_ftnref15" title><span style="mso-special-character:footnote" class="MsoFootnoteReference">[15]</span></a></p>
<p class="MsoNormal">Borba za Krn prestala je tek padom mjraka kad se 
neprijatelj povukao u dolinu. Tada se bataljon koncentri-sao oko jezera na Krnu 
da bi se pripremio za proboj iz obruča. Odavde je zamenik komandanta Glavnog štaba 
NOV i POS Jaka Avšič otišao prema Bohinjskom jezeru, dok je 2. bataljon 
krenuo u suprotnom pravcu, prema selu Krnu gde se očekivalo da će doći do 
borbe. Međutim, do toga nije došlo jer je bataljon uspeo da prođe kroz međuprostor 
neprijateljskog rasporeda i bez borbe stigao do Soče koju je blizu sela Kamna 
prešao i preko druma Kobarid — Tolmin produžio na Kolovrat.<a style="mso-footnote-id:
ftn16" href="#_ftn16" name="_ftnref16" title><span style="mso-special-character:footnote" class="MsoFootnoteReference">[16]</span></a></p>
<p class="MsoNormal"><span lang="DE" style="mso-ansi-language:DE">Neprijatelj je 
u borbi na sektoru Krna pretrpeo osetne gubitke. Njegovih podataka u tome nema, 
ali bi se iz naših podataka moglo zaključiti da je u toj borbi poginulo ili 
ranjeno stotinak neprijateljskih vojnika.<a style="mso-footnote-id:ftn17" href="#_ftn17" name="_ftnref17" title><span style="mso-special-character:footnote" class="MsoFootnoteReference">[17]</span></a> 
Ovaj podatak, prema mišljenju mnogih učesnika, nije daleko od istine. 
Razlikuju se podaci o gubicima 2. bataljona i pratnje Jake Avšiča. Sudeći po 
nekim našim podacima,<a style="mso-footnote-id:ftn18" href="#_ftn18" name="_ftnref18" title><span style="mso-special-character:
footnote" class="MsoFootnoteReference">[18]</span></a> u borbama koje su se 18. 
jula vodile na Krnu poginula su četiri borca, a šest je ranjeno, dok se u 
jednom italijanskom izve-štaju navodi da je poginulo pet partizana i da su 
Italijani zaplenili devet pušaka.<a style="mso-footnote-id:ftn19" href="#_ftn19" name="_ftnref19" title><span style="mso-special-character:footnote" class="MsoFootnoteReference">[19]</span></a><o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">*<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Ovom verovatno 
najuspešnijom borbom koju je Gradnikova brigada vodila u prvim mesecima svog 
postojanja završen je još jedan period koji se karakteriše neprekidnim 
dejstvima neprijateljskih manjih, a i većih snaga protiv naših jedinica. Ipak 
treba istaći da je nova taktika neprijatelja postigla samo delimičan uspeh: 
jedinice brigade morale su se stalno izvlačiti ispred jačih udara neprijatelja 
i njegovih sistematskih &quot;čišćenja&quot; pojedinih sektora, ali, uprkos 
tome, on nije nigde uspeo — sem u manjoj meri na sektoru Cerkna — da razbije 
neku našu jedinicu i da joj nanese osetnije gubitke. Naprotiv, u tom periodu 
brigada se i dalje učvršćivala.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Organizacija 
brigade je i dalje bila dosta jednostavna. Imala je tri bataljona sa ukupno oko 
450 boraca i sa zadovoljavajućim naoružanjem]: u svakoj četi su bila po dva 
puškomitraljeza, a brigada je, pored toga, raspolagala i sa dva teška 
mitraljeza, mada je jedan od njih, francuski protivavionski, postao zbog toga što 
nije bilo odgovarajuće municije, neupotrebljiv. To je bio probem i kod puškomitraljeza 
i pušaka: borci su za puške imali prosečno po 40 do 60, a puškomitralješci 
po 300 metaka. Treba napomenuti da je u brigadi bilo oko 50 boraca bez ikakvog 
oružja.<a style="mso-footnote-id:ftn20" href="#_ftn20" name="_ftnref20" title><span style="mso-special-character:footnote" class="MsoFootnoteReference">[20]</span></a><o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Bilo je dosta 
teškoća i sa komandnim kadrom, naročito nižim. To su bili hrabri ljudi, ali 
pošto su bili mladi i još nisu, većinom, služili vojsku, nisu mogli da imaju 
ni najosnovnije vojno znanje, a to se odražavalo u mnogim borbama.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U brigadi se, 
inače, mnogo radilo na vojnom i političkom uzdizanju boraca i komandnog 
kadtra. Iz već pomenutog izveštaj a štaba Primor ske operativne zone se vidi 
da se na tome radilo svakodnevno, s izuzetkom onih dana kad se brigada nalazila 
u pokretu. Tako, na primer, u toku juna se za borce izvodio 20-dnevni program 
političkog uzdizanja sa sledećim temama: kapitulacija Jugoslavije, osnivanje 
OF (sastav, program, ciljevi td.), londonska vlada, &quot;bela garda&quot;, 
Mihailović, AVNOJ, o ulozi sredine, ciljevi fašizma, Sovjetski Savez i odnosi 
sa saveznicima, uloga KPS u narodnooslobodiilačkoj borbi itd.<a style="mso-footnote-id:ftn21" href="#_ftn21" name="_ftnref21" title><span style="mso-special-character:footnote" class="MsoFootnoteReference">[21]</span></a><o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Posebna pažnja 
se obraćala kulturno-prosvetnoj delat-nosti s obzirom na to što je narod, 
posle 20-godišnjeg nacionalnog ugnjetavanja i zabrane upotrebe slovenačkog 
jezika na svim javnim mestima, osećao potrebu da čuje slove-načku reč i 
pesmu, te da se uzdiže i u tom smislu. Zato je u brigadi bio organizovan kurs 
slovenačkog jezika, a često su bili i mitinzi.<a style="mso-footnote-id:ftn22" href="#_ftn22" name="_ftnref22" title><span style="mso-special-character:footnote" class="MsoFootnoteReference">[22]</span></a><o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Brigada je, 
pored toga, imala svoje zidne novine sa člancima koje su pisali borci i 
funkcioneri, i brigadni list &quot;Tolminski puntar&quot;. U brigadnoj tehnici 
su štampani leci koji su slati čak u Trst, Goricu i Furlaniju.<a style="mso-footnote-id:
ftn23" href="#_ftn23" name="_ftnref23" title><span style="mso-special-character:footnote" class="MsoFootnoteReference">[23]</span></a><o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Što se tiče 
sanitetskog obezbeđenja i brige za ranjenike, u svim četama i štabovima 
bataljona bilo je bolničarki, a kod štaba brigade sanitetski referent koji su 
se brinuli za prvu pomoć, mada je na raspolaganju bilo veoma malo sanitetskog 
materijala.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Nepokretni 
ranjenici i teži bolesnici su upućivani u sanitetske stanice na terenu,<a style="mso-footnote-id:ftn24" href="#_ftn24" name="_ftnref24" title><span style="mso-special-character:footnote" class="MsoFootnoteReference">[24]</span></a> 
ili je štab brigade formirao, prema potrebi, sopstvene stanice. Takav je slučaj 
bio posle borbe na Stolu (18. maja), kad je štab brigade Francu Uršiču, 
jednom od svojih najboljih boraca, poverio odgovoran zadatak da sve ranjenike, 
od kojih su četvorica bili nepokretni, prebaci sa Stola na južne padine 
Matajura, što je i učinio. To je bio početak prve partizanske bolnice na 
desnoj obali Soče koja je ostala neotkrivena sve do kapitulacije fašističke 
Italije.</span><a style="mso-footnote-id:ftn25" href="#_ftn25" name="_ftnref25" title><span style="mso-special-character:footnote" class="MsoFootnoteReference">[25]</span></a><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Odnosi između 
naroda i jedinica brigade bili su svugde srdačni s obzirom na to što se narod 
već u samom početku u celini opredelio za narodnooslobodilački pokret. 
Primeri izdajstva bili su veoma retki. Sto se tiče snabdevanja brigade hranom i 
ostalim, narod je sve to davao borcima besplatno i dobrovoljno, a ukoliko su u 
pitanju bili siromašni ljudi, intendanti brigade su namirnice plaćali gotovim 
novcem.</span><a style="mso-footnote-id:ftn26" href="#_ftn26" name="_ftnref26" title><span style="mso-special-character:
footnote" class="MsoFootnoteReference">[26]</span></a><span lang="DE" style="mso-ansi-language:DE"> 
Međutim,, hrana je bila jednolična: najviše se trošilo mesa i krompira.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Narod je, u želji 
da u što većoj meri pomaže svojim vojnim jedinicama, pružao i mnoga obaveštenja 
o kretanju neprijatelja. Treba podvući da je brigadna obaveštajna služba bila 
tek na početku razvitka i svodila se, pre svega, na kontakte sa organizacijama 
OF i poverenicima u selima gde se brigada nalazila, a o sistematskom 
prikupljanju oba-veštajnih podataka sa veće teritorije ili o organizovanju 
obaveštajne službe unutar neprijateljskih jedinica i štabova — mada su 
postojali uslovi i za to — nije bilo ni govora.</span><a style="mso-footnote-id:
ftn27" href="#_ftn27" name="_ftnref27" title><span style="mso-special-character:footnote" class="MsoFootnoteReference">[27]</span></a><span lang="DE" style="mso-ansi-language:DE"><o:p>
</o:p>
<o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Zapisnik sa sastanka grupe 
    boraca i rukovodilaca Gradnikove brigade.</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> Arhiv IIRP u Ljubljani, F. 
    1035 (Dopis karabinijerske stanice u Cerknu od 9. juna 1943. goriškoj 
    kvesturi).</p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Do eksploziva se dolazilo 
    demontiranjem starih granata iz prvog svetskog rata.</p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a> Zbornik, tom VI, knjiga 6, 
    dok. br. 22 (Izveštaj štaba Primorske operativne zone od 11. juna 1943. 
    Glavnom štabu NOV i POS).</p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a> Prema sećanju Slavka 
    Fratnika.</p>
  </div>
  <div style="mso-element:footnote" id="ftn6">
    <p class="MsoFootnoteText"><a style="mso-footnote-id:ftn6" href="#_ftnref6" name="_ftn6" title><span style="mso-special-character:
footnote" class="MsoFootnoteReference">[6]</span></a> Prema sećanju Karla 
    Kusterla — Arhiv predsedništva SUB NOR Slovenije.</p>
  </div>
  <div style="mso-element:footnote" id="ftn7">
    <p class="MsoFootnoteText"><a style="mso-footnote-id:ftn7" href="#_ftnref7" name="_ftn7" title><span style="mso-special-character:
footnote" class="MsoFootnoteReference">[7]</span></a> Arhiv IIRP u Ljubljani, F. 
    1035 (Izveštaj karabinijerske komande u Gorici od 23. juna 1943. 
    Ministarstvu za unutrašnje poslove).</p>
  </div>
  <div style="mso-element:footnote" id="ftn8">
    <p class="MsoFootnoteText"><a style="mso-footnote-id:ftn8" href="#_ftnref8" name="_ftn8" title><span style="mso-special-character:
footnote" class="MsoFootnoteReference">[8]</span></a> Hronika Gradnikove brigade 
    (Franc Curk Nace, Maribor).</p>
  </div>
  <div style="mso-element:footnote" id="ftn9">
    <p class="MsoFootnoteText"><a style="mso-footnote-id:ftn9" href="#_ftnref9" name="_ftn9" title><span style="mso-special-character:
footnote" class="MsoFootnoteReference">[9]</span></a> Arhiv IIRP u Ljubljani, F. 
    1035 (telegram karabinijerske komande u Gorici od 1. jula 1943. Ministarstvu 
    za unutrašnje poslove).</p>
  </div>
  <div style="mso-element:footnote" id="ftn10">
    <p class="MsoFootnoteText"><a style="mso-footnote-id:ftn10" href="#_ftnref10" name="_ftn10" title><span style="mso-special-character:
footnote" class="MsoFootnoteReference">[10]</span></a> Zapisnik sa sastanka 
    boraca i rukovodilaca Gradnikove brigade.</p>
  </div>
  <div style="mso-element:footnote" id="ftn11">
    <p class="MsoFootnoteText"><a style="mso-footnote-id:ftn11" href="#_ftnref11" name="_ftn11" title><span style="mso-special-character:
footnote" class="MsoFootnoteReference">[11]</span></a> Sećanja Franje Kranjca, 
    tadašnjeg političkog komesara 3. čete 2. bataljona.</p>
  </div>
  <div style="mso-element:footnote" id="ftn12">
    <p class="MsoFootnoteText"><a style="mso-footnote-id:ftn12" href="#_ftnref12" name="_ftn12" title><span style="mso-special-character:
footnote" class="MsoFootnoteReference">[12]</span></a> Reportaža o borbi na 
    Krnu (Franc Curk Nače, Maribor).</p>
  </div>
  <div style="mso-element:footnote" id="ftn13">
    <p class="MsoFootnoteText"><a style="mso-footnote-id:ftn13" href="#_ftnref13" name="_ftn13" title><span style="mso-special-character:
footnote" class="MsoFootnoteReference">[13]</span></a><span lang="DE" style="mso-ansi-language:DE"> 
    Prema sećanju Pranje Kranjca.<o:p>
    </o:p>
    </span></p>
  </div>
  <div style="mso-element:footnote" id="ftn14">
    <p class="MsoFootnoteText"><a style="mso-footnote-id:ftn14" href="#_ftnref14" name="_ftn14" title><span style="mso-special-character:
footnote" class="MsoFootnoteReference">[14]</span></a> Zapisnik sa sastanka 
    boraca i funkcionera Gradnikove brigade.</p>
  </div>
  <div style="mso-element:footnote" id="ftn15">
    <p class="MsoFootnoteText"><a style="mso-footnote-id:ftn15" href="#_ftnref15" name="_ftn15" title><span style="mso-special-character:
footnote" class="MsoFootnoteReference">[15]</span></a> Jaka Avšič: &quot;Iz 
    borb na Primorskem&quot; (&quot;Tovariš&quot; 28/1948) i Mirko Hrast: 
    &quot;Borba na Krnu&quot; (Arhiv predsedništva SUB NOR Slovenije).</p>
  </div>
  <div style="mso-element:footnote" id="ftn16">
    <p class="MsoFootnoteText"><a style="mso-footnote-id:ftn16" href="#_ftnref16" name="_ftn16" title><span style="mso-special-character:
footnote" class="MsoFootnoteReference">[16]</span></a><span lang="DE" style="mso-ansi-language:DE"> 
    Prema sećanju Franje Kranjca.<o:p>
    </o:p>
    </span></p>
  </div>
  <div style="mso-element:footnote" id="ftn17">
    <p class="MsoFootnoteText"><a style="mso-footnote-id:ftn17" href="#_ftnref17" name="_ftn17" title><span style="mso-special-character:
footnote" class="MsoFootnoteReference">[17]</span></a><span lang="DE" style="mso-ansi-language:DE"> 
    Ivan Likar Sočan: &quot;V borbah s premoćnim sovražnikom&quot; 
    (&quot;Slovenski Jadran&quot; od 28. avg. 1953).<o:p>
    </o:p>
    </span></p>
  </div>
  <div style="mso-element:footnote" id="ftn18">
    <p class="MsoFootnoteText"><a style="mso-footnote-id:ftn18" href="#_ftnref18" name="_ftn18" title><span style="mso-special-character:
footnote" class="MsoFootnoteReference">[18]</span></a><span lang="DE" style="mso-ansi-language:DE"> 
    Ivan Likar Sočan: &quot;V borbah s premoćnim sovražnikom&quot; 
    (&quot;Slovenski Jadran&quot; od 28. avg. 1953).<o:p>
    </o:p>
    </span></p>
  </div>
  <div style="mso-element:footnote" id="ftn19">
    <p class="MsoFootnoteText"><a style="mso-footnote-id:ftn19" href="#_ftnref19" name="_ftn19" title><span style="mso-special-character:
footnote" class="MsoFootnoteReference">[19]</span></a><span lang="DE" style="mso-ansi-language:DE"> 
    Arhiv IIRP u Ljubljani, F. 1035 (telegram štaba 8. armije od 25. jula 
    1943).<o:p>
    </o:p>
    </span></p>
  </div>
  <div style="mso-element:footnote" id="ftn20">
    <p class="MsoFootnoteText"><a style="mso-footnote-id:ftn20" href="#_ftnref20" name="_ftn20" title><span style="mso-special-character:
footnote" class="MsoFootnoteReference">[20]</span></a> Zbornik, tom VI, knjiga 
    6, dok. br. 22 (izveštaj štaba Primorske operativne zone od 11. juna 
    1943).</p>
  </div>
  <div style="mso-element:footnote" id="ftn21">
    <p class="MsoFootnoteText"><a style="mso-footnote-id:ftn21" href="#_ftnref21" name="_ftn21" title><span style="mso-special-character:
footnote" class="MsoFootnoteReference">[21]</span></a> Zbornik, tom VI, knjiga 
    6, dok. br. 22 (izveštaj štaba Primorske operativne zone od 11. juna 
    1943).</p>
  </div>
  <div style="mso-element:footnote" id="ftn22">
    <p class="MsoFootnoteText"><a style="mso-footnote-id:ftn22" href="#_ftnref22" name="_ftn22" title><span style="mso-special-character:
footnote" class="MsoFootnoteReference">[22]</span></a> Partijska ćelija kod štaba 
    brigade je, na primer, 21. juna odlučila da posebno obeleži godišnjicu 
    nacističkog napada na Sovjetski Savez. Na mitingu koji je održan sutradan 
    učestvovalo je oko 250 boraca koji su pažljivo pratili program. Vojni i 
    politički rukovodioci su u svojim referatima govorili borcima o značaju 
    22. juna, Crvenoj armiji, partizanskoj borbi u Jugoslaviji, o KPJ i njenoj 
    ulozi, omladini Sovjetskog Saveza i ulozi žena u narodnooslobodilačkom 
    ratu, a između pojedinih referata bilo je recitacija. Miting se završio 
    igrom (izveštaj političkog komesara Gradnikove brigade od 23. juna 1943. 
    — Arhiv IIRP u Ljubljani).</p>
  </div>
  <div style="mso-element:footnote" id="ftn23">
    <p class="MsoFootnoteText"><a style="mso-footnote-id:ftn23" href="#_ftnref23" name="_ftn23" title><span style="mso-special-character:
footnote" class="MsoFootnoteReference">[23]</span></a> Sećanje Toneta Baveca.</p>
  </div>
  <div style="mso-element:footnote" id="ftn24">
    <p class="MsoFootnoteText"><a style="mso-footnote-id:ftn24" href="#_ftnref24" name="_ftn24" title><span style="mso-special-character:
footnote" class="MsoFootnoteReference">[24]</span></a> To su ibile male bolnice 
    sa kapacitetom do 15 ranjenika u podzemnim zemunicama i na drugim skrivenim 
    mestima. Svaka je imala svog bolničara, a povremeno ih je obilazio dr Petar 
    Gala, u to vreme jedini partizanski lekar u Slovenačkom primorju.</p>
  </div>
  <div style="mso-element:footnote" id="ftn25">
    <p class="MsoFootnoteText"><a style="mso-footnote-id:ftn25" href="#_ftnref25" name="_ftn25" title><span style="mso-special-character:
footnote" class="MsoFootnoteReference">[25]</span></a> Franc Cernugelj: &quot;Na 
    zahodnih mejah&quot; (rukopis), str. 133.</p>
  </div>
  <div style="mso-element:footnote" id="ftn26">
    <p class="MsoFootnoteText"><a style="mso-footnote-id:ftn26" href="#_ftnref26" name="_ftn26" title><span style="mso-special-character:
footnote" class="MsoFootnoteReference">[26]</span></a> Iz izveštaja štaba 
    Primorske operativne zone od 11. juna 1943. (Zbornik, tom VI, knjiga 6, dok. 
    br. 55) vidi se da je u te svrhe samo u toku jednog meseca utrošeno 40.000 
    lira.</p>
  </div>
  <div style="mso-element:footnote" id="ftn27">
    <p class="MsoFootnoteText"><a style="mso-footnote-id:ftn27" href="#_ftnref27" name="_ftn27" title><span style="mso-special-character:
footnote" class="MsoFootnoteReference">[27]</span></a> Zapisnik sa sastanka 
    boraca i funkcionera Gradnikove brigade.</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_8.htm"><b>Prethodni dokument</b></a></TD>
<TD><a href="49_10.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

