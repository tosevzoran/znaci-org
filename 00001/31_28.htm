<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_27.htm"><b>Prethodni dokument</b></a></TD>
<TD><a href="31_29.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="EN-GB" style="font-size:10.0pt;mso-bidi-font-size:11.0pt">POSTAO 
SAM ČLAN KPJ</span><span lang="EN-GB" style="font-size:10.0pt;mso-bidi-font-size:12.0pt"><o:p>
</o:p>
</span></b></p>
<p class="MsoNormal" style="margin-top:9.0pt;line-height:91%"><span lang="DE" style="mso-ansi-language:DE">Novembar, 
1942. godine. Zima je na pragu. Krenuli smo z Bosanskog Petrovca pravcem: 
Bravsko — Ključ — Sitnica — Mrkonjić — Jajce. Maršrutu sam morao 
znati, jer sam kao intendant 4. bataljona obezbeđivao ishranu u usputnim 
mestima. Idući prema Bravskom Vagancu, mom rodnom mestu, sa uma mi nije nikako 
silazila misao — kada ću postati<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">član KPJ? To je bila moja davnašnja želja. Međutim, tu, na domaku rodnog 
mesta, bio sam posebno opsednut tom mišlju, jer sam očekivao susret sa nekim 
mojim drugovima koji su tu želju već davno ostvarili. Pitaće me o tome, pa šta 
da im kažem. Nisam doduše gubio nadu da će sazreti uslovi za to, ali nisam 
bio ni optimista.<o:p>
</o:p>
</span></p>
<p class="MsoNormal" style="text-indent:15.0pt;line-height:91%"><span lang="DE" style="mso-ansi-language:DE">Posle 
oslobođenja Sitnice delovi našeg 4. bataljona smestili su se u selo Podbrdo, 
nedaleko od Mrkonjića. Kako bataljon u to vreme nije imao dovoljno hrane, u 
sporazumu sa komandantom Đokom Čubrilom i komesarom Perom Materićem morao sam 
odmah poći na teren i neka sela preko Podrašničkog polja radi prikupljanja 
hrane za bataljon. Sa grupom drugova krenuo sam 19. 11. u selo Oglavak, Rožići,Jazendići 
i Vučkovići.<o:p>
</o:p>
</span></p>
<p class="MsoNormal" style="text-indent:16.0pt;line-height:91%"><span lang="DE" style="mso-ansi-language:DE">U 
toku jednog dana i noći prikupili smo preko odbornika, u pomenutim selima, 
potrebnu količinu hrane i žive stoke. Sutradan popodne, vrativši se u 
Podbrdo, bili smo iznenađeni. Bataljona tu nije bilo, a niti nam je ostavljena 
veza kuda da krenemo. U selu smo dobili obaveštenje da je bataljon otišao u 
pravcu Trijebava. </span><span lang="EN-GB">Mi smo u to poverovali, pa smo u tom 
pravcu nastavili put. Međutim, meštani iz sela u kojima smo prikupljali hranu, 
a koji sada sa nama teraju hranu i stoku, upozoravali su nas da sada u Trijebavo 
nije pametno ići jer</span></p>
<p class="MsoNormal" style="line-height:91%"><span lang="EN-GB">se približava 
noć i tamo ima četnika. No, bez obzira na to, kretali smo se ka Trijebavu. 
Skoro na polovini puta sreli smo jednog čoveka koji nam je rekao da u Trijebavu 
nema partizana, da su u selu četnici i da ne idemo tamo. </span><span lang="DE" style="mso-ansi-language:DE">Našao 
sam se u dilemi, šta da radimo? Kraj kroz koji prolazimo nepoznat mi je. </span><span lang="EN-GB">Noć 
se približava, a sem toga blizu su i četnici.</span></p>
<p class="MsoNormal" style="line-height:91%"><span lang="EN-GB">Izmenili smo maršrutu 
i krenuli prema Mrkonjiću, gde smo stigli dosta kasno i tu prenoćili. Saznali 
smo da se naš bataljon nalazi kod Jajca, te smo sutradan krenuli u tom pravcu. </span><span lang="DE" style="mso-ansi-language:DE">Bio 
je 25. novembar 1942. godine kada je borba za oslobođenje Jajca vođena već u 
punom jeku. Naš bataljon našli smo negde iznad Careva Polja, na odmoru u 
selima Peratovci, Lađani i Zjaje.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">U bataljonu su 
nam odali priznanje. Ne samo to. Osetio sam da se nešto ozbiljno priprema. Tek 
što sam se malo odmorio, pozvao me je sekretar naše partijske ćelije, Stevan 
Šobot Šobo i tražio da mu dam kratke podatke: socijalno poreklo, datum 
stupanja u partizane, u kojim sam sve borbama učestvovao, koliko sam bio u 
SKOJ-u, od kada sam kandidat Partije i drugo. To je tražio i od nekih drugova 
koji su bili sa mnom na zadatku.</span></p>
<p class="MsoNormal" style="line-height:91%"><span lang="EN-GB">Šobu smo voleli 
i cenili kao dobrog druga. Međutim, uzimanje podataka koje je već od ranije 
imao kod sebe i to neposredno iza toga što smo izgubili vezu sa bataljonom, 
iako ne našom krivicom, dovodilo nas je do zabune. Kada smo mu se Josipović 
Nikola, Milanović Đurađ i ja u vezi s tim otvoreno obratili, Šobo nam je 
odgovorio da se ništa ne sekiramo već da radimo dobro kao i do sada, da će se 
neka pitanja, u vezi sa nama, rešavati ovih dana i to ona koja mogu samo da nas 
obraduju, dodajući na kraju: &quot;Ako ono što nam je u planu ne završimo s 
ove strane Vrbasa, završićemo sigurno sa one&quot;.</span></p>
<p class="MsoNormal" style="line-height:91%"><span lang="EN-GB">Jajce je oslobođeno 
26. novembra 1942. godine, uz učešće jedinica 1. proleterske, 3. krajiške, 
1. dalmatinske brigade i delova 3. krajiškog odreda, a već 27. novembra izvršili 
smo pokret u pravcu sela Podmilačje, preko Vrbasa. </span><span lang="DE" style="mso-ansi-language:DE">Sa 
uma mi nisu silazile sekretarove reči. Bez obzira na zamor i brige oko 
snabdevanja nije me napuštalo uzbuđenje, a uz to i posebno raspoloženje. </span><span lang="EN-GB">Vrbas 
smo prešli. Ispred nas bežali su četnici kao bez glave.</span></p>
<p class="MsoNormal" style="line-height:91%"><span lang="EN-GB">30. novembar. 
Odmaramo se u selu Podmilačje, koje se nalazi na desnoj obali Vrbasa, na drumu 
Jajce — Banja Luka, gde vršimo pripreme za sledeći marš bataljona. To je od 
svih nas zahtevalo nove napore. Tmuran i prohladan dan ozbiljno je nagoveštavao 
dolazak zime kojoj se ni malo nismo radovali, jer je sneg već napadao preko 30 
cm.</span></p>
<p class="MsoNormal" style="text-indent:15.0pt;line-height:91%"><span lang="EN-GB">Šobo 
nas je obavestio o mestu i vremenu održavanja sastanka, kao i o tome da će 
sastanku prisustvovati Ljubiša Ćurgus, zamenik političkog komesara našeg 
bataljona. Sastanak je počeo oko 9 sati, u kući Dremac Rudolfa. Najpre imo došli 
mi, koji smo bili na dnevnom redu, a posle toga Šobo, pa Ljubiša. Bili smo 
nestrpljivi zbog izvesnog otezanja, ali uz kraći razgovor i šalu koju je 
pokretao Ljubiša, Šobo je otvorio sastanak i predložio dnevni red. Posle 
usvajanja dnevnog reda sekretar Šobo je iznosio naše dobre i loše strane, a 
zatim se prešlo na glasanje. Svi članovi KPJ izjasnili su se za naš prijem. 
Time se ostvario moj davnašnji san.</span></p>
<p class="MsoNormal" style="text-indent:15.0pt;line-height:91%"><span lang="EN-GB">Reč 
je zatim uzeo Ljubiša koji je govorio o našim dotadašnjim i najnovijim 
uspesima, o zadacima komunista, predstojećem putu, bratstvu-jedinstvu, a zatim 
o velikoj protiv ofanzivi Crvene armije kod Staljingrada itd., pa je, pored 
ostalog, rekao: &quot;Pred nama stoje teški zadaci i budite uvereni da ćemo ih 
sa uspehom savladati. Oslobodili smo Bihać, Jajce, prešli reku Vrbas i nema 
nam više nazad&quot;.</span></p>
<p class="MsoNormal" style="text-indent:15.0pt;line-height:91%"><span lang="EN-GB">Ljubiša 
je bio kratak, ali jasan, ne skrivajući ništa od mog što nas je, prema 
njegovom mišljenju, čekalo na našem daljem putu. Njegove reči delovale su na 
nas ohrabrujuće i ubedljivo. Sastanak je bio kratak, ali je na mene ostavio 
tako dubok utisak da ga nikada neću zaboraviti.</span></p>
<span lang="DE" style="font-size:12.0pt;mso-bidi-font-size:8.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
DE;mso-fareast-language:EN-US;mso-bidi-language:AR-SA">Mirko KECMAN</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_27.htm"><b>Prethodni dokument</b></a></TD>
<TD><a href="31_29.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

