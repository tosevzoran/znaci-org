<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_73.htm"><b>Prethodni dokument</b></a></TD>
<TD><a href="31_75.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:11.0pt;mso-ansi-language:DE">ČETA 
&quot;PEVAČA&quot; U ČAJNIČU</span><span lang="DE" style="mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:10.0pt;text-indent:20.0pt;line-height:
91%"><span lang="DE" style="mso-ansi-language:DE">Bijaše divan aprilski dan 
1943. godine, kada se 3. krajiška brigada smestila u neko selašce blizu 
Metaljke. Selo malo, sa nekoliko raštrkanih kućica. Njegovi stanovnici bili su 
prijatni, interesovali su se o nama, o narodnooslobodilačkoj borbi uopšte i do 
kasno u noć ostajali smo zajedno i diskutovali. Sve ih je interesovalo.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Naročito 
se omladina veselila kad smo im pričali da će posle rata možda i u njihovom 
selu biti fabrika.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Odjednom 
u sobu uđe naš vojnik Lazar Babić i namrštena lica viknu:<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">— 
Dosta priče! Na spavanje! Kroz koji čas možda će biti pokret, a i kiša se 
sprema. Umorni ste, koristite vreme za odmor.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">Mi 
ga odmah poslušasmo i svaki ode na svoje mesto da legne na slamu koja je bila 
prostrta po zemlji. </span><span lang="EN-GB">Neki drugovi i drugarice već su 
spavali. Cveta Rakić, Božica Bursać i ja, posle prekida razgovora, brzo smo 
utonuli u duboki san. </span><span lang="DE" style="mso-ansi-language:DE">Čini 
mi se da se nismo dobro ni zagrejali u san a već je zora. Osvanulo je prijatno 
toplo jutro. Naši borci imaju pune ruke posla. </span><span lang="EN-GB">Neko 
se pere, neko pušku čisti, a čuje se i poneka pesma. Grbić i Kačar Jovo 
iskusni mitraljesci i hrabri borci, nešto se prepiru i to glasno.</span></p>
<p class="MsoNormal" style="text-indent:19.0pt;line-height:91%"><span lang="EN-GB">Posmatramo 
grupicu koja peva i ovu dvojicu što se prepiru. Uostalom, takav je život, 
raznovrsnost ga i čini lepim i dinamičnim. Pred kućom se sakupilo desetak žena 
i dogovaramo se kako ćemo i gde da operemo rublje naših drugova. Sunce je 
obasjavalo male seoske kućerke sa malim prozorima, koji tek što se vide ispod 
slamnatih krovova. </span><span lang="DE" style="mso-ansi-language:DE">Vreme je 
doručku. Svaki je uzeo svoju porciju skroba i traži mestance gde da sedne. 
Prilazi nam politički delegat Morača Jocan. Na licu mu zapazih lako neraspoloženje. 
Pitam ga šta je, sigurno pokret, a mi smo rublje već u ceđ namočile? Da 
pokret, ali samo za pevače.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Idemo za Čajniče. 
</span><span lang="EN-GB">Tamo će se održati priredba. Biće mnogo drugova iz 
raznih jedinica, pa i iz 1. proleterske brigade.</span></p>
<p class="MsoNormal"><span lang="EN-GB">Mi, Krajišnici, čuveni po borbi i 
pesmi, idemo da i mi otpevamo nešto građanima — kaže Morača. </span><span lang="DE" style="mso-ansi-language:DE">Pokret 
je popodne oko 13 časova. </span><span lang="EN-GB">Rublje do tada mora biti 
oprano i prostrto da se suši. Milkica, Cveta, Božica i ja sa drugaricama iz 
sela posle doručka krećemo na posao.</span></p>
<p class="MsoNormal"><span lang="EN-GB">Kada je sve bilo gotovo vraćamo se u četu, 
da ne bismo slučajno zakasnile za stroj. Četa &quot;pevača&quot; krenula je 
prema Čajniču. Kočica na čelu, Ćurgus Ljubiša, Božica Kecman, Grbić 
&quot;Grbo&quot;, Morača Milan, Cveta bolničarka i još mnogo drugova i 
drugarica. Raspevana četa prolazi preko Ometaljke, spušta se niz borovu šumu 
strmim putem prema Čajniču. Priča se i peva; vesela je kolona. Nismo ni 
osetili kako smo brzo prešli veliki put.</span></p>
<p class="MsoNormal"><span lang="EN-GB">Stigli smo u Čajniče. Ušli smo u neki 
dom, gde je organizovano održavanje priredbe. Priredba je otpočela sa bogatim 
programom, nizale su se tačka za tačkom. Svaki od nas trudio se da 
reprezentuje svoju jedinicu i da izvede svoju tačku najbolje. </span><span lang="DE" style="mso-ansi-language:DE">Posle 
programa nastala je igranka do zore. Iz raznih smo jedinica, svi igramo, svi se 
veselimo. Niko ne bi rekao da su ti ljudi ratnici, da sad pevaju, igraju i 
vesele se, a kroz koji trenutak već ih neće biti među nama. </span><span lang="EN-GB">Takva 
razmišljanja dovode me do očajanja.</span></p>
<p class="MsoNormal"><span lang="EN-GB">Muzika i pesma nisu me razveselili nego 
sam stala u jedan ugao dvorane i želela da što pre odemo u šumu, daleko od te 
buke. Ubedih Božicu, Milkicu i Cvetu da molimo drugove da nam dozvole da idemo 
i smestimo se negde u kućicu da bi se odmorile. Drugovi iz štaba bataljona, 
koji su nas uvek razumevali, dozvolili su nam i nedaleko od hotela nađosmo 
jednu kućicu. Uđosmo u nju, kad tamo — ona prazna. Lepo uređena kuhinja, 
spavaća soba čista i ukusno nameštena, ali u njoj nema nikoga. </span><span lang="DE" style="mso-ansi-language:DE">Dogovorile 
smo se da ne idemo dalje, već da ostanemo tu. Izvestile smo drugove gde se 
nalazimo da bi nas u slučaju pokreta mogli pronaći.<o:p>
</o:p>
</span></p>
<p class="MsoNormal"><span lang="EN-GB">Zgrejale smo vodu i lepo se umile. A šta 
za jelo, gladne smo? Božica negde, kao u svojoj kući, pronađe pasulj. Sad ćemo 
naizmenice da ga kuvamo. Božica će prva da dežura. Stavila je tri stolice 
ispred vrata furune i pružila se na njih. Nas tri poređasmo se oko šporeta, 
po podu; pušku pod glavu i nezna se koja je pre zaspala. </span><span lang="DE" style="mso-ansi-language:DE">Zaspala 
je i Božica. U jednom momentu iz sna nas trže vrisak.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Izgoresmo, 
bog vas ubio, izgoresmo! — vikala je Božica. </span><span lang="EN-GB">Poskakasmo 
i poletesmo na vrata, ali se pribismo i vratismo se nazad. Božica i dalje 
ponavlja reč &quot;izgoresmo&quot;. </span><span lang="DE" style="mso-ansi-language:
DE">A šta je u stvari bilo? Božica je buljeći u vrata od furune brzo zaspala. 
Titovka je pala i počela da gori, a zatim i oprljena kosa. To je Božicu trglo, 
te se jedva smirila. Kad videsmo da joj je i kosa oprljena, prsnule smo u smeh 
— na pasulj smo i zaboravile. Ubrzo napustismo kuću. Ostade pasulj nedokuvan, 
a nas četiri krenusmo gladne prema Metaljci.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Ankica BELOŠ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_73.htm"><b>Prethodni dokument</b></a></TD>
<TD><a href="31_75.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

