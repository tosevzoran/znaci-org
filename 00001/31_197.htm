<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_196.htm"><b>Prethodni dokument</b></a></TD>
<TD><a href="31_198.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">DRUGOVI, 
POMOZITE, NE MOGU SAMA<o:p>
</o:p>
</span></b></p>
<p class="MsoNormal"><b><span lang="DE" style="font-size:10.0pt;mso-bidi-font-size:
12.0pt;mso-ansi-language:DE">&nbsp;<o:p>
</o:p>
</span></b></p>
<p class="MsoNormal" style="margin-top:10.0pt;text-indent:19.0pt;line-height:
91%"><span lang="DE" style="mso-ansi-language:DE">Uoči desanta na Drvar, 25. 
maja 1944. godine, brigadna bolnica se nalazila u selu Brdo, nedaleko od Glamoča. 
Bataljoni 3. krajiške brigade bili su raspoređeni na položajima prema Livnu i 
na Korićni. Štab brigade se nalazio u selu Jakir, pored Glamoča.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">U ranim jutarnjim časovima 25. maja 1944. godine jake nemačke snage, 
motorizovana pešadija i tenkovi napali su položaje naše brigade s ciljem da 
bi ih zauzeli, nas proterali i što pre stigli u Drvar. Trebalo je pružiti pomoć 
i podršku padobrancima koji su toga dana spušteni na Drvar. Na ovome pravcu su 
im ovakve namere osujetili borci 3. proleterske krajiške brigade, koji su tukli 
neprijatelja na Korićni i odbacili ga u Livno.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Kada je borba bila na vrhuncu, brigadna bolnica dobila je naređenje da se 
povuče iz sela Brdo severno od Glamoča, radi smeštanja na sigurnije mesto. 
Moja jedinica je bila takođe u pokretu. U prolazu kroz jedno napušteno selo, u 
pravcu naših položaja na Korićni, začusmo ženski glas: &quot;Drugovi, 
pomozite, ne mogu sama&quot;. Stali smo, okrenuli se odakle smo čuli poziv za 
pomoć i videli jednu drugaricu sa jednim nepokretnim drugom. Bio je ranjen toga 
dana na Korićni i ona ga je na malom bosanskom konjiću povela za brigadnu 
bolnicu, koja je već bila u pokretu. Ranjenik je bio krupan čovek, a rana vrlo 
teška, pa se jedva držao na konju. Jednog momenta je pao sa konja na zemlju. 
Sam nije mogao da se ponovo popne na samar, a drugarica, njegov sprovodnik, mala 
i žgoljava, nije mogla da mu pomogne. Skoro je rešila da ostane pokraj 
ranjenog druga i podeli s njim sudbinu, kad smo mi naišli.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">Pošto 
smo čuli poziv, priskočili smo joj u pomoć. Podigli smo ranjenika na samar, 
uvezali ga dobro konopcem kako ponovo ne bi pao i drugarici pokazali pravac kuda 
je otišla brigadna bolnica. Zatim smo požurili da stignemo što pre na položaj, 
zadovoljni što smo im pomogli da se spasu sigurne smrti.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">Bezbrojni 
su slični primeri požrtvovanja za spas ranjenog ili bolesnog druga od strane 
naših drugarica u toku NOB-e. A ova naša Milka Mikica Došenović, kako nam 
ispriča Đuro Ugrica, imala je svega 15 godina. Rodom je iz sela Teočak kod 
Bihaća. U partizane je stupila 1942. godine, zajedno sa sestrom Koviljkom, koju 
su u brigadi zvali Kovica.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Kako je mala i žgoljava, još dete, a kako je hrabra i odvažna! Kao 
kakav stari i iskusni proleter — primeti neko u koloni za Mikicu.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— E, moj druže, 
prošla je ta i Neretvu i Zelengoru — uzvrati mu Ugrica.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">Kasnije 
sam saznao da je Mikica, zbog onog podviga oko spasavanja ranjenog druga kod 
Glamoča, primljena za člana KPJ.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Vojin NOVALUŠIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_196.htm"><b>Prethodni dokument</b></a></TD>
<TD><a href="31_198.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

