<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_48.htm"><b>Prethodni dokument</b></a></TD>
<TD><a href="49_50.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b>Čišćenje Čepovanske 
doline<o:p>
</o:p>
</b></p>
<p class="MsoNormal">&nbsp;<o:p>
</o:p>
</p>
<p class="MsoNormal">Posle ovih uspešnih akcija 31. divizije, po naređenju 
Glavnog štaba Slovenije, štab 9. korpusa razrađivao je plan likvidacije 
neprijateljskih uporišta u Čepovanskoj dolini, na Banjškoj visoravni i u 
Trnovskoj šumi. <span lang="DE" style="mso-ansi-language:DE">U naređenju 
Glavnog štaba Slovenije stoji:<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">&quot;Cilj ove 
ofanzive (odnosi se na neprijateljsku ofanzivu ,Ribecal III' — primedba 
autora), a i svih poslednjih je u tome da se naše snage odbace što dalje od 
Trsta. </span>Zato se osnovni strategijski zadatak 9. korpusa sastoji u tome da 
se to spreči. Ostali operativni zadaci su od manjeg značaja. Gorenjsko i 
Dolomiti u tom momentu su manje važni. Od velikog je značaja da, čim osetite 
slabljenje neprijateljskog pritiska, ponovo oslobodite Trnovsku visoravan. 
Predvideti treba takode upotrebu 31. divizije i italijanske divizije.</p>
<p class="MsoNormal"><span lang="DE" style="mso-ansi-language:DE">Najznačajniji 
je Trst. </span>Zato ponovo podvlačimo — Trnovska visoravan je polazni rejon 
za Trst. <span lang="DE" style="mso-ansi-language:DE">Tamo treba koncentrisati 
jezgro 9. korpusa .. .&quot;<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a> 
<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Prema planu štaba 
korpusa, prva faza bila bi čišćenje Čepovanske doline, Banjške visoravni i 
Trnovske šume i izbijanje na liniju Trnovo — Predmeja — Otlica — Col, dok 
bi se u drugoj fazi 30. divizija prebacila u Vipavsku dolinu, a 31. na Predmeju 
i Otlicu. Italijanska divizija &quot;Garibaldi Natisone&quot; sa Šentviškogorske 
visoravni obezbeđivala bi desni bok, a Kosovelova brigada koja je, zbog osetnih 
gubitaka u toku poslednjih borbi, povučena na odmor na sektor Cerkna, 
obezbedivala bi pozadinu 9. korpusa.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Neposredni 
zadatak 30. divizije bio je likvidacija neprijateljskih uporišta u selima 
Lokve, Predmeja i Otlica, a 31. divizije — likvidiranje neprijateljskih uporišta 
u selima Lazne, Čepovan i Lokovec i izbijanje, preko Banjške visoravni, do Soče 
i, preko Trnovske visoravni, dio Trnova. U ovoj operaciji bilo je predviđeno i 
učešće savezničke avijacije koja bi neposredno pred napad bombardovala uporišta 
u Čepovanu i Otlici.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U duhu ove opšte 
zamisli štab korpusa, štab 31. divizije odlučio je da Vojkova brigada napadne 
uporište Lokovec, Gradnikova Čepovan, a Prešernova Lazne. Prema obaveštajnim 
podacima, u Lokovecu se nalazilo oko 300, u Čepovanu 150, na Kobilici iznad Čepovana 
50, u Lazna-ma 50, Lokvama 100, Puštalama 50, Grgaru 100, u Voglar-jima 50, 
Trnovu 150 i u Otlici 300 neprijateljskih vojnika.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Gradnikova 
brigada, ojačana pratećom četom divizije i jednim automatskim topom iz 
artiljerije korpusa, imala je zadatak da, pre napada na Čepovan, jurišem 
likvidira vis Kobilicu, dominantnu tačku iznad Čepovanske doline, a potom da 
jednim bataljonom sadejstvuje Prešernovoj brigadi u napadu na Lazne. Napad je 
predviđen za 16. mart 1945. u 5 časova izjutra.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Iako je ova 
operacija bila dobro planirana, ipak je u njenoj realizaciji došlo do nekih 
nepredviđenih i značajnih izmena. Gradnikova brigada koja se 12. marta iz 
Zelina kamionima prebacila u Dolenju Trebušu odmah je 1. i 2. bataljonom 
krenula u Vrše koje se nalazi severoistočno od Čepovana, a 3. bataljon i 
dalje je ostao na sektoru Dolenje Trebuše. Na ovim položajima brigada je 
ostala do noći 15. marta. U to vreme je 3. bataljon poseo nove položaje na 
liniji k. 849 — k. 994 sa zadatkom zatvaranja pravca Gorica — Grgar — Puštale 
— Čepovan.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Napad na Čepovan 
nije počeo u pet časova izjutra, kako je to bilo predviđeno, već je trebalo 
čekati na dolazak savezničkih aviona: &quot;Bombardovanje Čepovana, Grgara i 
Trnova će se izvršiti danas u 13.30. Posle bombardovanja početak napada&quot;<a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a>. 
Međutim, Gradnikova brigada je otpočela napad na Čepovan rano izjutra, kako 
je ranije i bilo naređeno. Zadatak brigade nije bio samo likvidiranje 
neprijateljskog uporišta u Čepovanu koji se nalazi u dolini, već i 
likvidacija Kobilice, gde se nalazila jaka neprijateljska zaseda. To je bilo nužno 
jer je Kobilica topografskim položajem dominirala čitavim istočnim delom Čepovanske 
doline, pa bez njegovog prethodnog likvidiranja nije bilo moguće uspešno 
napadati Čepovan i Lazne.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Za napad na 
Kobilicu određeni su 1. i 2. bataljon kojima ,su pridati jedan top kal. 20 mm i 
dva teška minobacača. Bataljoni su imali polazne položaje južno od Vrša. U 
toku noći, pre nego što su bataljoni krenuli u napad, na Kobilicu je upućena 
jedna patrola sa zadatkom da izvidi jačinu i raspored neprijatelja. Patrola se 
uskoro vratila i izvestila da na Kobilici nema neprijatelja jer se povukao. Kad 
je neprijatelj obavešten da su naše snage u neposrednoj blizini, krenula je iz 
Čepovana jedna njegova kolona prema sedlu između Kobilice i Vrša, jačine oko 
120 vojnika i uz podršku četiri topa. U koloni se nalazilo i 8 zaprežnih 
kola. Kad je kolona primećena, 1. i 2. bataljon Gradnikove brigade poseli su 
položaje duž puta od k. 797 i energično je napali. Neprijatelj je bio iznenađen 
i zato nije pružio gotovo nikakav otpor, već se u panici povukao prema Čepovanu. 
I naredni pokušaji neprijatelja da posedne Kobilicu ostali su bezuspešni. Tako 
su 1. i 2. bataljon mogli da pokupe plen koji je ostavila ova razbijena 
neprijateljska kolona. Zaplenjena su dva automatska topa, jedan protivtenkovski, 
šest konja, 40 pušaka, 150 granata za protivtenkovski top, 4.000 metaka za 
automatske topove, 40.000 metaka za mitraljeze i mnogo razne druge opreme i 
materijala. Ubijena su i ranjena 44 neprijateljska vojnika. Ovo je jedan od većih 
uspeha Gradnikove brigade, a postignut je zahvaljujući sled'ećim okolnostima:<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— obaveštajna 
služba neprijatelja je sasvim zatajila, s obzirom na to što nije mogla otkriti 
prisutnost iedinica Gradnikove brigade, mada su se nalazile u neposrednoj 
blizini njegovog garnizona u Čepovanu i zasede na Kobilici;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— 
neprijatelj, ubeđen da na tom sektoru nema partizanskih snaga, uputio je svoju 
kolonu iz Čepovana prema Gorenjoj Trebuši bez najnužnijeg marševskog obezbeđenja;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— štab 
Gradnikove brigade se odmah prilagodio izmenjenoj situaciji, veoma vešto 
postavio zasedu, iznenadnim vatrenim prepadom razbio neprijateljsku kolonu i, 
izbijajući delom snaga na Kobilicu, potpuno eksploatisao postignuti uspeh.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">*<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Deveti korpus 
uspeo je da iznenadi neprijatelja ne samo u rejonu Čepovana već i na celoj 
operacijskoj prostoriji. Kad se Vojkova brigada koja je nastupala na desnom 
krilu 31. divizije, približila Lokovecu, obaveštena je da se neprijatelj iz 
sela već povukao. Ona je tada posela položaje na istočnoj ivici Banjške 
visoravni, iznad Čepovanske doline. Tu je napala jednu manju neprijatelisku 
kolonu, jačine od oko 50 vojnika, koja je krenula dolinom iz Čepovana prema 
Grgaru. Tom prilikom kolona je razbijena i zaplenjen je jedan automatski top.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Posle ovih 
uspeha Gradnikove i Vojkove brigade neprijatelj se demoralisao, pa se počeo u 
grupama povlačiti iz Čepovana u pravcu Grgara. Oko 15 časova popodne, sa 
priličnim zakašnjenjem, iznad Čepovana se pojavilo šest savezničih aviona. 
Posle bombardovanja odmah je jedna četa Gradnikove brigade krenula preko Dola u 
pravcu Čepovana, a sa desne strane Čepovan je obuhvatala i Vojkova brigada. Međutim, 
ovaj manevar bio je isuviše spor, tako da je neprijatelj imao dovoljno vremena 
da se izvuče iz sela i pobegne dolinom u pravcu Grgara. </span>Usput su ga 
napale jedinice Vojkove i 3. bataljon Gradnikove brigade. U ovim borbama 
neprijatelj je imao, prema našim podacima, desetak poginulih i petnaestak 
ranjenih vojnika.</p>
<p class="MsoNormal">Četa Gradnikove brigade koja je na leđima neprijatelja 
upala u Čepovan, skrenula je zatim ulevo prema sedlu između Kobilice i trig. <span lang="DE" style="mso-ansi-language:DE">1040, 
ali je odbijena jakom neprijateljskom vatrom. Neprijatelj se povukao tek kad je 
stigla Vojkova brigada sa nekim svojim jedinicama. Međutim, borba još nije 
bila završena. Na izmaku dana, iz Gorenje Trebuše vraćala se nemačka 
jedinica koja je ovog jutra prerano napustila položaje na Kobilici i time 
prouzrokovala katastrofu kolone na putu između Kobilice i Vrša. Neprijateljske 
jedinice pokušale su da sa istočne strane osvoje vrh Kobilice, ali su odbijene 
i morale su se vratiti prema Gorenjoj Trebuši. </span>U to vreme su i borbe za 
Lazne bile u završnoj fazi. Prešernova brigada je pred kraj dana uspela da 
likvidira neprijateljski garnizon u Laznama. Gregorčičeva je bez borbe ušla u 
Lokve, jer se neprijatelj dan ranije sam povukao, a Bazoviška nije postigla 
potpun uspeh: neprijatelj se posle savezničkog bombardovanja povukao iz 
Predmeje i ostao u Otlici nekoliko dana, ali je proteran prema Colu.</p>
<p class="MsoNormal">Veoma uspešno dejstvovala je udarna četa 31. divizije 
koja je između Idrije i sela Vojsko potpuno razbila jednu neprijateljsku kolonu 
od oko 300 vojnika. Tom prilikom neprijatelj je imao dvadesetak mrtvih i tri 
zarobljena.</p>
<p class="MsoNormal">Nesumnjivo je da su u ovoj ofanzivi jedinice 9. korpusa 
postigle dobre rezultate. Neprijatelj je odbačen sa Banjške visoravni, iz Čepovanske 
doline i Trnovske šume. Naše jedinice dejstvovale su smelo i energično. To 
naročito važi za Gradnikovu brigadu koja je od štaba divizije dobila posebno 
priznanje i pohvalu<a style="mso-footnote-id:ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a>.</p>
<p class="MsoNormal">U toku noći 16/17. marta, jedinice 31. divizije zaposele 
su nove položaje. <span lang="DE" style="mso-ansi-language:DE">Na desnom krilu 
divizijskog rasporeda, na Banjskoj visoravni, nalazila se Vojkova brigada, na 
liniji Zavrh — Podgozd Gradnikova i na liniji Voglarji — Trnovo — Krnica 
Prešernova.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Gradnikova 
brigada je na položajima zapadno od Zavrha i Podgozda imala samo 2. i 3. 
bataljon čiji je zadatak bio da spreče pokušaje neprijatelja da se od Gorice 
probije preko Grgara u Čepovansku dolinu, dok se 1. bataljon još nalazio na 
Kobilici i u Laznama i imao zadatak osiguranja u pravcu Gorenje Trebuše. Već 
17. marta neprijatelj je iz Gorice i Grgara krenuo u napad u pravcu Čepovana, U 
toku dana nemačka komanda je na 30 kamiona prebacila 3. bataljon 15. SS 
policijskog puka iz Trsta u Grgar. Petnaest kamiona ostalo je u Grgaru, a ostali 
su produžili u pravcu Ravni i Banjščica. Ova kolona se sukobila sa jedinicama 
2. brigade NO<a style="mso-footnote-id:ftn4" href="#_ftn4" name="_ftnref4" title><span style="mso-special-character:
footnote" class="MsoFootnoteReference">[4]</span></a> koja se nalazila na desnom 
krilu Vojkove. Druga neprijateljska kolona krenula je iz Grgara u dva pravca 
prema Lokovecu, gdie su se nalazile snage Vojkove brigade i prema položajima 
Gradnikove južno od Zavrha<a style="mso-footnote-id:ftn5" href="#_ftn5" name="_ftnref5" title><span style="mso-special-character:footnote" class="MsoFootnoteReference">[5]</span></a>. 
Obe ove kolone su razbijene. U toku iduća dva-tri dana na sektoru Gradnikove 
brigade nije bilo većih borbi. Neprijatelj je u nekoliko navrata pokušao da se 
manjim snagama probije iz Grgara prema Čepovanu, ali su jedinice Gradnikove 
brigade bile na svom mestu i sve te pokušaje na vreme sprečile<a style="mso-footnote-id:ftn6" href="#_ftn6" name="_ftnref6" title><span style="mso-special-character:footnote" class="MsoFootnoteReference">[6]</span></a>.<o:p>
</o:p>
</span><o:p>
</o:p>
</p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Telegram Glavnog štaba 
    NOV i POS öd 9. marta 1945. štabu 9. korpusa (Arhiv IIRP, F. 45).</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> Telegram štaba 31. 
    divizije od 16. marta štaibu Gradnikove brigade (Arhiv IIRP, F. 276/VI).</p>
  </div>
  <div style="mso-element:footnote" id="ftn3">
    <p class="MsoNormal"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Zapovest štaba 31. 
    divizije od 15. marta 1945. (Arhiv IIRP, F. 276/IV); izveštaj štaba 31. 
    divizije za 16. mart 1945. štabu 9. korpusa (Arhiv IIRP, F. 226/III); vojni 
    izveštaj štaba 31. divizije od 16. aprila 1945. štabu 9. korpusa (Arhiv 
    IIRP, F. 276); relacija štaba</p>
    <p class="MsoFootnoteText"><span lang="DE" style="mso-ansi-language:DE">31. 
    divizije od 19. marta 1945. (Arhiv IIRP, F. 22/111); telegram štaba 31. 
    divizije od 16. marta 1945. štabu Gradnikove brigade (Arhiv IIRP, F. 
    276/VI); dnevna zapovest štaba 31. divizije od 18. marta 1945. (Arhiv IIRP, 
    F. 276).<o:p>
    </o:p>
    </span></p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a><span lang="DE" style="mso-ansi-language:DE"> 
    2. brigada NO (narodne odbrane) ranije se nazivala 2. brigada VDV 
    (&quot;vojske državne varnosti&quot; — vojske državne bezbed-nosti).<o:p>
    </o:p>
    </span></p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a><span lang="DE" style="mso-ansi-language:DE"> 
    Informativni izveštaj obaveštajnog centra 30. divizije od 20. marta 1945. 
    (Arhiv IIRP). U ovom izveštaju navodi se da je tog dana u Grgar stigao 3. 
    bataljon 15. </span>SS policijskog puka. Međutim, ovaj podatak se ne slaže 
    sa naredbom višeg SS i policijskog vođe za Jadransko primorje od 11. marta 
    1945. <span lang="DE" style="mso-ansi-language:DE">(Arhiv VII u Beogradu). 
    Prema toj naredbi, na ovom sektoru trebalo je da pojača izviđačku 
    delatnost 10. </span>SS policijski puk.</p>
  </div>
  <div style="mso-element:footnote" id="ftn6">
    <p class="MsoFootnoteText"><a style="mso-footnote-id:ftn6" href="#_ftnref6" name="_ftn6" title><span style="mso-special-character:
footnote" class="MsoFootnoteReference">[6]</span></a> Izveštaji štaba 31. 
    divizije za 17. i 18. mart 1945. štabu 9. korpusa (Arhiv IIRP, F. 276a/I); 
    vojni izveštaj štaba 31. divizije od 16. aiprila 1945. štabu 9. korpusa 
    (Arhiv IIRP, F. 276).</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_48.htm"><b>Prethodni dokument</b></a></TD>
<TD><a href="49_50.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

