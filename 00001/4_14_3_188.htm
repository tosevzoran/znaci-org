<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_187.htm"><b>Prethodni dokument</b></a></TD>
<TD><a href="4_14_3_189.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBAVEŠTENJE KOMANDANTA KNJAŽEVAČKOG KORPUSA OD 16. 
JUNA 1944. KOMANDANTU TIMOČKE BRIGADE O PRIMEDBAMA KOMANDANTA NIŠAVSKE GRUPE 
KORPUSA POVODOM BORBI VOĐENIH PROTIV JEDINICA NOVJ NA BUKOVIKU1</strong></p>
<p>GORSKI ŠTAB BR. 1902 JUUGOSLOVENSKE VOJSKE U OTADŽBINI</p>
<p>Pov. Br. Službeno 16. juna 1944. godine</p>
<p align="center">KOMANDANTU TIMOČKE BRIGADE</p>
<p>Komandant Gorskog štaba Br. 1803 sa Pov. Br. 946 od 11. juna t.g. dostavio 
je sledeće primedbe na rad u borbi jedinica ovoga korpusa:</p>
<p>»Iz poslednjih borbi koje su vodile jedinice Gorskog štaba Br. 1904 zapaženi 
su sledeći nedostaci i greške:</p>
<p>1.&nbsp; &nbsp;— Jedinstvo komandovanja nije bilo, tako da su jedinice počesno 
zalagane i uvođene u borbu. Nije bilo jednovremenog i snažnog napada i zajedničkog 
rada, već raštrkana borba bez plana. Zato je komandant Gorskog štaba Br. 190 
morao često puta lično da trči sa jednog na drugi kraj položaja i borbenog 
rasporeda, da rukovodi lično borbom svuda i na svakom mestu. U ovom slučaju 
trebalo je proceniti situaciju, doneti pravilnu odluku i sa najgrupisanijim 
snagama napadati na najvažniji deo rasporeda partizana, prema ostalim de-lovima 
partizanskim trebalo je ostaviti samo manje jedinice koje će ih zavaravati. 
Jedinice su bile rastrešene i razvučene, nije bilo dubine u rasporedu, te nije 
bilo moguće komandantima da pariraju iznenađenja. Komandanti su potpuno ostali 
bez rezerava. Zaboravili su da onaj komandant koji ostane bez rezerve onoga 
momenta prestaje da bude komandant.</p>
<p>2.&nbsp; — Obuka nije izvedena sa trojkama onako kako je to ranijim naređenjima 
predviđeno, niti su starešine usposoblje-ne za samostalan i inicijativan rad. 
Osnovna greška koja se pripisuje lenjosti i indolentnosti starešina. Ovo nije 
smelo da se dozvoli. Zašto da partizani, koje vode nedovršeni đaci i 
propalice budu bolji borci i da znaju bolje da postupaju u borbi 6d naših 
boraca, kada kod nas ima mnogo više i mnogo boljih stručnjaka za borbu. Ovo je 
greh koji se ne može oprostiti, greh prema borcima, greh prema narodu i greh 
prema Otadžbini i Kralju.</p>
<p>3.&nbsp; &nbsp;— Suviše je precenjivana snaga partizana. Zato što su 
imali nekoliko bacača uneta je takva panika kod naših vojnika, da su se cele 
brigade raspale kao mehuri posle nekoliko izbačenih bombi. A dejstvo ovih bombi 
bilo je neznatno. Tako od ispaljenih 40 bombi samo je kontuzovan jedan vojnik. 
Vest o jačini partizana pronošena je neverovatnom brzinom i stalno uveličavana. 
Ovo treba na svaki način sprečavati i svim sredstvima suzbijati.</p>
<p>4.&nbsp; — Kod komandanata brigada i bataljona nije bilo ni malo 
inicijative u radu. Niko se nije koristio svojim pravom da sam preduzme korisnu 
akciju na svome delu i ako je zato bilo dosta mogućnosti. Niko nije slao svoje 
trojke, desetine ili vodove u šupljinu rasporeda, da se probiju u partizansku 
pozadinu i da stvore nered i paniku. Komandanti nisu ni imali pripremljene 
trojke sa ovakvim zadatkom pa ih nisu ni upotrebili. Ovo je dokaz da je obuka 
izvođena samo površno u koliko je uopšte i izvođena. Nije bilo temeljne 
obuke ni starešina ni vojnika.</p>
<p>5.&nbsp; — Pojedini vojnici pa i starešine bežali su iz borbe i napuštali 
svoje drugove bez ičijeg znanja i odobrenja. Neki su išli toliko daleko da su 
se zaustavljali tek na desetom kilometru od mesta gde se vodila borba. Ove starešine 
koje su ovako radile nemaju pojma o načinu vođenja borbe. Oni ne-znaju da se 
borba vodi sa položaja na položaj, pa bilo u napadu ili u odbrani i 
odstupanju.</p>
<p>6.&nbsp; &nbsp;— Za lečenje i negu ranjenika nisu preduzete mere koje su 
mogle biti preduzete, tako da su mi se neki ranjenici preko svojih prijatelja 
javljali i molili da im se pomogne u lečenju. Neophodno je potrebno da se za 
svaki korpus obrazuje jedna bolnica, sa potrebnim brojem stručnih bolničara i 
potrebnim brojem kreveta za ležanje, gde će se ranjenici odmah upućivati i 
primiti prvu lekarsku pomoć. U koliko ovo nije učinjeno odmah da se učini, 
jer je greh da se naši najbolji borci, koji su prolili krv za opšte dobro, 
napuste i ostave sami sebi. Na njih obratiti najveću pažnju.</p>
<p>7.&nbsp; &nbsp;— Obaveštajna služba nije dobro organizovana, niti je 
dobro funkcionisala. Desilo se je da su partizani bili u jednom selu nekoliko časova 
pa i po ceo dan, a da ih nije niko napadao. Pored toga ni ovaj štab nije izveštavan 
na vreme i potpuno. Nekoliko depeša koje sam dobio nisu mogle da mi ni iz 
daleka pruže sliku koja je bila na bojištu. Nisam mogao na vreme zbog ovoga da 
intervenišem i da pomognem ugroženom delu. Zaboravilo se da su obaveštajna 
služba i obave-štavanje oči i uši komandanta.</p>
<p>8.&nbsp; — Partizani su se i ovom prilikom, kao i u mnogim prilikama, poslužili 
raznim trikovima koje naši vojnici, pa i naše starešine nisu znali pa nisu 
mogli ni da pariraju. Evo šta oni rade:</p>
<p>a — oni se često povlače i prave džep u koji uvlače naše jedinice pa 
kada one dovoljno duboko uđu onda tuku bočnom vatrom i zarobljavaju ih i 
nanose im velike gubitke. Pri odstupanju partizana treba na krila i u napred 
slati odmah patrole radi izviđanja i održavanja dodira sa njima;</p>
<p>b — kretanje naših jedinica je sa slabim obezbeđenjem te partizani priređuju 
iznenađenja koja nas koštaju skupo;</p>
<p>v — partizanske trojke ostaju prikrivene na terenu, pa kada naši delovi 
prođu onda se pojavljuju u pozadini i stvaraju zabunu. Ne procenjuje se teren i 
važnost pojedinih delova terena pa se zato i ti najvažniji delovi i ne 
pretresaju. Za ovo treba upotrebiti trojke koje čuvaju krila, bokove i 
pozadinu, kao i delove iz rezerve;</p>
<p>g — probijaju se trojkama i manjim odelenjima u pozadinu rasporeda, 
stvaraju nered i paniku. Ovo se parira specijalno pripremljenim trojkama, koje 
čuvaju krila, bokove i pozadinu i jedinicama iz rezerve;</p>
<p>d — mnogo galame i prave zabunu. Cesto puta komanduju desno krilo napred, a 
u stvari ide levo krilo ili odstupaju. Treba dobro osmatrati bojište i 
kontrolisati svaki pokret partizana. O ovome treba obučiti svakog pojedinog 
borca. Na galamu ne polagati veliku pažnju;</p>
<p>đ — imaju običaj da obese nekoliko šinjela po drveću ili po granju, 
tako da se ima utisak da stoje borci, ili ostave nekoliko šajkača na kamenje, 
a oni se udalje od ovih mesta i vode borbu. Ovo treba shvatiti kao obmanu i ne 
gađati;</p>
<p>e — imaju običaj da na jednom krilu otvaraju jaku vatru, a na drugom da vrše 
manevar radi obuhvata. Zato treba krila i bokove obezbediti;</p>
<p>ž — probijenim delovima stavljaju u zadatak da izađu na komunikacije 
kojima naši kuriri idu i da pričekaju kurire i ubijaju. O ovome obavestiti sve 
naše kurire te da budu jako</p>
<p>oprezni;</p>
<p>z — stavljaju i naše znake na kape i rukave da bi obma-nuli pojedince. I 
ovo se može parirati samo jakom i velikom obazrivošću;</p>
<p>i — ako vrše napade na pojedine naše vojnike u zgradama i u selu oni ih 
lažu da su starešine uhvaćene ili da su se predale, te ih namamljuju obećavajući 
im da ih neće pobiti. Čim ih uhvate oni ih streljaju.5 Nikada ne treba njima 
ve-rovati, već obavestiti vojnike da se niko ne sme predati, a onaj ko se preda 
biće streljan.</p>
<p>O svemu napred navedenom treba dobro obučiti svakog pojedinog vojnika, a 
naročito sve starešine koji moraju u ovom pogledu biti perfektne. Ne srne se 
više desiti da se nekoliko desetina vojnika preda ili razoruža na prevaru, da 
bude neobaz-rivo i slično. Povedite o ovome strogo računa i uložite najviše 
truda da se stanje borbene gotovosti i borbene snage jedinica koje su vam potčinjene 
popravi i usavrši do maksimuma. Ako tu uspete onda je misija koju ste uzeli na 
sebe uspela. Uspeh pojedinih štabova ceniću po uspehu u borbi i ni po čemu 
drugom. Ovo je od izvanredne važnosti pa svo vreme upotrebite na obuku starešina 
i vojnika. Saopštiti što pre svima potčinje-nim jedinicama i pojedincima u 
koliko se to na njih odnosi.«</p>
<p>Prednje primedbe dostavljam komandantima s tim, da se ovih primedaba, u 
koliko to već nije od ranije učinjeno, tačno pridržavaju i svoje jedinice 
obuče onako kako sam. ranije naređivao, pre ovih primedbi.</p>
<p>U koliko se kome komandantu čine ove primedbe, u ma kom pogledu, neumesne, 
neka mi dostavi svoj iscrpan izve-štaj, da bi i ja svoj mogao dostaviti 
pretpostavljenom komandantu.</p>
<p>Po tač. 6 bilo je regulisano gde će se ranjenici preneti6 i tako je i urađeno. 
Ni jedan ranjenik nije ostao na bojištu, već su svi preneti u bolnicu u Knjaževcu.</p>
<p>Dostavljeno: K-tima brigada&nbsp;&nbsp;&nbsp;&nbsp;&nbsp;&nbsp;&nbsp; &nbsp;</p>
<p>Komandant, kapetan Bož. V. Miladinović</p>
<p align="center">M.P.</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 99, 
reg. br. 4/7 (S-V-16764).</p>
<p>2&nbsp; Šifra za Knjaževački korpus.</p>
<p>3&nbsp; Odnosi se na Štab Nišavske grupe korpusa.</p>
<p>4 Vidi dok. br. 182 i 187.</p>
<p>5 Vidi dok. br. 176, objašnjenje 4 i dok. br. 189.</p>
<p>6 Vidi dok. br. 183.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_187.htm"><b>Prethodni dokument</b></a></TD>
<TD><a href="4_14_3_189.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
