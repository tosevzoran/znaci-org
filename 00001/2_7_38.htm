<html>
<head>
<meta http-equiv="Content-Type" content="text/html; charset=utf-8">

<title>PRVA KRAJIŠKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>PRVA KRAJIŠKA BRIGADA - SJECANJA BORACA</b><br>  
Sedmi dio<br>   
OD SREDNJE DO ISTOCNE BOSNE I NATRAG   


<CENTER><TABLE border="1"><TR><TD><a href="2_7.htm"><b>Sadr&#382;aj</b></a></TD>
<TD><a href="2_7_37.htm"><b>Prethodni dokument</b></a></TD>
<TD><a href="2_7_39.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<b><font SIZE="4"><span LANG="EN">OKLOPNI VOZ NIJE PROŠAO</span></font></b><font FACE="Times New Roman"><span LANG="SR">
<p>Napad na Rajlovac sigurno spada u najljepše, a možda i najuspješnije borbe 
koje je vodila naša brigada. Ona je za sve nas njene učesnike, a i za istoriju 
NOR-a u cjelini, ostala primjer i uzor smjelosti, odlučnosti, brzine pokreta i 
vještine izvođenja akcije, hrarosti boraca i, štoje možda i najvažnije, 
pobjede sa sjajnim efektom postignute sa minimalnim gubicima.još nadomakjakog 
neprijateljskog garnizona u Sarajevu.</p>
<p>Te noći između 10. i 11. avgusta 1943. godine Prva četa Drugog bataljona, 
čiji sam tada bio komandir, imalaje poseban zadatak u odnosu na ostale dijelove 
brigade. Najkraće rečeno, dobila je zadatak da se kreće na desnom krilu 
brigade i obezbjeđuje joj bok i, ne prihvatajući usputne borbe, što brže 
izbije na prugu i put, postavi zasjedu i spriječi eventualni protivnapad 
neprijatelja sa pravca Sarajeva. Radi sigurnosti izvršenja dobivenog zadatka, 
četaje ojačana pionirskim vodom bri-gade, kojije, iako snabdjeven malom količinom 
eksploziva, imao zadatak da poruši prugu i na taj način, zajedno sa našom četom 
spriječi prolaz oklopnog voza i ug-rožavanje naših jedinica sa ovog vrlo 
opasnog pravca.</p>
<p>Vrijeme za izvršenje zadatka čete bilo je ograničeno, čak veoma kratko - 
koliko se sjećam, svega oko dva časa. Za tako kratko vrijeme trebalo je prijeći 
preko Rajlovca, izvršiti zadatak i blagovremeno se povući, sve to na 
nepoznatom terenu, razumije se, pod borbom. To je naš zadatak činilo još složenijim,utoliko 
prije što niko iz čete nije imao baš nikakve predstave o Rajlovcu, aerodromu 
i pravcu kojim je četa trebalo da se kreće. Znači, o nekom poznavanju terena 
nije moglo biti ni govora, a o jačini i rasporedu neprijatelja i planu njegovog 
dejstva moglo se samo pretpostavljati, bar na nivou komande čete, prema 
oskudnim podacima kojima smo raspolagali, dok su štabovi bataljona i čete 
sigurno znali znatno više i na osnovi toga i odlučivali.</p>
<p>Našoj četi je dodijeljen za vodiča jedan mještanin. Političkom komesaru 
čete Bošku Vašaliću i meni rečeno je da je to naš saradnik, ilegalac sa 
terena, koji dobro poznaje pravac kojim je četa upućena na zadatak. On je 
negdje prije samog prelaska Miljacke odnekud na brzinu pronađen i dodijeljen četi, 
a da ga mi ranije nismo vidjeli. Kada sam čuo ono &quot;ilegalac&quot;, ja sam 
se lecnuo i osjetio se maltene obeshrabrenim. Često sam slušao o ilegalcima, i 
to u toku cjelog NOR-a, a tih dana posebno, kada su do nas dolazile priče o 
njihovim podvizima u okupiranom Sarajevu. Za mene je to što su oni činili bilo 
nezamislivo, toliko smjelo i odvažno da je to i za nas borce iz veoma poznatih 
jedinica bilo nekako teško ostvarljivo. Eto, takva je moja predstava u to 
vrijeme bila o ilegalcima i zbog toga sam i strepio da se četa ne obruka pred 
dodijeljenim vodičem - ilegalcem. Zato sam, bez obzira na složenost i važnost 
zadatka, nekako volio da se čak odreknem dodijeljenog vodiča. Međutim, 
vrijeme, momenat i praksa u našim odnosima prema štabovima - to nisu 
dozvoljavali. Priznaću, politički komesar čete Vašalić u tom pogledu je bio 
realniji od mene.</p>
<p>Konačno, krenuli smo preko Miljacke. Komandant bataljona Cvijo Mazalica još 
jednom nas je, tiho i na njemu svojstven način, upozorio da idemo što brže i 
da oklopni voz ne smije proći. Na rastanku reče da će nas pri povratku sačekati 
upravo tu, na obali Miljacke, gdje smo se i rastajali.</p>

<p>Četa se po prelasku rijeke razvila u vodne kolone. Idemo brzim korakom 
naprijed, zapravo, trčimo preko njiva, kroz iždžikljale kukuruze. Poslije gaženja 
rijeke osjećamo pijesak u obući koji nam siječe stopala, ali nema vremena za 
izuvanje, kretanje ne smijemo usporavati. Malo zatim, na ivici njive prema 
aerodromu, u našoj neposrednoj blizini, ugledasmo avion. U prvi mah smo mislili 
da nam se to pričinjava, valjda zbog toga što smo posljednjih dana mnogo i često 
spdminjali avione. Malo 
usporavamo kretanje. 
Kada smo se približili, jasno se vidjelo da je to stvarno avion, a pored njega 
je bio i stražar. Zbog toga mijenjamo pravac kretanja; pomjeramo se nešto 
udesno, a pokret nastavljamo nesmanjenom brzinom. Ipak, vidljivo je da nas je 
stražar primijetio i da prati naš pokret, ali, na naše 
veliko iznenađenje i radost - ne otvara vatru. Jednostvno se pomjera i sklanja 
iza aviona, kao da bi htio reči: &quot;Ostavite vi mene na miru i idite za 
svojim poslom!&quot; To je bilo prvo naše iznenađenje te noći, i to prijatno. 
Neko od boraca tada dobaci, misleći na stražara: &quot;Zna i on da nam se noćas 
žuri&quot;.</p>
<p>Četa izlazi na otvoren prostor nema više kukuruza koji su nam dotad dobru 
služili kao maska. Ali, nastavljamo bez usporavanja, očekujući da brzo 
izbijemo na prugu i cestu. Ipak, izgleda da je to još podaleko. Upravo u to 
vrijeme, lijevo od nas, ali podaleko, oglasi se vatra. Čuju se plotuni. Znamo: 
borba za Rajlovac je počela. Sada je četa još u težem položaju, jer nije 
stigla na određeno mjesto. Istovremeno, sa pravca našeg nastupanja na nas je 
otvorena vatra, i to dosta jaka, ali, na našu sreću, nedovoljno precizna. Ni 
mi ne ostajemo dužni - dajemo sebi oduška otvaranjem jake vatre iz pokreta.</p>
<p>U jednom trenutku naš vodič, onaj ilegalac, pade kao pokošen, bez jauka. 
Pitamo se, sa čuđenjem: kako baš njega pogodi kod nas toliko! Vodiču pritrčaše 
dva borca, da vide šta mu bi. Kažu da nije ranjen, ali ne može da govori niti 
da hoda. Sa naše strane bilo je molbi, pa čak i &quot;ubjeđivanja&quot;, ali 
bez rezultata - vodič i dalje leži, nepomično i bez 
glasa.</p>
<p>Sto pitanja mi se roji po glavi. Šta sada, kojim 
pravcem i kako? Da li je dobiveni zadatak doveden u pitanje, a možda čak i 
sudbina čete?</p>
<p>Eto, nadomak cilja ostali smo bez vodiča, a zapaljeni avioni i snopovi 
reflektora poremetili su našu orijentaciju. Istina, vatra koju je neprijatelj 
otvorio na četu prije koji trenutak donekle nas može orijentisati, ali je to 
jako nesigurno u ovoj situaciji.</p>
<p>Sada se već vatra čuje i osjeća sa svih strana, sve je protiv nas, pa i 
taj vodič. Rečeno &quot;ilegalac&quot;, od koga sam, kako navedoh, od početka 
zazirao da se mi pred njim ne obrukamo, a ovamo - ne smijem pomisliti na ono 
kako ispade. Ali ono što znam to je sigurno: ovdje nikakvom čekanju i 
oklijevanju nema mjesta. Zapravo, to bi bilo ono najgore rješenje.</p>
Krećemo naprijed, 
nadajući se da pravac nismo pogriješili. Uzdamo se u dosadašnje ratno 
iskustvo i neku vrstu ratnog instinkta, a vjerujemo i u nešto ratne sreće.</p>
<p>Uloge su se izmijenile: mi vodimo vodiča, umjesto da on vodi nas. On je time 
u odsudnom trenutku, kad je bio najpotrebniji, postao veliki teret i smetnja za 
četu. Ono, lako bismo ga se mi &quot;oslobodili&quot;, ali ne znamo koje u 
pitanju. Grdim i psujem vodiča, a ne ostajem dužan ni onom ko nam ga takvog 
dodijeli. To je bilo po redu drugo iznenađenje za četu, 
ali ovo jako neprijatno.</p>

<p>Ubrzo poslije malera sa vodičem četa se, poput mećave, prosto sručila na 
prugu i cestu, zauzimajući već unaprijed dogovoreni raspored za borbu: dva 
voda postavljaju zasjedu oko pruge i ceste prema Sarajevu, a jedan vod u suprotnom 
pravcu. U isto vrijeme Pionirski vod postavlja eksploziv na prugu.</p>
<p>Posjedanje položaja, rušenje pruge i postavljanje prepreke na putu završeno 
je u rekordno kratkom roku. Tako nam je i laknulo, jer smo najzad stigli do 
cilja i preduzeli osnovne mjere radi spriječavanja 
protivnapada neprijatelja na brigadu zanijetu jurišem na avione.</p>
<p>Dok se na aerodromu Rajlovac, uz veliki &quot;vatromet&quot;, zbiva prava 
drama, naša četa sa nestrpljenjem oćekuje intervenciju neprijatelja sa pravca 
Sarajeva. Na to nismo dugo čekali. Pješadija se pojavljuje pored pruge i 
ceste, i sa većeg odstojanja otvara vatru. Kad su se približili, četa otvara 
veoma jaku i iznenadnu vatru. Neprijatelj se zaustvlja neposredno ispred mjesta 
gde su pokidane pruga i cesta. Vatra se pojaćava sa obje strane. Ocjenjujemo 
daje početni uspjeh postignut - neprijatelj je 
zaustavljen i neće 
proći. Mislimo: dobro je i što nema motorizacije. Ali uprvo u tom trenutku čuje 
se voz. Pojačavamo vatru, a sve poglede držimo na mjestu gdje je pruga porušena. 
Pitamo se: hoće li naše po razmjerama skromno rušenje pruge biti dovoljna 
prepreka da zaustavi oklopni voz koji se polako približavao. Prednji 
dio voza odjedanput se naglo nagnuo na desnu stranu. Mislimo 
da će se prevrnuti, ali, on se u tom položaju samo zaustavio: ne može dalje. 
A kako se zaustavljao - sve je više pojačavao vatru. Na naše oduševljenje, 
ta vatra, bez obzira na to što je bila snažna, za nas nije predstavljala 
nikakvu opasnost. Naime, voz se toliko nagnuo da su meci ispaljeni sa lijeve 
strane voza odlazili visoko u vazduh, a oni ispaljeni sa 
desne strane - udarili su direktno u zemlju, pored samog voza. Pješadija, koja 
je vjerovatno imala zadatak da prati voz, vidjevši šta se upravo s njim desilo 
- više i ne pokušava da juriša, ali ni u vatri ne popušta.</p>

<p>Zadovoljni smojer smatramo da smo, konačno, svoj zadatak izvršili. Nemamo 
sredstava, a i vrijeme nam ne dozvoljava, da pokušamo da voz još više 
onesposobimo. Razmišljamo i o povlačenju, kad vidimo: od aerodroma, pored 
pruge i ceste bježi neprijatelj. Vod koji je bio 
postavljen na tom pravcu došao je do punog izražaja. Ovom 
prilikom nije bilo iznenađenja...</p>
<p>Vrijeme brzo prolazi. Koliko se sjećam, bilo je već oko pola noći, ali je 
i pored toga vidljivost bila više nego dobra. Plamen i reflektori sa aerodroma 
pretvorili su noć u dan. Sada bi nam bilo bolje da nije tako, jer se svaki 
pokret vidi kao na dlanu, ali šta se može. Povlačimo se. Neprijateljska vatra 
nas, srećom, ne ometa u povlaćenju ne bar u većoj mjeri, ali i pored toga ima 
poteškoća. Još se dosta teško orijentišemo, 
upravo zbog toga osvjetljenja. Vodič se napokon donekle &quot;otkravio&quot;, 
ali je još slaba vajda od njega. Pored svega, ipak uspješno 
odstupamo. Pijesak u obući čini nam i dalje veliku poteškoću. 
Ima čovjek utisak da ga sada ima znatno više nego 
ranije i da je sve oštriji.</p>
<p>Pored mnogo predviđenih i nepredviđenih poteškoća, četa u kompletnom 
sastavu srećno stiže na Miljacku. Tu nasje, po ranijem dogovoru, sačekao 
komandant Mazalica. Ne sačekavši moj rapurt, izdaleka pita - koliko nas ima živih. 
Koliko se sjećam, odgovorio sam: &quot;Družr komandante, svi smo živi, četa 
je izvršila zadatak, oklopni voz niie prošao, lakše su ranjena tri 
druga&quot;.</p>
<p>Na kraju ovog sjećanja na tu akciju i ljude koji su je 
hrabro izveli usjećam obavezu da zabilježim pokoju 
pojedirrust o starješinama iz te naše čete, pogotovu o onima koji nisu imali 
sreću da, boreći se, dočekaju dugo očekivani dan slobode.</p>
<p>Hrabri i uvijek hladnokrvni, među borcima omiljeni politički komesar čete 
Boško Vašalić poginuo je 17. januara 1945. godine kod 
Opatovca, na dužnosti politićkog komesara Drugog 
bataljona naše brigade, tako reći u praskozorje konačne pobjede.</p>
<p>Sjećam se iz te noći i iz drugih akcija komandira vodova Milana Bucala (poginuo 
17. januara 1945. godine kod sela Sotina - Vukovar, na dužnosti 
zamjenika komandanta Četvrtog bataljona), Milana Kukavice i Trive Palije 
(poginuo 14. avgusta 1944. godine u Kuršumliji, na dužnosti zamjenika 
komandira čete), zatim političkih delegata vodova Boška Krupnjanina (poginuo 
oktobra 1943. godine kod Travnika), Momćila Miloševića i Dušana D. Radića - 
Malog Radića, te komandira Pionirskog voda Momčila Kneževića. Svi oni su te 
noći vodili svoje vodove na opšte zadovoljstvo, ako se tako može reći, bez i 
jedne greške, baš onako kako se to može samo poželjeti u svakoj borbi. 
Pokrete, orijentaciju (što je, možda, bilo presudno u ovoj borbi), 
usmjeravanje vatre, davanje ličnog primjera, najkraće rečeno, sve što je 
borba nalagala - oni su napravili na najbolji mogući naćin. Zahvaljujući 
upravo takvom vođenju njenih vodova, četa je izvršila zadatak bez ikakvih 
sopstvenih gubitaka. Prema svemu onome što su ti drugovi u toj borbi, sa svojim 
borcima i pred njima, pokazali i učinili, sa sigurnošću se može reći daje 
za njih Rajlovac bio i ostao veliki izazov. Oni su tako 
uspješno vodili svoje vodove da bi im mogle da pozavide i dobro školovane 
vojne starješine, a oni su od takve škole imali samo iskustvo Krajišnika.</p>
>
<p>Sa Brankom Žigićem, zamjenikom komandira čete, dogodilo se nešto 
&quot;suprot-no naređenju&quot;. Naime, prije polaska u akciju rečenoje 
danazadatak mogu ići samo oni borci i starješine koji mogu izdržati izuzetno 
teške napore i borbu. A Branko je bio teže ranjen u ruku, pa nije mogao nositi 
pušku ili automat, zbog čega se ovo naređenje, razumije se, odnosilo i na 
njega. Međutim, bioje krajnje uporan u molbi da pođe sa četom. Kako nismo 
imali zamjenika političkog komesara, politički ko-mesar Vašalić i ja odlučismo 
da postupimo suprotno dobivenom naređenju - da na svoju odgovornost dozvolimo 
Branku da pođe u borbu. On se za vrijeme pokreta 
- da ne bi bio primijećen od pretpostavljenih - stalno morau nalaziti, bolje reći, 
kriti između boraca.jerje svim drugovima iz štaba bataljona i brigade bilo 
poznato stanje njegovih rana, još na ruci. Srećom, bio je nizak rastom i to ga 
je &quot;spasilo&quot; da ne bude primijećen. Vjerujem daje to bio ijedini slučaj 
daje neko naoružan samo pištoljem išao direktno u ovaj veliki okršaj.</p>
<p>Na kraju, četa je ovaj zadatak izvršila mnogo lakše nego što se to moglo 
oče-kivati. 1 kada danas, gotovo četrdeset godina poslije tih dramatičnih 
događaja, raz-mišljam o svemu tomedolazimdojednostavnogzaključka:davoljaimladostmogu 
učiniti mnogo više nego što se može i pretpostaviti. Pa, neka ostane zabilježeno 
da je tada i pisac ovih sjećanja imao dvadeset godina, u čemu takođe nije bio 
izuzetak u četi i našoj slavnoj Prvoj krajiškoj brigadi.</p>
</span></font><i><font FACE="Times New Roman">
<p ALIGN="RIGHT">Miloš Švonja</p>
</font></i>
<br>
<CENTER><TABLE border="1"><TR><TD><a href="2_7.htm"><b>Sadr&#382;aj</b></a></TD>
<TD><a href="2_7_37.htm"><b>Prethodni dokument</b></a></TD>
<TD><a href="2_7_39.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
