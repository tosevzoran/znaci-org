<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_53.htm"><b>Prethodni dokument</b></a></TD>
<TD><a href="4_14_3_55.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA VUČEDOLSKE BRIGADE OD 3. JANUARA 
1944. ČLANU ŠTABA KOMANDE ISTOČNE BOSNE I HERCEGOVINE O BORBAMA PROTIV 
JEDINICA 29. NOU DIVIZIJE KOD BILEĆE1</strong></p>
<p>VUČEDOLSKA VOJNO-ČETNIČKA BRIGADA</p>
<p>Pov. Br. Službeno</p>
<p>3 januara 1944 godine</p>
<p>Viluse</p>
<p align="center">ZA 68.2</p>
<p>Vaš izveštaj primio sam.3</p>
<p>Sutra — 4 januara 1944 godine u ranu zoru t.j. 4 časa posle pola noći 
predvideo sam pokret prema i do samoga Nik-šića, te kako bih otvorio blok i 
izvukao moj — Rudinsko-Tre-pački bataljon na teritoriju bataljona, koji je još 
i sada u Nikšiću.4 — Nekoliko naređenja sam slao Rudinsko-Trepačkom 
bataljonu, da iziđe na svoju teritoriju ali je ostalo uzaludno, pošto smatraju 
da nemogu prodrijeti te im iz tih razloga i Nemci nedaju, da pođu iz Nikšića. 
— Komandant Nikšićske brigade takođe ne pokušava da deblokira Nikšić, 
koji je opsed-nut sa vrlo malim partizanskim sanagama severne i zapadne strane.5</p>
<p>Po gore navedenom planu sam predvideo i ostaće na Viluse sa kapetanom g. 
Draganićem6 150 boraca.</p>
<p>Na Pilatovcima se nalazi 50 boraca.</p>
<p>U akciju prema Nikšiću vodim sa sobom 350 boraca. — Ovo će biti akcija 
od velike važnosti u koliko nebi bilo nekog iznenađenja sa strane te bih bio 
primoran da se vraćam na drugu stranu pre vremena.</p>
<p>Sa položaja sam se vratio 1 januara sa brigadom. U borbama sa partizanima na 
položajima: Trepča — Raškovo brdo — Ćurevac — Zaljuta — Macavare — 
Tisovac — Bratogošt— Vuči do, koje su vođene neprekidno od 28 do 31 
decembra zaključno, partizani su potpunoma na pojedinim tačkama razbijeni a sa 
pojedinih tačaka su protjerani.7 — U ovim borbama bilo je i dosta ranjenih i 
poginulih partizana. — Zarobljena je i neka partizanska arhiva, koja je nađena 
kod poginulih komunista. Bilo je i zarobljenih partizana kod Macavara.8 — 
Partizani su isterani gotovo sa čitave teritorije izuzev Crkvica i Vrbice. — 
Jedna manja grupica partizana nalazi se i u Trep-čima.</p>
<p>Situaciju prema Bileći imaću u vidu i naredio sam, kapetanu g. Draganiću, 
da odmah u slučaju napada na Bileću, priskoči u pomoć Bilećanima sa leđa 
na komuniste, sa 150 boraca. — Ja ću takođe voditi računa, te ako bi bila 
napadnuta Bileća, vratiću se iz Nikšićske Rudine, preko Banjana — Velimlja 
— Macavara — Tisca — Vuči do, da i ja udarim sa leđa komunistima.</p>
<p>Molim Vas, nastanite da mi se obroci povećaju na 800 obroka, pošto ću izvući 
Rudnički bataljon i mobilisaću sve borce pod oružjem. Takođe Vas molim 
izdejstvujte mi nekoliko sanduka ručnih bombi, ako ne više ono bar za svakoga 
borca po jednu — 800 komada.</p>
<p>Hvala Vam na izveštaju i u opšte na dosadanjim uslugama.</p>
<p>S VEROM U BOGA ZA KRALJA I OTADŽBINU!</p>
<p>M.P.9</p>
<p>KOMANDANT, KAPETAN,</p>
<p>Ivan Janičić</p>
<p>P.S.</p>
<p>Danas sam poslao stražar-no, za Trebinje četiri partizana, da se 
interniraju.10</p>
<p>KAPETAN, Janičić</p>
<p>1&nbsp; Original (pisan na mašini, latinicom) u Arhivu VII, Ca, k. 140, reg. 
br. 2/6 (CG-V-1439).</p>
<p>2&nbsp; Brojčana oznaka za kapetana Ristu Kovačevića, člana štaba 
Komande istočne Bosne i Hercegovine.</p>
<p>3&nbsp; Navedeni izveštaj Redakcija nije pronašla.</p>
<p>4&nbsp; Vidi dok. br. 55.</p>
<p>5&nbsp; U okolini Nikšića dejstvovao je Nikšićki NOP odred.</p>
<p>6 Đorđe.</p>
<p>7&nbsp; Borbe su vođene protiv 2. i 3. brigade 29. NOU divizije (tom IV, 
knj. 21, dok. br. 4).</p>
<p>8&nbsp; i 10 Četnici su zarobili pet simpatizera NOP-a i sproveli ih u 
Trebinje (Arhiv VII, Ča, k. 140, reg. br. 1/6).</p>
<p>9 Okrugli pečat. »Komanda Vučedolske brigade«.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_53.htm"><b>Prethodni dokument</b></a></TD>
<TD><a href="4_14_3_55.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
