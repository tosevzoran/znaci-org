<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRAŽE MIHAILOVI&#262;A - KNJIGA 1</b><br>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_33.htm"><b>Prethodni dokument</b></a></TD><TD><a href="4_14_2_35.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<p>
<b>BR. 34</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>IZVEŠTAJ KOMANDANTA LIMSKO-SANDŽAČKIH ČETNIČKIH ODREDA OD 13. FEBRUARA 1943. DRAŽI MIHAILOVIĆU O IZVRŠENIM ZLOČINIMA NAD MUSLIMANIMA U SANDŽAKU I DELU ISTOČNE BOSNE</b><sup>1</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;ŠTAB
<br>&nbsp;&nbsp;&nbsp;&nbsp;Liimsko-Sandžačkih četn. odreda
<br>&nbsp;&nbsp;&nbsp;&nbsp;Str. Pov. Broj
<br>&nbsp;&nbsp;&nbsp;&nbsp;13 februara 1943 godine
<br>&nbsp;&nbsp;&nbsp;&nbsp;Položaj.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;NAČELNIKU ŠTABA VRHOVNE KOMANDE.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Akcija u Pljevljanskom, Čajničkom i Fočanskom srezu protivu muslimana izvršena je.
<br>&nbsp;&nbsp;&nbsp;&nbsp;Operacije su izvedne tačno po naređenju i izdatoj zapovesti.<sup>2</sup> Napad je počeo u određeno vreme. Svi komandanti i jedinice izvršile su dobivene zadatke na opšte zadovoljstvo.
<br>&nbsp;&nbsp;&nbsp;&nbsp;Otpor neprijatelja bio je od početka do kraja slab. Jedini veći otpor bio je na Trebeškom brdu, koji je trajao 4 časa, ali i on je brzo savladan.
<br>&nbsp;&nbsp;&nbsp;&nbsp;Naši odredi 7. ovog meseca u toku noći, već su izbili na r. Drinu, te su borbe zaključno sa tim danom bile u glavnom završene, a zatim je nastalo čišćenje oslobođene teritorije. Sva muslimanska sela u tri pomenuta sreza su potpuno spaljena tako, da nijedan njihov dom nije ostao čitav.
<br>&nbsp;&nbsp;&nbsp;&nbsp;Sva imovina je uništena sem stoke, žita i sena. Naređeno je i predviđeno prikupljanje ljudske i stočne hrane u određenim mestima, za stvaranje magacina rezervne hrane i ishranu jedinica, koje su ostale na terenu radi čišćenja i pretresa-nja terena i šumovitih predela, kao i radi sprovođenja i učvrš-ćavanja organizacije na oslobođenoj teritoriji.
<br>&nbsp;&nbsp;&nbsp;&nbsp;Za vreme operacija se pristupilo potpunom uništavanju muslimanskog življa bez obzira na pol i godine starosti.
<br>&nbsp;&nbsp;&nbsp;&nbsp;<i>Žrtve.</i>— Naše ukupne žrtve su bile 22 mrtva od kojih 2 nesretnim slučajem i 32 ranjena.
<br>&nbsp;&nbsp;&nbsp;&nbsp;<i>Kod muslimana oko 1200 boraca i do 8.000 ostalih žrtava: žena, staraca i dece.</i>
<br>&nbsp;&nbsp;&nbsp;&nbsp;Za vreme početnih operacija, muslimani su se dali u begstvo ka Metaljci, Čajniču i r. Drini. Na Metaljci je našao sklonište mali deo stanovništva. U Čajniču se računa da ima do 2.000 izbeglica, a jedan deo je uspeo da umakne preko Drine pre nego što su određene jedinice izvršile presecanje mogućih odstupnih pravaca na tom sektoru. Sve ostalo stanovništvo je uništeno.
<br>&nbsp;&nbsp;&nbsp;&nbsp;<i>Obezbeđenje i zaštita prelaza preko Drine i Lima.</i> — Da bi se sprečio svaki povraćaj muslimana sa leve na desnu obalu r. Drine i sa desne na levu obalu Lima, naredio sam ovako posedanje obale:
<br>&nbsp;&nbsp;&nbsp;&nbsp;od s. Dorića do ušća Lima u Drinu jedna četa Višegradske brigade;
<br>&nbsp;&nbsp;&nbsp;&nbsp;prelaz kod Međeđe: Zaborački bataljon;
<br>&nbsp;&nbsp;&nbsp;&nbsp;prelaz kod Ustiprače: Prenćanski bataljon;
<br>&nbsp;&nbsp;&nbsp;&nbsp;prelaz kod Ustiprače do zapadne ivice s. Kopači, jedan bataljon Čajničke brigade; i
<br>&nbsp;&nbsp;&nbsp;&nbsp;prelaz kod Goražda bataljon Fočanske brigade.
<br>&nbsp;&nbsp;&nbsp;&nbsp;U selu Dubac postavljen je jedan bataljon Mileševske brigade, a u selu Bučje jedan bataljon Čajničke brigade sa zadatkom da kao rezerve priteknu u pomoć u pravcu gde bi muslimani eventualno pokušali prelaz.
<br>&nbsp;&nbsp;&nbsp;&nbsp;<i>Posedanje oslobođene teritorije</i>. — Za komandanta zone i svih jedinica na istoj do izvršenja organizacije odredio sam kapetana I klase Lukačevića Vojina.
<br>&nbsp;&nbsp;&nbsp;&nbsp;U selu Poblaće na reonu od sela Ponikve smešten je jedan bataljon Pribojske brigade, do sela Trpinje (3) tri bataljona Pljevaljske brigade; i
<br>&nbsp;&nbsp;&nbsp;&nbsp;— Na reonu od sela Ponikve do sela Trpinje postavljenje jedan bataljon II Durmitorske brigade.
<br>&nbsp;&nbsp;&nbsp;&nbsp;Zadatak ovih jedinica je da svojim prisustvom vrše pritisak na Čajniče i ne dozvole izlazak muslimana iz njega i terorisanje našega življa.
<br>&nbsp;&nbsp;&nbsp;&nbsp;<i>Moral:</i> kod naših jedinica bio je u svakom pogledu izvrstan i na veoma visokom stupnju. Herojski poduhvati svakog pojedinca i čitavih jedinica sa svojim starešinama su u svakoj situaciji dokazali vidnog izražaja i zaslužuju svaku pohvalu.
<br>&nbsp;&nbsp;&nbsp;&nbsp;Moral kod muslimana bio je takoreći strašan. Zavladala je epidemija straha od naših četnika tako, da su bili rposto izgubljeni.
<br>&nbsp;&nbsp;&nbsp;&nbsp;Intervencija okupatora iz Plevalja i Čajniča sastojala se samo u tame—zaštita i obezbeđenje njihovih garnizona od opasnosti usleđenja našega napada.
<br>&nbsp;&nbsp;&nbsp;&nbsp;Detaljan izveštaj podneću naknadno u relaciji sa svima prilozima i skicama.
<br>&nbsp;&nbsp;&nbsp;&nbsp;Komandant, major Pav. I Đurišić
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<sup>1</sup><b class=medtxt> Original (pisan na mašini, ćirilicom) u Arhivu VII, Ca, k. 132, reg. br. 25/3 (CG-V-75). 
<br>&nbsp;&nbsp;&nbsp;&nbsp;<sup>2</sup><b class=medtxt> Vidi dok. br. 24.</b>
<br>&nbsp;&nbsp;&nbsp;&nbsp;
</p><CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_33.htm"><b>Prethodni dokument</b></a></TD><TD><a href="4_14_2_35.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body></html> 