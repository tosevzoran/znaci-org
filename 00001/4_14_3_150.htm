<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_149.htm"><b>Prethodni dokument</b></a></TD>
<TD><a href="4_14_3_151.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA VARVARINSKOG KORPUSA OD 15. MAJA 
1944. KOMANDANTU 1. BELlČKE BRIGADE ZA BORBU PROTIV NOVJ I ODNOS ČETNIKA PREMA 
OKUPATORIMA1</strong></p>
<p>»Strogo poverljivo i vrlo hitno!</p>
<p>Raspisati svima potčinjenim jedinicama i dostaviti u roku</p>
<p>od 48 časova.«</p>
<p>[Grb]</p>
<p>ŠTAB</p>
<p>VARVARINSKOG KORPUSA</p>
<p>JUGOSLOVENSKE VOJSKE U OTADŽBINI</p>
<p>Str. Pov. Br. službeno</p>
<p>15 maja 1944 god.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>S. J. P.</p>
<p align="center">KOMANDANTU 1 BELIČKE BRIGADE</p>
<p>Komandant Veliko-moravske grupe korpusa aktom svojim Str. Pov. Br. Službeno 
od 10 ovog meseca dostavio je sledeće:</p>
<p>»Najhitnije i pre svega: U vezi instrukcije Vrhovne komande od danas putem 
radio depeše,2—</p>
<p align="center">NAREĐUJEM:&nbsp;</p>
<p>1.&nbsp; — Da ni jedna akcija sem lične odbrane protiv Ne-maca i Bugara 
nesme biti preduzeta a da zato nije dobijena saglasnost iz ovoga štaba odnosno 
naređenje.</p>
<p>Akcije kojima sam predviđao manje napade na okupatora kako sam u tom duhu 
izdao naređenje, ima se svesti samo na lične odbrane pojedinaca ili ako su 
napadnuti štabovi organi-zovanih jedinica i njihove snage a u slučaju, da se 
nemože izbeći borba, da im ne padne naš materijal u ruke, kojim bi 
kompromitovali sebe i organizaciju Jugoslovenske vojske u otadžbini.</p>
<p>2.&nbsp; — Čišćenje unutrašnjih neprijatelja: komunista i njima sličnih 
ima biti što pre i bez svakog obzira, jer dani momenat tj. akcija protivu 
okupatora ima da nas nađe čista od svih unutrašnjih neprijatelja — 
ujedinjeno duhovno i fizički za borbu protiv vekovnog neprijatelja.</p>
<p>3.&nbsp; — Da se ovo naređenje saopšti svim našim jedinicama odnosno 
njihovim starešinama odmah po prijemu ovog naređenja sa potrebnim objašnjenjem 
i ubedljivom poukom, da tako treba sad da se radi, da bi posle mogli biti sami, 
ujedinjeni i snažniji za opštu akciju. Moramo imati na umu sledeće: u akciji 
moramo imati čista leđa i pozadinu.</p>
<p>4.&nbsp; — Da propaganda ostaje i dalje puna mržnje i napada na okupatora 
putem letaka, naših listova i žive reči — ono što jeste u stvari bez 
obzira što mi činimo ono što nam sada konvenira da bi posle imali čistu 
situaciju. Vojnički se kaže: Cilj opravdava sredstva«.</p>
<p>Prednje naređenje dostavlja se komandantu na znanje i tačan postupak.</p>
<p>Komandant, major, Zdravko Ž. Milošević</p>
<p align="center">M. P.3</p>
<p>Dostavljeno: K-tima brigada i srezova ovoga korpusa.</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 58, 
reg. br. 26/3 (S-V-6982).&nbsp;&nbsp;&nbsp;&nbsp;&nbsp;&nbsp;&nbsp; &nbsp;</p>
<p>2&nbsp; Vidi dok. br. 165.</p>
<p>3 Okrugli pečat: »Komanda jugoslovenske vojske u otadžbini —gorski štab 
br. 59«.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_149.htm"><b>Prethodni dokument</b></a></TD>
<TD><a href="4_14_3_151.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
