<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_118.htm"><b>Prethodni dokument</b></a></TD>
<TD><a href="46_120.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<div style="mso-element:footnote-list">
  <div style="mso-element:footnote" id="ftn5">
    <p class="Bodytext131" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="mso-fareast-language:HR" class="Bodytext130">Novi 
    vjetrovi na Motajici</span></p>
    <p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">&nbsp;<o:p>
    </o:p>
    </span></p>
    <p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Vojni 
    uspjesi doprinjeli su demoralizaciji četnika koji su se počeli vraćati kućama. 
    Tome je doprinjeo i uporni politički rad u narodu, kao i pojedine četničke 
    porodice koje su se počele otrežnjavati i politički sazrijevati. Nakon 
    svega što je proživio, narod se počeo s povjerenjem okretati prema 
    Brigadi. Upornost u razvijanju i izgrađivanju veza sa narodom, krunisana je 
    obostranim povjerenjem i poštovanjem, jer četnici više nisu predstavljali 
    nikakvu opasnost. Seljaci iz Gornje i Donje Lepenice, na primjer, obavještavali 
    su Brigadu o raspoloženju četnika i prenijeli poruku komandanta četničkog 
    bataljona koji se želi predati zajedno sa 60 četnika, ali, pod uslovom da 
    mu Štab Brigade garantuje život. I četnici koje su mobilisali oficiri Draže 
    Mihailovića, počeli su se vraćati kućama. Konačno, na Motajici su počeli 
    da duvaju novi i svježi vetrovi, i to se, po raspoloženju ljudi, vidjelo 
    gotovo u svakom selu. Stanovništvo posjećuje političke zborove u većem 
    broju i ne ustručava se, kao ranije, da postavljaju razna pitanja o 
    posljeratnom uređenju Jugoslavije, o kralju Petru II itd.</span><span lang="HR" style="font-size:12.0pt"><o:p>
    </o:p>
    </span></p>
    <p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
    davanju odgovora na postavljena pitanja, kao i u političkom radu sa 
    narodom, korišćene su odluke II zasjedanja AVNOJ-a. Kad je bio u pitanju 
    kralj i dinastija Karađorđevića, tu se moralo taktizirati i elastično 
    odgovarati u duhu odluka II zasjedanja AVNOJ-a. Raskrinkavanjem kralja i 
    izbjegličke vlade, u situaciji prije razbijanja četnika na Motajici, dalo 
    bi suprotne efekte od onih koje je Brigada očekivala. Kada je Brigada konačno 
    uspjela da vojnički razbije i politički raskrinka četnike kao izdajnike, 
    bilo je lakše raskrinkavati samoga kralja, jer su se četnici i četnički 
    pokret nalazili pod njegovim okriljem.</span><span lang="HR" style="font-size:12.0pt"><o:p>
    </o:p>
    </span></p>
    <p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Političko 
    sazrijevanje stanovništva oko Motajice omogućilo je formiranje prvog 
    narodnog odbora u Srbcu, Novoj Vesi, Kaocima, Rakovcu, Korovima i drugim 
    selima. U Srbcu, gdje se nalazio 1. bataljon Brigade, narod je posmatrao međusobne 
    odnose između boraca i starješina i, u kontaktima sa borcima, ispoljavao 
    interes za narodnooslobodilačku borbu. Tako su najprije pojedinci, a 
    kasnije i veći broj ljudi i omladine, nudili bataljonu informacije o 
    kretanju četnika i njihovim vezama u pojedinim selima. Da bi 
    agitaciono-propagandni rad još više poboljšali, a ciljeve NOB-e približili 
    što većem broju stanovnika, Brigada je iskoristila demoralizaciju četnika 
    i distanciranje od četničkog pokreta. Štab Brigade je izradio tekstove za 
    5 različitih letaka koji su umnoženi i podjeljeni narodu.<sup>22</sup> 
    Jedan letak, u vrlo oštrom i pretećem tonu, bio je namijenjen četnicima u 
    selu Smrtiću, a i njihovim jatacima. Drugi letak umnožen je i podijeljen 
    stanovnicima sela južno od Motajice. U njemu je narod obavješten o 
    zvjerstvima ustaša i njemačkog okupatora i sa pozivom da stupa u NOVJ, 
    Motajički </span><span style="font-size:12.0pt;
mso-ansi-language:EN-US" class="Bodytext4">NOP</span><span style="font-size:12.0pt" class="Bodytext4"> 
    </span><span lang="HR" style="font-size:12.0pt;mso-fareast-language:HR" class="Bodytext4">odred 
    ili u 12. slavonsku NOU brigadu.</span><span lang="HR" style="font-size:12.0pt"><o:p>
    </o:p>
    </span></p>
    <p class="Bodytext51" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-indent:0mm;line-height:normal;
background:transparent"><span class="Bodytext5Spacing-1pt"><sup><span lang="HR" style="mso-fareast-language:HR">1T</span></sup><span lang="HR" style="mso-fareast-language:HR">&gt;</span></span><span lang="HR" style="mso-fareast-language:HR" class="Bodytext52"> 
    Autor teksta bio je Bato Javorski.</span></p>
    <p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Treći 
    letak bio je namijenjen hrvatskom stanovništvu sela u Slavonskoj Posavini, 
    a četvrti stanovništvu oko Dervente. I peti letak, sa temom: saveznici nam 
    poručuju, bio je iskorišćen kao poruka generala Vilsona, komandanta 
    savezničkih sredozemnih snaga narodu porobljene Evrope. U političkom radu 
    sa stanovništvom popularisane su narodne pjesme i borbene tradicije srpskog 
    naroda u prošlosti. Razobličavana je nacionalna i vjerska mržnja da bi se 
    narod privukao na stranu NOB-a. Politički rad sa narodom bio je veoma snažan 
    činilac koji je, zajedno sa vojnim rezultatima, doveo do prekretnice na 
    Motajici i do političke diferencijacije među stanovništvom distanciranjem 
    od četničkog pokreta. Govoreči o vojnim i političkim uspjesima u borbi 
    protiv četnika na partijskom savjetovanju u 11. krajiškoj diviziji, Osman 
    Karabegović i Avdo Humo izjavili su da je jedino 12. slavonska NOU brigada 
    imala pravilan stav u borbi protiv četnika..<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a></span><span lang="HR" style="font-size:12.0pt"><o:p>
    </o:p>
    </span></p>
    <p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Pošto 
    su četnici vojnički razbijeni, stvoreni su politički uslovi za 
    mobilizaciju novih boraca. Prije toga uslovi za mobilizaciju bili su veoma 
    mali i redovno sa rizikom. Koristeći se iskustvom 11. krajiške divizije, 
    Štab 12. NOU brigade ocijenio je da je prisilna mobilizacija mač sa dvije 
    oštrice, i da je išla na ruku četnicima. Pošto prime oružje, mobilisani 
    mladići dezertirali su četnicima. Samo za vrijeme neprijateljeve ofanzive, 
    u januaru 1944, iz 11. krajiške divizije dezertiralo je preko 1000 
    mobilisanih boraca s terena Motajice i prnjavorskog sreza. Sada se situacija 
    iz osnova promijenila. U 12. NOU brigadu dobrovoljno je došlo 60 omladinaca 
    - Poljaka ali je ubrzo 20 dezertiralo. Iz srpskih sela dolazili su samo 
    pojedinci koji su izjavljivali da žele da se bore u brigadi i da s njom žele 
    da idu čak i u Slavoniju. U pitanjima mobilizacije boraca Štab Brigade 
    ispoljio je političku zrelost i vojničku mudrost, jer je političku 
    kampanju za mobilizaciju novih boraca sprovodio u korist Motajičkog 
    partizanskog odreda, a ne u korist Brigade. Štab Brigade cijenio je da 
    Motajički odred treba što prije da se brojno poveća, naoruža i politički 
    učvrsti. Radi kadrovskog ojačanja Motajičkog partizanskog odreda, 12. 
    brigada je dala političkog komesara 2. bataljona, Ljubu Mraovića, za 
    političkog komesara Motajičkog partizanskog odreda. Za zamjenika političkog 
    komesara Odreda dala je Antu Topalija, nekoliko komandira vodova, 5 puškomitraljeza, 
    20 pušaka i nešto municije. Za kraće vrijeme Motajički partizanski odred 
    brojno je ojačao, tako da je imao oko 170 boraca, ali bez dovoljno oružja.</span><span lang="HR" style="font-size:12.0pt"><o:p>
    </o:p>
    </span></p>
    <p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Pored 
    borbe protiv četnika, 12. slavonska NOU brigada često je odlazila u dolinu 
    rijeke Bosne gdje je napadala neprijateljeve transportne vozove i rušila željezničku 
    prugu Doboj - Sarajevo. Krajem decembra 1943. i početkom januara 1944. 
    Brigada je učestvovala u banjalučkoj operaciji i u neprijateljevoj 
    ofanzivi u centralnoj Bosni. U sadejstvu sa 14. srednjebosanskom brigadom 
    oslobodila je sresko mjesto Prnjavor i napadala na Teslić i Doboj. Kada je 
    u Brigadi već uveliko sazrelo uvjerenje da u selima oko Motajice nema četnika, 
    sem manjih grupa i pojedinaca koji se skrivaju, četnička grupa Vlade Vinčića 
    izvršila je gnusan zločin 7. aprila 1944. Oni su iz zasjede kod Pasje 
    pravde, dočekali i ubili Dušana Drlića, zamjenika političkog komesara 
    12. brigade i Ivana Buzova, informativnog oficira u Štabu Brigade,<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:footnote">[2]</span></sup></a> 
    kada su se na konjima vraćali iz Nove Vesi. Njihovom smrću četnici su 
    uspjeli da nanesu </span><span lang="HR" style="font-size:
12.0pt;mso-fareast-language:HR" class="Bodytext30">najteži udarac Brigadi od 
    njenog dolaska u centralnu Bosnu. Pogibija dvojice istaknutih i omiljenih 
    starješina ožalostila je čitavu Brigadu, ali je i podstakla borce na još 
    veća zalaganja i upornost u borbi protiv preostalih četničkih grupica. U 
    narednih 45 dana, prije povratka u Slavoniju, na prostoru Motajice ponovno 
    je organizovana opšta potjera za četnicima i čišćenje terena. O stanju 
    na Motajici u toku 1943. i u januaru 1944, bivši sekretar Brigadnog 
    komiteta KPJ, Pero Car, u izvještaju </span><span lang="DE" style="font-size:12.0pt;mso-ansi-language:DE;
mso-fareast-language:DE" class="Bodytext30">CK</span><span lang="DE" style="font-size:12.0pt;mso-fareast-language:DE" class="Bodytext30"> 
    </span><span lang="HR" style="font-size:12.0pt;mso-fareast-language:
HR" class="Bodytext30">KPH, napisao je: »Stanje na Motajici se u mnogo čemu 
    promjenilo. Četnici su vojnički razbijeni, pa prema tome, djelimično, 
    izgubili su i politički oslonac u narodu. Međutim, ne smije se izgubiti iz 
    vida činjenica da je narod rodbinski vezan sa četnicima. Ovo se naročito 
    odnosi na četničke komandante i komandire. Pristupili smo formiranju 
    narodnih odbora i prvog opštinskog narodnog odbora u Srbcu i, na taj način, 
    udarili temelje narodnoj vlasti na Motajici. Do tog uspjeha došli smo samo 
    upornim političkim radom. Gotovo svi borci postali su politički agitatori 
    i propagatori ciljeva NOB-a.<a style="mso-footnote-id:ftn3" href="#_ftn3" name="_ftnref3" title><sup><span style="mso-special-character:
footnote">[3]</span></sup></a></span><span lang="HR" style="font-size:12.0pt"><o:p>
    </o:p>
    </span></p>
    <div style="mso-element:footnote-list">
      <br clear="all">
      <hr align="left" size="1" width="33%">
      <div style="mso-element:footnote" id="ftn1">
        <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[1]</span></sup></i></span></a><span class="Footnote0"><i><span lang="HR" style="mso-fareast-language:HR">) 
        Bato Javorski: Izvještaj Oblasnom komitetu KPH za Slavoniju.</span></i></span><i><span lang="HR"><o:p>
        </o:p>
        </span></i></p>
      </div>
      <div style="mso-element:footnote" id="ftn2">
        <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[2]</span></sup></i></span></a><span class="Footnote0"><i><span lang="HR" style="mso-fareast-language:HR">) 
        Obojica su sahranjena u poljskom selu Jadovica, 7. aprila 1944.</span></i></span><i><span lang="HR"><o:p>
        </o:p>
        </span></i></p>
        <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><span class="Footnote60"><i><span lang="HR" style="font-size:10.0pt;mso-bidi-font-size:12.0pt;mso-fareast-language:
HR">?7Q</span></i></span><i><span lang="HR"><o:p>
        </o:p>
        </span></i></p>
      </div>
      <div style="mso-element:footnote" id="ftn3">
        <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn3" href="#_ftnref3" name="_ftn3" title></a><span class="Footnote0"><i><span lang="HR" style="mso-fareast-language:HR">Arhiv 
        VII, k. 483 </span><span lang="DE" style="mso-ansi-language:DE;mso-fareast-language:
DE">reg. </span><span lang="HR" style="mso-fareast-language:HR">br. 10-107/8.</span></i></span><i><span lang="HR"><o:p>
        </o:p>
        </span></i></p>
      </div>
    </div>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><i><span lang="HR">
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_118.htm"><b>Prethodni dokument</b></a></TD>
<TD><a href="46_120.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

