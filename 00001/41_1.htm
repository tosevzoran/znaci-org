<html>
<head>
<meta http-equiv="Content-Type" content="text/html; charset=utf-8">

<title>Fikreta Jelic Butic: CETNICI U HRVATSKOJ 1941-1945</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Fikreta Jelic Butic: CETNICI U HRVATSKOJ 1941-1945</b><br>


<CENTER><TABLE border="1"><TR><TD><a href="41.htm"><b>Sadr&#382;aj</b></a></TD>
<TD><a href="41.htm"><b>Prethodni dokument</b></a></TD>
<TD><a href="41_2.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" style="text-indent:10.0mm;mso-pagination:widow-orphan"><b><i><span lang="HR" style="font-size:18.0pt;mso-ansi-language:HR">Riječ 
izdavača</span></i></b><span lang="DE" style="font-size:12.0pt;mso-bidi-font-size:10.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">Knjigom ČETNICI U HRVATSKOJ 1941-1945. </span><span lang="DE" style="font-size:12.0pt;mso-bidi-font-size:10.0pt;mso-ansi-language:DE">dr</span><span lang="HR" style="font-size:12.0pt;mso-bidi-font-size:10.0pt;mso-ansi-language:
HR"> Fikreta Jelić-Butić dala je jugoslavenskoj istorijskoj nauci, 
jugoslavenskoj javnosti i svima onima koji se interesuju za šire tokove 
narodnooslobodilačkog rata i revolucije naroda i narodnosti Jugoslavije, 
posebno na području Hrvatske, značajno i nezaobilazno naučno delo. Pojavom 
ovoga štiva popunjava se praznina koja je postojala u sagledavanju opštih 
vojno-političkih tokova i zbivanja na prostoru gde su se ukrštali interesi 
nacifašističkih okupatorskih sila – utemeljivača i negovateljica svojih 
slugana: četnika s jedne strane i ustaško-domobranskih vojno-političkih 
institucija i svih sadržaja u njima, s druge strane. Okupatori su se, bez 
sumnje, držali starog rimskog načela </span><i><span lang="DE" style="font-size:
12.0pt;mso-bidi-font-size:10.0pt;mso-ansi-language:DE">divide</span><span lang="DE" style="font-size:12.0pt;mso-bidi-font-size:10.0pt;mso-ansi-language:
HR"> </span><span lang="DE" style="font-size:12.0pt;mso-bidi-font-size:
10.0pt;mso-ansi-language:DE">et</span><span lang="HR" style="font-size:
12.0pt;mso-bidi-font-size:10.0pt;mso-ansi-language:HR"> impera.</span></i><span lang="HR" style="font-size:12.0pt;mso-bidi-font-size:10.0pt;mso-ansi-language:
HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">Bilo je i ranije interesovanja za problematiku četničke kontrarevolucije u 
Hrvatskoj i pokušaja da se ona različitim prilazom prikaže i objasni. Takvi 
radovi su vremenski i prostorno ograničeni i više su u funkciji objašnjenja 
nekog <span style="letter-spacing:-.05pt">pojedinačnog događaja-epizode radi 
konkretne potrebe, bez pretenzije da se ide od </span>početka do kraja u 
analiziranju nastanka, trajanja i nestajanja pojave iz bliske prošlosti naših 
naroda i narodnosti.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="DE" style="font-size:12.0pt;mso-bidi-font-size:10.0pt;mso-ansi-language:
DE">Dr</span><span lang="HR" style="font-size:12.0pt;mso-bidi-font-size:10.0pt;
mso-ansi-language:HR"> Fikreta Jelić-Butić je, ceneći dosadašnje radove i 
priloge o tako značajnoj i <span style="letter-spacing:-.05pt">prema mnogočemu 
složenoj i interesantnoj problematici naše prošlosti, primerenim </span>metodološkim 
pristupom, snažnom naučnom argumentacijom, laganim i jasnim <span style="letter-spacing:-.05pt">stilom, 
korektno i principijelno uspela da dovede u sklad sve činioce pojave i stvori </span>ne 
samo naučno utemeljeno, nego i vrlo pregledno i lako čitljivo analitičko 
delo. To je, uistinu, veli</span><span style="font-size:12.0pt;mso-bidi-font-size:10.0pt">ki 
</span><span lang="HR" style="font-size:12.0pt;mso-bidi-font-size:10.0pt;mso-ansi-language:HR">istraživački 
doprinos. Jer, dati potpunu istorijsku panoramu četništva u Hrvatskoj nije bio 
ni lak ni jednostavan zadatak. U tom izazovu </span><span lang="DE" style="font-size:12.0pt;mso-bidi-font-size:10.0pt;mso-ansi-language:DE">dr</span><span lang="HR" style="font-size:12.0pt;mso-bidi-font-size:10.0pt;mso-ansi-language:
HR"> Fikreta Jelić-Butić imala je olakšavajuće okolnosti tim </span><span style="font-size:12.0pt;mso-bidi-font-size:10.0pt">pre</span><span lang="HR" style="font-size:12.0pt;mso-bidi-font-size:10.0pt;mso-ansi-language:HR"> 
što je velikom <span style="letter-spacing:-.05pt">intelektualnom snagom, istančanim 
sluhom i izuzetnim interesovanjem za politička </span>zbivanja u Hrvatskoj, u 
prvom redu za snage konfrontirane oslobodilačkom ratu i revoluciji, napisala i 
objavila značajna istorijska dela: »Ustaše i Nezavisna Država Hrvatska,« i 
»Hrvatska seljačka stranka«, pored mnoštva drugih naučnih radova i rasprava 
objavljenih u uglednim jugoslovenskim naučnim i stručnim publika-cijama. 
Jugoslovenskoj javnosti, naučnim i stručnim krugovima u zemlji i šire, autor 
dela koje sada imamo priliku da čitamo i da o njemu sudimo, nije dakle, 
nepoznat. Naprotiv, spada u red onih istoričara koji znaju da odvoje sporedno 
od glavnog, nevažno od bitnog, pojedinačno od opšteg, ali ne zanemaruje ni 
jednu činjenicu, ni jedan, naoko sitan, podatak, ne potcenjuje lokalno i 
regionalno u odnosu na opšte i celovito, te sve znalački i vešto situira u 
celinu, upotpunjujući i zaokružujući opštu sliku događaja.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">Služeći se, pretežno, arhivskom gradom svih aktera događaja, u čemu 
najznačajnije mesto imaju upravo četnička izvorna dokumenta, dokumenta 
okupatora, ustaških institucija, vojnih i političkih organa narodnooslobodilačkog 
pokreta, zapadnih saveznika kao i mnoštvom naučne i druge literature, </span><span lang="DE" style="font-size:12.0pt;mso-bidi-font-size:
10.0pt;mso-ansi-language:DE">dr</span><span lang="HR" style="font-size:12.0pt;
mso-bidi-font-size:10.0pt;mso-ansi-language:HR"> Fikreta Jelić-Butić izvodi 
svoje naučno utemeljene zaključke, poštujući pri tome, nesebično <span style="letter-spacing:-.05pt">i 
korektno, mišljenje drugih pisaca o toj tematici. Iako je rad sveobuhvatan i 
celovit, </span>ostaje, dakako, još dovoljno prostora za one koji imaju 
interesovanje i želju za širu <span style="letter-spacing:-.05pt">obradu 
pojedinih aspekata četničke delatnosti, što se u prvom redu odnosi na pitanje 
četničke vojne organizacije, iako je, u potrebnoj meri, za razumevanje 
problema i to </span>predočeno. Zatim o četničkom teroru, o čemu je u knjizi 
</span><span lang="DE" style="font-size:
12.0pt;mso-bidi-font-size:10.0pt;mso-ansi-language:DE">dato</span><span lang="HR" style="font-size:12.0pt;mso-bidi-font-size:10.0pt;mso-ansi-language:
HR"> mnoštvo podataka iz svih krajeva Hrvatske gde je bilo četnika, o 
socijalnoj strukturi i hijerarhiji četničke organizacije itd. Očigledno je u 
žiži interesovanja autora bio, pretežno, politički <span style="letter-spacing:
-.05pt">aspekt organizovanja i delovanja četničke organizacije i politička i 
vojna motivacija </span>za kolaboraciju sa okupatorima i ustaško-domobranskim 
snagama radi suzbijanja i slamanja </span><span style="font-size:12.0pt;
mso-bidi-font-size:10.0pt">rev</span><span lang="HR" style="font-size:12.0pt;
mso-bidi-font-size:10.0pt;mso-ansi-language:HR">olucionarnih snaga pod 
rukovodstvom KP Jugoslavije i oživotvorenje ideje o stvaranju »Velike Srbije« 
u »Velikoj Jugoslaviji« - te opšte preokupacije četničkog pokreta 
Dragoljuba Draže Mihailovića.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">Čitaoci i korisnici ove knjige lako će se uveriti u to da autori nekih 
stranih publikacija, kao i nekih koje su se nedavno pojavile u nas <i>(Saveznici 
i jugoslovenska ratna drama, </i>na </span><span lang="DE" style="font-size:12.0pt;
mso-bidi-font-size:10.0pt;mso-ansi-language:DE">primer</span><span lang="HR" style="font-size:12.0pt;mso-bidi-font-size:10.0pt;mso-ansi-language:HR">), 
nisu u pravu kada tvrde da je četnički pokret: bio »antifašistička 
organizacija«. Takvi radovi lišeni su svake objektivnosti, sadrže flagrantnu 
reviziju nama dobro poznatih političkih i vojnih stavova kolaboracionista 
upregnutih u nacifašističku mašineriju, što u nas opravdano iritira najšire 
društvene slojeve. Iako se autor knjige <i>Četnici u Hrvatskoj </i>1941-1945. 
ne upušta u polemiku o tim neistinama, snagom argumenata i činjenicama o četničkoj 
stvarnosti, naučno i ubedljivo, negira takve pokušaje čiji je cilj da iskrive 
sliku o onome što je opšte poznato i o čemu je istorijska nauka svoju ocenu 
već dala.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">Sadržaj ove knjige u kojoj je studiozno predstavljen sklop okolnosti u 
kojima dolazi do pojave četnika (u Dalmaciji, Lici, Gorskom kotaru, Hrvatskom 
primorju, mestimično na Kordunu, Baniji i Slavoniji), njihova opredeljenost za 
kolaboraciju sa fašistima, ustašama i nacistima, planirana politika genocida 
prema hrvatskom narodu u »</span><span lang="DE" style="font-size:12.0pt;
mso-bidi-font-size:10.0pt;mso-ansi-language:DE">datom</span><span lang="HR" style="font-size:12.0pt;mso-bidi-font-size:10.0pt;mso-ansi-language:HR"> 
trenutku«, masovne krvave inkvizicije, pljačka, paljevina i zastrašujuće </span><span style="font-size:12.0pt;mso-bidi-font-size:10.0pt">mere</span><span lang="HR" style="font-size:12.0pt;mso-bidi-font-size:10.0pt;mso-ansi-language:HR"> 
odmazde prema simpatizerima narodnooslobodilačkog pokreta, pod okriljem i uz 
pomoć nacifašističkih porobljivača, pokazuje da se ne može, istovremeno, 
biti fašistički saradnik i anfifašista.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">Uostalom, ni četničko vrhovno vojno-političko rukovodstvo, ni pokrajin</span><span style="font-size:12.0pt;mso-bidi-font-size:10.0pt">ska</span><span lang="HR" style="font-size:12.0pt;mso-bidi-font-size:10.0pt;mso-ansi-language:HR">, 
pa ni lokalna četnička rukovodstva nisu sebe nazivali ni smatrali antifašistima 
ni <span style="letter-spacing:-.05pt">antiokupatorima. Četništvo je, 
zaslepljeno mržnjom prema svemu oslobodilačkom i </span>demokratskom, smatralo 
narodnooslobodilački pokret jedinim neprijateljem. Autor ove knjige, etikom naučnog 
radnika, izlaze takvo antislobodarsko i prookupatorsko opredeljenje četnika od 
njihove pojave 1941. do konačnog sloma 1945. godine.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">Za italijanskog okupatora četnici su bili »Antikomunistička dobrovoljačka 
<span style="letter-spacing:-.05pt">milicija«, smatrali su ih svojim pomoćnim 
trupama, snabdevali ih, naoružavali i slali </span>u borbu. Italijanska deviza 
je bila: »Poduprijeti četnike u dovoljnoj mjeri da se bore protiv komunista (. 
. .), zahtijevati i osigurati da se četnici ne bore protiv hrvatskih snaga i 
vlasti; dopustiti im da protiv komuni</span><span lang="DE" style="font-size:
12.0pt;mso-bidi-font-size:10.0pt;mso-ansi-language:DE">sta</span><span lang="HR" style="font-size:12.0pt;mso-bidi-font-size:10.0pt;mso-ansi-language:HR"> 
operiraju na svoj način (tako da 'pokolju jedni druge')«. Četnici, pak, ne 
samo što su služili italijanskom okupatoru, već su se kitili fašističkim 
značkama, a često je od njih traženo da polože »zakletvu na vernost 
italijanskom vladaocu i fašizmu «.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">Što se tiče četničko-ustaških odnosa, autor iscrpno izlaže genezu 
njihovih propagandnih sukoba i podudarnih stavova, interesa i akcija protiv 
narodnooslobodilačkog pokreta. Sva povika na ustaše svodila se u praksi na 
njihove zajedničke napore u borbi protiv snaga revolucije, što je 
zagarantovano i pismenim <span style="letter-spacing:-.05pt">sporazumima u 
Kninu, Gospiću, Otočcu, Zagrebu itd. Momčilo Đujić, koji je »spas« </span>Srba 
i srpstva od ustaških progona video u saradnji sa ustašama, lično je odredio 
delegaciju da ustaškom županu u Kninu službeno čestita godišnjicu 
uspostavljanja tzv. Nezavisne Države Hrvatske.</span><span style="font-size:12.0pt;mso-bidi-font-size:
10.0pt"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">Nakon sto su italijanskog okupatora u Dalmaciji, Lici i Hrvatskom primorju 
zamenile nemačke trupe, četnicima je bilo dovoljno da im se predstave kao 
borci protiv komunizma, u stvari protiv narodnooslobodilačkog pokreta, pa da 
zadobiju svu nemačku naklonost i sve one privilegije koje su im ranije davali 
Italijani. Pri <span style="letter-spacing:-.05pt">nailasku Nemaca četnici (u 
Vrlici) upozoreni su na to »da moraju svakog njemačkog </span>vojnika 
pozdraviti isto tako kao i svoga«. Ali, pozdrav, zna se, bio je na fašistički 
način.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">Shvativši tako svoju ulogu, razumljivo je što su četničke vođe, sledeći 
</span><span lang="DE" style="font-size:12.0pt;mso-bidi-font-size:10.0pt;mso-ansi-language:
DE">primer</span><span lang="HR" style="font-size:12.0pt;mso-bidi-font-size:10.0pt;
mso-ansi-language:HR"> i uputstva Draže Mihailovića, odbijale i svaku pomisao 
na saradnju sa partizanskim snagama, na čemu je uporno inzistiralo rukovodstvo </span><span style="font-size:12.0pt;mso-bidi-font-size:10.0pt">NOP</span><span lang="HR" style="font-size:12.0pt;mso-bidi-font-size:10.0pt;mso-ansi-language:HR">-a, 
posebno u Dalmaciji, <span style="letter-spacing:-.05pt">naravno u vreme dok se 
još nije znalo u kojoj su meri četnici zaplivali u vode izdaje, </span>kolaboracije 
i kontrarevolucije, o čemu se u knjizi detaljno i hronološki izlaže.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">Na sličan način, ukazuje se ovde i na druge oblike četničke nacionalne 
izdaje, fašističkog indoktriniranja četničkih vođa u početnom periodu na 
anektiranom i reokupiranom italijanskom okupacionom području šovinističkim 
strastima, grupnim <span style="letter-spacing:-.05pt">i pojedinačnim terorističko-zločinačkim 
postupcima, krvavim četničkim pučevima u </span>panizanskim štabovima i 
jedinicama uz asistenciju okupatora. Govori se o proganjanju Srba i teroru nad 
njima počev od njihovog »isključivanja iz četničke organizacije«, pa i iz 
»sastava srpskog naroda« - zbog neposlušnosti, zatim o četničkoj 
propagandi, o mišljenju i ocenama italijanskih i nemačkih komandi o stvarnoj s</span><span lang="DE" style="font-size:12.0pt;mso-bidi-font-size:10.0pt;mso-ansi-language:
DE">nazi</span><span lang="HR" style="font-size:12.0pt;mso-bidi-font-size:10.0pt;
mso-ansi-language:HR">, borbenom moralu i opštoj vrednosti četničkog 
elementa, o prisilnoj mobilizaciji, o tome zašto nisu imali podršku u narodu 
itd.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">Sve to je iscrpno analizirano i izloženo u ovoj knjizi, što joj daje 
posebnu vrednost i zbog čega se, imajući u vidu ocene i preporuku stručnih 
recenzenata, izdavač odlučio da je objavi. Izdavač je uveren da našoj 
javnosti pruža celovito i vrlo vredno naučno delo kojim se obogaćuje naša 
istorijska literatura i dolazi do daljih spoznaja o tome da su četnici, kao 
protivnici antifašističkih, idejno-revolucionarnih i borbeno-patriotskih 
snaga, bili predstavnici preživelog socijalno-klasnog sistema i neželjenog režima.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="DE" style="font-size:12.0pt;mso-bidi-font-size:10.0pt;letter-spacing:-.05pt;
mso-ansi-language:DE">Dr </span><span lang="HR" style="font-size:12.0pt;
mso-bidi-font-size:10.0pt;letter-spacing:-.05pt;mso-ansi-language:HR">Branko 
Latas</span><span lang="DE" style="font-size:12.0pt;mso-bidi-font-size:10.0pt;
mso-ansi-language:DE"><o:p>
</o:p>
</span></p>
<p>
<br>
<CENTER><TABLE border="1"><TR><TD><a href="41.htm"><b>Sadr&#382;aj</b></a></TD>
<TD><a href="41.htm"><b>Prethodni dokument</b></a></TD>
<TD><a href="41_2.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

