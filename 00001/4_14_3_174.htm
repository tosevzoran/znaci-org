<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_173.htm"><b>Prethodni dokument</b></a></TD>
<TD><a href="4_14_3_175.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE ŠTABA SMEDEREVSKOG KORPUSA OD 4. JUNA 
1944. KOMANDANTU VELIKOORAŠKE GRUPE BRIGADA ZA NAPAD NA NOVJ U SMEDEREVSKOM 
KRAJU1</strong></p>
<p>GORSKI ŠTAB BR. 73 2</p>
<p>KOMANDA JUGOSLOVENSKE VOJSKE</p>
<p>U OTADŽBINI&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Str. Pov. Br. 321</p>
<p>4. VI. 1944. g.</p>
<p>Slobodne Srpske Planine&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Koncept3</p>
<p align="center">KOMANDANTU VELIKO ORAŠKE GRUPE BRIGADA</p>
<p align="center">Kapetanu Ranku Dimitrijeviću.</p>
<p>Prema izveštaju komandantu VIII brigade p. poručnika g. Bogićevića4 
komunistička grupa od 100 pojavila se je ponova u s. Drugovcu i vodila borba sa 
VIII brigadom.5 U ovoj borbi imali smo dva mrtva među njima i brat p. poručnika 
Bogićevića. Komunisti su uspeli da razbiju naše iz razloga što mobilisani 
Podunavci za vreme borbe na levom i desnom krilu još u samom početku pobegli 
su iz borbe a izgleda da su se predali komunistima. Sam komandant VIII brigade 
sa Jaseničanima borio se je hrabro i uspeo je da probije komunistički obruč 
koji ga je stezao.</p>
<p>Obzirom na nastalu situaciju u Podunavlju a da se komunisti nebi ponova 
ugnjezdili:</p>
<p align="center">NAREĐUJEM</p>
<p>I — Da komandant Jaseničke grupe brigada6 mobiliše samo najhrabrije 
najsigurnije borce koji su odslužili vojsku i svo ljudstvo pod oružjem sa 
aktivnim starešinama pošalje u Podunavlje radi uništenja komunista.</p>
<p>Akcijom — komandovanje nad Jaseničkom grupom primiče i rukovodiće načelnik 
štaba komandanta Jaseničke grupe brigada aktivni pešadiski kapetan I klase g. 
Antonijević Živan, aktivne starešine potčinjene njemu biće: narednik vodnik 
— I klase Rebić Milovan, aktivni narednik Milorad Bogićević i aktivni p. 
narednik vazduh. Slobodan Lađarski, pitomac V. A. Miloš Jovanović aktiv. p 
poručnik Dobrosav Radojković.</p>
<p>Zborno mesto Dubrave. Polazak 5 - VI - 1944 god. u 16 časova.</p>
<p>II&nbsp; — Da komandant Veliko Oraške grupe brigada kapetan Ranko 
Dimitrijević prikupi svo ljudstvo najhrabrije i najpouzdanije koje je otslužilo 
rok u kadru i prema brojnom stanju oružja formira odgovarajuće jedinice i 
krene u akciju u Podunavlje sa svim aktivnim potčinjenim starešinama.</p>
<p>Polazak 6 - VI - 1944 god. u 4 časa izjutra u Dubrave, gde će uhvatiti vezu 
sa određenim komandantom Jaseničke grupe kapetanom Antonijevićem i 
komandantom Podunavske grupe brigada, dogovoriće se i stvoriti plan za opštu 
akciju i komuniste u Podunavlju uništiti bez milosti.</p>
<p>Akcijom lično će rukovoditi nad svojim ljudima taj komandant grupe</p>
<p>III&nbsp; — Korpusni bataljon pod komandom poručnika g. Da-bića nalazi se 
u Podunavlju u akciji i biće pod komandom komandanta Podunavske grupe brigada</p>
<p>IV — Komandant Podunavske grupe brigada prikupiće svo oružano ljudstvo i 
sa svojim potčinjenim starešinama lično će rukovoditi akcijom nad svojim 
ljudima.</p>
<p>V&nbsp; — Koncentracija svih snaga i starešina biće u Dubravama, sva tri 
komandanta sporazumno dogovoriće se o radu i planu izvođenja akcija stim da se 
komunisti i njihovi jataci unište bez milosti.</p>
<p>VI&nbsp; — Komandu nad svima odredima primiče komandant Veliko Oraške 
grupe brigada kapetan g. Ranko Dimitrijević.</p>
<p>VII&nbsp; — Izveštaje o postignutom uspehu i radu dostavljati mi direktnim 
kurirom konjanikom kanalom Golobok — M. Plana— Stojačak kuća Zire Savića.</p>
<p>VIII&nbsp; — Pohvatane komuniste likvidirati na licu mesta.</p>
<p>Na izvršenje.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>&nbsp;Zastupa</p>
<p>Komandanta</p>
<p>Smederevskog korpusa</p>
<p>kapetan.</p>
<p>Mladen M. Radovanović</p>
<p>Dostavljeno:</p>
<p>Komandantu Jaseničke grupe brigada Komandantu Veliko Oraške grupe brigada 
Komandantu Podunavske grupe brigada&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 94, 
reg. br. 1/3 (S-V-153376).</p>
<p>2&nbsp; Brojna oznaka za Smederevski korpus.</p>
<p>3&nbsp; Napisano mastilom, ćirilicom.</p>
<p>4&nbsp; Radosav.</p>
<p>5&nbsp; Borbu su vodili delovi Kosmajskog NOP odreda koji su, 3. juna, u 
Drugovcu razbili četnike. Vidi dok. br. 177 i tom I, knj. 9, dok br. 51.</p>
<p>6 U njenom sastavu bile su 1, 2. i 3. jasenička brigada. Komandant grupe bio 
je kapetan I kl. Jovan Jovanović.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_173.htm"><b>Prethodni dokument</b></a></TD>
<TD><a href="4_14_3_175.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
