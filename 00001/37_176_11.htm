<html>
<head>
<meta http-equiv="Content-Type" content="text/html; charset=utf-8">

<title>Jovan Stamatovic: POZEGA U 1941.</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Stamatovic: POZEGA U 1941.</b><br>


<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_176_10.htm"><b>Prethodni dokument</b></a></TD>
<TD><a href="37_176.htm"><b>Slede&#263;i dokument</b></a></TD></TR></TABLE></CENTER>   

<p class=BELITASTER>
<table width="100%">
<tr>
<td vAlign=Top>
<p>
<br>
<div class="Section1">
  <p class="Bodytext30" align="left" style="margin-top:0mm;margin-right:0mm;
margin-bottom:0mm;margin-left:111.0pt;margin-bottom:.0001pt;text-align:left;
line-height:normal;tab-stops:254.5pt;background:transparent"><span lang="HR" style="font-size:14.0pt;mso-bidi-font-size:12.0pt;mso-fareast-language:HR">ZLOČINI 
  ČETNIKA</span><span lang="HR" style="font-size:14.0pt;mso-bidi-font-size:12.0pt"><o:p>
  </o:p>
  </span></p>
  <p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Posle 
  5-6 dana u Požegu su stigli četnici. Tada je nastalo masovno hapšenje 
  naroda, u prvom redu bivših partizana (većinu su tada ili kasnije 
  likvidirali). Četničke bande s stizale sa Rudnika, sa već napravljenim 
  spiskovima koga treba streljati, i vršile nedela koja bez pomoći okupatora 
  nisu mogli učiniti. Svoje ogorčenje zbog poraza iskaljivale su nad golorukim 
  stanovništvom. Nastupajući u dve kolone komunikacijoi Čačak - Požega, četnici 
  su hvatali pripadnike NOP-a (prem sporazumu između Draže i Nemaca u Divcima 
  27. novembra dakle dva dana posle sporazuma s predstavnicima Vrhovno štaba 
  NOPOJ). Četnici su počeli otvoreno da sarađuju s okupatorom. U Požegi je 
  radio preki sud sastavljen od Nemaca, ljotićevaca i četnika. Od četnika su 
  u prekom sudu sudelovali Glišić, Pavković, Diša Jovanović i Miljko 
  Marjanović. Presude je potpisivao nemački komandant mesta, ali tek pošto bi 
  članovi »prekog suda« glasali listićem, na kome su se ispisival početna 
  slova kazne: »S« streljanje, »O« oslobađanje. Nemački komandant je uživao 
  pravo dva glasa i njegove presude su se odmah izvršavale. Kod zatvora u Požegi 
  bila su tri komandira: nemački, ljotićevski i četnički; svaki je imao 
  posebne ključem i upadao u zatvor kad je hteo i radio šta je hteo. Zatvori 
  su pored ovoga, bili u svim opštinskim mestima, gde su radili preji četnički 
  sudovi sastavljeni od ljudi koji nisu bili sa tog teren, a dopunjavani su domaćim 
  četovođama i predsednicima opštine. Bilo je dosta streljanja i bez presuda. 
  Uz podršku Nemaca nastalo je obračunavanje kako je ko s kim hteo. Četnička 
  komanda predala je Nemcima oko 100 pristalica NOP-a. Posle gotovo godinu dana 
  robovskog rada kod Nemaca i četničkih starešina neki su sprovedeni u logor, 
  a drugi pušteni kućama.<o:p>
  </o:p>
  </span></p>
  <p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">U 
  decembru 1941. god. četnici su pravili čitave hajke i selima hapseći 
  pripadnike NOP-a sreza požeškog. U Guglju i Jelendolu uhapsili su 9 drugova 
  i ženu Save Markovića (koji je poginuo u prvom sukobu s četnicima). Uhapšene 
  su saslušali štabu Markovića u Jelendolu, pošto su im prethodno svukli 
  bolje odelo i obuću, a dali im pocepano. Neki su bosi sprovedeni Tabanoviće, 
  gde je iz Srednjeg Dobrinja, Tabanovića i Papratita bilo zatvoreno ukupno 17. 
  Među njima je bio i starac od 70 godina Strajin Nikolić iz Loreta, čija su 
  dva sina bila u partizanima. Tu su ih tukli stupcem od kola, primorali ih da 
  jedan gog tuku i viču »živeo kralj«. Dok su oni ležali u hladnoj sobi, četnici 
  su orgijali, pili, upadali u zatvor i tukli zatvorenike. U zatvor je naišao s 
  kamom u rukama i okrutni Manojlo Korać, zv. Major, i počeo da »saslušava« 
  bivše partizane. Njemu su molećivo prilazili rođaci i prijatelji uhapšenih, 
  među njima i Manojlov ratni drug sa solunskog fronta, seljak iz Papratišta, 
  inače rezervni major. Molio ga je za svog komšiju Velimira Maćića, radnika 
  iz ložionice Užica koji je učestvovao u borbama protiv četnika na Trešnjici 
  i u Karanu. Kada je krvnik Manojlo čuo da ga bivši solunski borac moli da 
  pusti iz zatvora partizana, razbesneo se i do besvesti tukao svog ratnog druga 
  korbačem po glavi.</span><span lang="HR" style="font-size:12.0pt"><o:p>
  </o:p>
  </span></p>
  <p class="Bodytext0" style="margin-top:0mm;margin-right:2.0pt;margin-bottom:0mm;
margin-left:4.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Sutradan 
  su četnici krenuli za Glumač. Sobom su poveli zatvorenike iz Tabanovića da 
  bi ih usput streljali. Na Tabanovačkim livadama odvojili su devetoricu i, 
  krenuvši prema Požegi, streljali ih posle 50 metara, na očigled cele 
  kolone. Dvojica su počeli da beže, ali su ih četnici pristigli i dotukli. 
  Kolona sa ostalim zatvorenicima krenula je prema Liješču gde je i ostale 
  trebalo da streljaju. Nastalo je komešanje čak i njihovih ljudi. Iz kolone 
  se izdvojio Ivan Odžić iz sela Vručana, bivši komita iz prvog svetskog 
  rata, i počeo govoriti da te ljude ne treba streljati jer ih sve poznaje, a 
  bio je i u srodstvu sa Prokopijevićima. Četnik Radojko Đurić je pak 
  predlagao da se svi streljaju. Četnici su se pocepali. Nastalo je glasanje. 
  Radojko je pozvao sve koji su za streljanje da pristupe njemu; od 200 ljudi 
  prišlo mu je samo 4. Ostali su bili na strani Odžića, tj. protiv 
  streljanja, što je razjarilo Đurića. Tada su neki od zatvorenika pušteni, 
  među njima i Kosa Marković, a sa ostalima su produžili za Glumač, gde su 
  se nalazili komandanti Glišić i Marjanović.</span><span lang="HR" style="font-size:12.0pt"><o:p>
  </o:p>
  </span></p>
  <p class="Bodytext0" style="margin-top:0mm;margin-right:2.0pt;margin-bottom:0mm;
margin-left:4.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">U 
  zatvoru u Glumaču bilo je oko 40 zatvorenika koje je, bez ikakvog reda, 
  premlaćivao ko je kad hteo. Tako su do besvesti premlatili Stanojla Krsmanovića, 
  krojačkog radnika iz Požege. Većinu je »preki sud« osudio na smrt, 
  naredivši da se kod Otanjskog mosta iskopa raka gde bi se osuđeni streljali 
  i zakopali. A kada je raka bila gotova, pojavio se predsednik opštine Glumača 
  Miloš Nikolić zahtevajući da se ne strelja niko ko nije iz njegovog sela, 
  te je tako raka ostala prazna. Zatvorenika je bilo najviše iz Požege i 
  Bakionice pa je Miloš Nikolić rekao predsednicima ovih opštiina: »Vodite 
  ih u vaša mesta pa ih streljajte«.</span><span lang="HR" style="font-size:12.0pt"><o:p>
  </o:p>
  </span></p>
  <div style="mso-element:frame;mso-element-frame-height:9.0pt;mso-element-frame-vspace:
11.75pt;mso-element-wrap:auto;mso-element-anchor-vertical:paragraph;mso-element-anchor-horizontal:
margin;mso-element-left:117.3pt;mso-element-top:64.1pt">
    <table cellspacing="0" cellpadding="0" hspace="0" vspace="0" height="65">
      <tr>
        <td valign="top" align="left" height="65" style="padding-top:11.75pt;padding-right:
  0mm;padding-bottom:11.75pt;padding-left:0mm">
          <p class="Bodytext100" style="margin-left:5.0pt;line-height:normal;background:
  transparent;mso-element:frame;mso-element-frame-height:9.0pt;mso-element-frame-vspace:
  11.75pt;mso-element-wrap:auto;mso-element-anchor-vertical:paragraph;
  mso-element-anchor-horizontal:margin;mso-element-left:117.3pt;mso-element-top:
  64.1pt"><span lang="HR" style="mso-fareast-language:HR">337</span></p>
        </td>
      </tr>
    </table>
  </div>
  <p class="Bodytext0" style="margin-top:0mm;margin-right:2.0pt;margin-bottom:0mm;
margin-left:4.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Kad 
  je na Tabanovičkim livadama izvršeno streljanje, Vlaisav Nikolić iz Guglja 
  i Obrad Kovačević iz Srednje Dobrinje pogođeni su samo u noge. Pritajili su 
  se dok četnička kolona nije odmakla; zatim su ustali, pozdravili se i otišli 
  svaki svojoj kući (Vlaisavu Nikoliću je tada streljan i sin Srećko. Kovačević</span><span lang="HR" style="font-size:12.0pt"> 
  s</span><span lang="HR" style="font-size:12.0pt;mso-fareast-language:HR" class="Bodytext10pt">e 
  krio u svom selu sve do 1942. godine kada je uhvaćen i sproveden na Banjicu. 
  Vlaisav je otišao u Gugalj i pokušao da skloni kod rođaka Ilije Nikolića, 
  ali ga je ovaj prijavio četnicima; sproveden je u Bakionicu i posle nekoliko 
  dana streljan sa još dvojicom partizana).</span><span lang="HR" style="font-size:12.0pt"><o:p>
  </o:p>
  </span></p>
  <p class="Bodytext0" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Ta 
  četnička jedinica, na čelu sa poručnikom Ilićem i narednikom Tijanićem, 
  prebacila se 8. decembra iz Glumača u Visibabu. U toku noći pohapsila je 
  pripadnike NOP-a i oko 9 časova ujutro dovela do opštine i škole u 
  Visibabi. Četnici su opljačkali kuće preko 50 uhapšenih ljudi iz Visibabe 
  i Rasne i oko 11 časova naredili su da se iskopaju rake. Preki četnički sud 
  je na brzinu osudio 17 ljudi na smrt streljanjem. Budimir Milutinović iz 
  Visibabe, star 55 godina, nosilac Karađorđeve zvezde, a uz to i težak 
  invalid, molio je da bude streljan umesto sina Ljubiše. Četnici su na to 
  pristali, streljali ga, a onda mu streljali i sina. Streljani su gađani mahom 
  u glavu, a leševi su bili tako unakaženi da pri sahrani otac nije 
  prepoznavao rođenog sina: Svi streljani su bili borci 1. i 2. požeške čete.</span><span lang="HR" style="font-size:12.0pt"><o:p>
  </o:p>
  </span></p>
  <p class="Bodytext0" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Ista 
  grupa četnika je otišla 10. decembra u Zdravčiće i streljala 5 partizana: 
  2 iz mesta (Milutin Jovanović je ležao teško ranjen), i 3 iz drugih 
  jedinica. (Dan ranije, tj. 9. decembra ljotićevci su u Požegi streljali 10 
  partizana, a 13. decembra streljano je 6 ljudi iz Požege i 14 iz drugih 
  mesta.) Tih dana je i četnička grupa streljala 21 pripadnika NOP-a u 
  Godoviku. Na prekom sudu ovu grupu su optuživali da je protiv srpstva, na šta 
  su Vladimir Ješić i Radojko Miletić odgovorili da su oni protiv Nemaca, a 
  ne protiv Srba. Četnici su ih, poštujući »nadležnost«, predali Nemcima, 
  a ovi su ih 15. decembra streljali još 9 drugova. Stari Milutinović iz sela 
  Rečice, inače borac Solunac čija su tri sina otišla u partizane, nije hteo 
  da odgovori na pitanja pri saslušanju već je četničkom oficiru Radojku 
  Duriću odbrusio da on neće da mu sude beogradski mangupi (misleći upravo na 
  samog Durića). Radojka je ovo razbesnelo; prekinuo je suđenje i naredio da 
  se stari Milutinović bez presude ubije pred opštinom.</span><span lang="HR" style="font-size:12.0pt"><o:p>
  </o:p>
  </span></p>
  <p class="Bodytext0" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">U 
  Rogama i Rupeljevu uhapšeno je tih dana oko 80 ljudi od kojih je 1 streljan i 
  70 internirano, a ostali su pušteni. Bakionici i Prijanovićima uhapšeno je 
  oko 60 od kojih su 4 st ljana (1 iz Bakionice, a 3 iz drugih sela). U Milićevom 
  Selu streljano je 4, a u Gorobilju 3 druga.</span><span lang="HR" style="font-size:12.0pt"><o:p>
  </o:p>
  </span></p>
</div>
<span lang="HR" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA"><br clear="all" style="page-break-before:always;mso-break-type:section-break">
</span>
<p class="Bodytext0" style="margin-top:0mm;margin-right:0mm;margin-bottom:0mm;
margin-left:2.0pt;margin-bottom:.0001pt;line-height:normal;background:transparent"><span lang="HR" style="font-size:12.0pt;mso-fareast-language:
HR" class="Bodytext10pt">Interesantno je napomenuti da je u Svračkovu uhapše 
oko 45 ljudi, a niko nije streljan. Preki sud je insistirao da 6 osude na smrt, 
ali se tome pod pritiskom naroda odlučno suprotstavio četovođa sela govoreći: 
»Lako je vama: sada ste ovde, a sutra idete. Mi ostajemo sa ucveljenim narodom 
da delimo i dobro i zlo. Nećemo streljanja!« Isti je slučaj bio u selu Glumaču, 
gde su svi simpatizeri NOP-a dobili po 25 i više batina i pušteni kućama.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:0mm;margin-bottom:0mm;
margin-left:2.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Pored 
masovnih hapšenja, bilo je i pojedinačnih četničkih hajki i gonjenja po 
selima u okolini Požege. Niko od zatvorenih nije pušten a da nije dobio 
najmanje 25 batina. Zloglasni četnik, major Korać, postao je okružni načelnik 
u Užicu. On je naredio da se strogo motri da li simpatizeri NOP-a idu u ckrvu, 
jer je to bila obaveza.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:0mm;margin-bottom:0mm;
margin-left:2.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Prvim 
transportom uhapšenih u decembru 1941. godine sprovedene je u logor na Banjici 
170 drugova i drugarica, od kojih je većina streljana. Držali su se herojski: 
prkosili su neprijatelju, govorili žandarmima u lice da su izdajnici, 
uzvikivali revolucionarne parole i pevali pesme dok su išli na streljanje. 
Mihailo Tomić, učitelj iz Gorobilja, inače rezervni oficir i komandant 
protivavionske odbrane u Užicu, na saslušanju je otvoreno rekao da je 
komunista i da je svesno pošao u borbu protiv okupatora. Na Mila Glišića, 
maturanta iz Požege, vršen je pritisak da izjavi da je pogrešio i da se kaje 
pa će mu oprostiti život, našta je on kategorički rekao:</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:0mm;margin-bottom:0mm;
margin-left:2.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">»Možete 
me ubiti, ali pobeda je naša. Više volim da umrem kao komunista nego da sramno 
živim«. Branka Radović Pumparka (nadimak zbog oca pumpara na vodocrpnoj 
stanici u Požegi) išla je na streljanje pevajući partizanske pesme. Sličnih 
primera bilo je i na drugim strelištima sreza požeškog.</span><span lang="HR" style="font-size:
12.0pt"><o:p>
</o:p>
</span></p>
<p class="Bodytext0" align="center" style="margin-top:0mm;margin-right:0mm;
margin-bottom:0mm;margin-left:2.0pt;margin-bottom:.0001pt;text-align:center;
text-indent:25.0pt;line-height:normal;background:transparent"><span lang="HR" style="font-size:12.0pt;mso-fareast-language:
HR" class="Bodytext10pt">*<o:p>
</o:p>
</span></p>
<p class="Bodytext0" style="margin-top:0mm;margin-right:0mm;margin-bottom:0mm;
margin-left:2.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Navedeni 
primeri jasno govore koliku je ogromnu pomoć imao okupator od četnika i drugih 
kvislinga u brutalnom obračunu sa najboljim sinovima našeg naroda.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:0mm;margin-bottom:0mm;
margin-left:2.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">U 
Požegi i okolini četnici su mogli stvoriti takvu zločinačku antinarodnu 
organizaciju samo uz pomoć okupatora i malog broja bivših oficira i podoficira 
koji su izdajom zemlje bili spremni da služe okupatoru.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:0mm;margin-bottom:0mm;
margin-left:2.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Uticaj 
partijske organizacije, iako mlade, bio je dosta veliki. Da je bilo organizovano 
povlačenje prilikom prodora Nemaca u Požegu, 29. novembra, požeški srez bi 
mogao dati bataljon boraca sposobnih da rešavaju složenije vojničke zadatke. 
Time bi i broj streljanih partizana bio manji.</span><span lang="HR" style="font-size:
12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:0mm;margin-bottom:0mm;
margin-left:2.0pt;margin-bottom:.0001pt;text-indent:25.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Narod 
požeškog sreza nikada nije voleo izdajnike i sluge okupatora, što najbolje 
potvrđuje brz obračun s četnicima čak i posle nezapamćenog trogodišnjeg 
terora.</span><span lang="HR" style="font-size:12.0pt"><o:p>
</o:p>
</span></p>
<span lang="HR" style="font-size:12.0pt;font-family:&quot;Microsoft Sans Serif&quot;;
mso-fareast-font-family:&quot;Times New Roman&quot;;color:black;mso-ansi-language:HR;
mso-fareast-language:HR;mso-bidi-language:AR-SA">Jovan STAMATOVIĆ</span>
<p>
<br>
<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_176_10.htm"><b>Prethodni dokument</b></a></TD>
<TD><a href="37_176.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

