<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_129.htm"><b>Prethodni dokument</b></a></TD>
<TD><a href="4_14_3_131.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA RUDNIČKOG KORPUSA OD 28. APRILA 
1944. DRAŽI MIHAILOVIĆU O NEUSPELOM ORGA-NIZOVANJU ČETNIKA I AKTIVNOSTIMA 
PRIPADNIKA NARODNOOSLOBODILACKOG POKRETA U SELIMA KOD ARANĐELOVCA1</strong></p>
<p>RUDNIČKI KORPUS&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Jug. vojske u Otadžbini</p>
<p>Str. Pov. Br. sl.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>28. aprila 1944. god.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Položaj.</p>
<p>Izveštaj o stanju , komunista.</p>
<p align="center">GOSPODINU MINISTRU VOJSKE, MORNARICE I VAZDUHOPLOVSTVA.</p>
<p>U selima Darosavi, Progorevcima, Garašima i Jeloviku, srez orasački u opšte 
ne postoji naša mesna organizacija. Tamo, oduvek caruju komunisti, a naročito 
u Darosavi i Progorevcu.</p>
<p>Jedinice Kraljeve garde, naiuđu samo u velikim formacijama i prođu svremena 
na vreme kroz ova sela, kada se uvek sklone komunisti, pa pošto ovi prođu 
nastave svoj rad.</p>
<p>Kad god su iz ovih sela komunisti upali u kolubarski ili kačarski srez, uvek 
su blagovremeno bile obaveštene jedinice ovog korpusa, te su ih napale i tukle.</p>
<p>Zadnjih nedelja, naredio sam te bataljoni Lazarevačke i Kačerske brigade vrše 
iznenadne upade i blokiranja u ovim selima, sreza Orašačkog. Uvek su naišli 
na komuniste. A posle toga pojedine starešine Garde se uvek ljute što im 
zalazimo na njihov reon i pišu sujetna pisma pojedinim komandantima bataljona 
ovog korpusa.</p>
<p>Da bih sprečio ulazak komunista na reon ovog korpusa, odredio sam četiri 
bataljona da stalno borave na mestima njihovog eventualnog prelaza i to u 
selima: Bosuta, Živkovci, Kruševica i Kamenica2.</p>
<p>Međutim, ovakvim radom t.j. bez sadejstva i Garde komunisti se ne mogu uništiti. 
Pre nekoliko dana mobilisali su 12 ljudi u selu Progorevcu (opština Darosava), 
a dobili su i pri-novaka iz Beograda posle bombardovanja3, te ih sada ima više 
od stotine4.</p>
<p>Da bi se ova komunistička grupa potpuno uništila molim za naređenje 
komandantu Gorske Garde, da odredi da stalno borave po sto ljudi u selima sreza 
Orašačkog i to u: Darosavi, Progorevcu, Garašima i Jeloviku, a koji bi imali 
stalnu i čvrstu vezu sa bataljonima ovog korpusa koji su im granični.</p>
<p>Mi smo svi u ovom smislu više puta pisali pojedinim starešinama Garde, a i 
ja sam; međutim nisu hteli ni da nam odgovore, verovatno zato što smo se 
usudili da nešto korisno predložimo Gardi, a što se tiče baš njihovog 
rejona.</p>
<p>Do dobijanja od Vas preciznog naređenja ja ću skupiti ceo korpus i vršiti 
gonjenje komunista po ovim selima sreza Orašačkog, bez obzira na granice jer 
se ova stvar tiče sviju nas.</p>
<p>Znam sigurno da nijedan komandant bataljona, a retko i brigade iz Garde sme 
da uđe i da boravi po ovim selima sreza Orašačkog, pa Vam se stavljamo na 
raspoloženje da mi ovo pitanje rešimo.</p>
<p>Prilog: izveštaj komandanata Lazarevačke i Kačerske brigade5.</p>
<p>KOMANDANT,</p>
<p>pešadiski kapetan II. klase,</p>
<p>Drag. M. Topalović6</p>
<p align="center">M. P.7</p>
<p>&nbsp;</p>
<p>1 Original (pisan na mašini, ćirilicom) u Arhivu VII, Ča, k. 75, reg. br. 
5/6 (S-V-10901).</p>
<p>2&nbsp; Na tom prostoru dejstvovao je 1. šumadijski NOP odred.</p>
<p>3&nbsp; Odnosi se na bombardovanje savezničke avijacije 16. aprila 1944.</p>
<p>4&nbsp; Radilo se o formiranju 2. šumadijske brigade krajem aprila 1944. u 
Darosavi (sada: Partizani). O formiranju brigade vidi tom I, knj. 20, dok. br. 
147.</p>
<p>5 Prilozi nisu pronađeni.</p>
<p>6 Dragomir.</p>
<p>7 Okrugli pečat: »Komanda jugoslovenske vojske u otadžbini — gorski štab 
br. 80«.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_129.htm"><b>Prethodni dokument</b></a></TD>
<TD><a href="4_14_3_131.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
