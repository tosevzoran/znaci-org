<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_209.htm"><b>Prethodni dokument</b></a></TD>
<TD><a href="4_14_4_211.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 2</strong></p>
<p align="center"><strong>IZVEŠTAJ MILOJA SMILJANIĆA, SEFA DELEGACIJE 
JU-GOSLOVENSKE IZBEGLICKE VLADE U ITALIJI, OD 17. AVGUSTA 1944. DRAZl 
MIHAILOVICU O RADU NA REŠE-NJU ČETNIČKE KRIZE NA BAZI JEDNAKOG TRETMANA ČETNIKA 
I PARTIZANA1</strong></p>
<p>Bari, 17-og avgusta 1944 god.</p>
<p>Poštovani Gospodine Đenerale,</p>
<p>Imajući veću slobodu kretanja i putovanja, juče sam došao avionom iz Rima 
u Bari, sa glavnom zadaćom da dođem u vezi sa g. g. Pribićevićem2, Bjelajčićem3 
i Kovačem,4 kao i sa Zvonkom5 i da nastojim da svima njima bude dozvoljeno da 
bar dođu kod nas u Rim, kako bi se mogli dogovorati i zajednički odlučivati o 
daljem našem radu. Juče i danas mogao sam se videti i razgovarati sa svima. 
G.g. Pribićević, Bjelajčić i Kovač stanuju u varoši; svako ih može 
posetiti, ali treba »dozvola«. Njima ne dozvoljavaju slobodu kretanja. Englezi 
u glavnom zameraju zašto nisu bili obavešteni o njihovom dolasku.6 Amerikanci 
sve čine da objasne, kako je stvar protekla, ali ni oni ne mogu sve odjednom da 
urede, a ne žele ni da se zameraju Englezima. Meni su kazali da govorim sa Dr 
Šubašićem, kada se kroz dva dana bude vratio sa Visa.</p>
<p>Još jedno sam primetio razgovarajući sa Englezima u vezi sa dolaskom ove 
grupe. Oni prigovaraju da g.g. Pribićević i Bjelajčić nisu doneli nikakav 
novi elemenat za rešavanje naše krize, pošto su samo izjavili da su došli da 
obaveste savezničku javnost o stvarnoj situaciji u zemlji. Englezi smatraju da 
to obaveštavanje samo još više zaoštrava i otežava rešenje krize. Ja sam 
nastojao da objasnim da je »obaveštavanje o situaciji« samo sredstvo da bi se 
došlo do glavnog cilja na kome svi radimo i zbog koga su i oni došli t.j. za 
rešenja naše krize putem nalaženja jednog poštenog i pravednog sporazuma 
između nacionalnog i partizanskog fronta.</p>
<p>Zvonko je privremeno u bolnici i u pogledu njegovog izlaska i slobode 
kretanja nema za sada ograničenja.</p>
<p>Kako smo na našu situaciju gledali poslednjih dana u Rimu, to ćete videti 
iz pisma koje Vam po ovoj istoj prilici šalje Zivko, a koje je pisano prekjuče.7 
Naše gledanje na tu situaciju naročito je bilo pod dejstvom razgovora koje su 
u Rimu imali Dr Krek8 i njegova grupa sa g. Cankarom,9 sada članom Dr Subašićeve 
vlade. G. Cankar je do sada jedino bio u Rimu, jer su Dr Subašić i Kosanović10 
prošli kroz Neapolj11 i Kazartu, gde je sada štab đen. Vilsona i gde su imali 
sastanak sa Cerčilom i Titom. Iz Kazerta, Dr Subašić i Tito, sa ambasadorom 
Stivensonom12 i brigadirom Mak Leinom13 došli su u Bari i 15og ov. mes. posle 
podne otišli za Vis.14 Sa njima su i Dr. Kosanović i Cankar. Ovde će biti 
natrag u subotu 19og ov. mes. Nadati se da ću imati prilike da se sa svima 
njima viđam ovde. Obaveštenja koja je g. Cankar dao Dr Kreku bila su dosta 
impresionantna, a valjda se to i htelo. G. Cankar je u glavnom rekao:</p>
<p>»Mi smo od Engleza i Rusa stavljeni pred zid. Sva njihova sila je Titu na 
raspoloženju. Tito je njihov mandator za vojničku i administrativnu okupaciju 
Jugoslavije, kojoj se čini naročita čast, što je neće okupirati savezničke 
trupe (to je međutim slučaj sa svima savezničkim zemljama). Isto će biti i 
sa Grčkom, gde će okupacija i administracija biti sprovedene od sadašnje grčke 
vlade i njenih vojnih jedinica. Za sada se zna sigurno da će Rusi okupirati 
Rumuniju i Mađarsku, a Anglo Amerikanci Austriju. Za Bugarsku se još ne zna, 
jer je to zbog Turske još viseće pitanje. Za nas je najvažnije što je u 
Jugoslaviji Tito mandator saveznika. Okupacija Slovenačke neće biti teška, 
jer je domobran slab, a ako se neko protivi, biće odmah likvidiran. U 
Hrvatskoj, sadašnja domobranska vojska brzo će se raspasti. Najteži problem 
je Srbija, ali će se na nju psihološki dejstvovati ruskom okupacijom Mađarske 
i Rumunije, davanjem Titu potrebnog moralnog prestiža a osim toga on će 
raspolagati, pored snaga koje danas ima u Crnoj Gori i Hrvatskoj, još i 
makedonskim i arbanaškim partizanima«.</p>
<p>Ovako je od prilike govorio G. Cankar da bi ubedio Dr Kreka u potrebu da se 
ne protivi njegovoj saradnji u vladi Dr Subašića. Dr Krek ostao je dosta 
nepokolebljiv, a drugi klerikalci bili su još odlučniji. Cankar je bio 
nezadovoljan, jer nije uspeo da ih dobije za svoja gledišta i čak je u jednom 
momentu izjavljdvao da će se povućii iz ivlade Dr Subašića, pošto ne može 
da snosi odgovornost za njenu politiku. Dr Krek ponavlja da bi on želeo izbeći 
krvoproliće i verovatno je da neće biti odlučan u davanju instrukcija svojim 
ljudima u Slovenačkoj da se okupe u redove otpora protiv partizanstva. Držanje 
ljudi na terenu moglo bi mu povratiti moral.</p>
<p>Ja sam nastojao da ovde u Bariju, kod Engleza i Amerikanaca proverim ova tvrđenja 
G. Cankara i nemam utisak da: još ima mašta definitivna uređenog u našem 
pitanju. Jedno izgleda sigurno: da saveznici neće sa svojim trupama okupirati 
Jugoslaviju već to ostavljaju nama. Pošto ne vide kako bi se praktično mogla 
sprovesti okupacija i administracija zemlje od dva suprotna fronta. Englezi da 
bi još zadovoljili i Ruse, naginju za Titova rešenja. Tito je zbog toga i pokušao 
da pokaže da je u sitanju da preovlada celom našom teritorijom, ali danas svi 
vide da u tome, bar do sada, nije uspeo. Verujem, čak ako bi danas i postojala 
namera da se Titu prepusti vojna okupacija Jugoslavije, ta će se odluka morati 
izmeniti, kada se pokaže da on to nije u stanju da izvede.</p>
<p>Vrlo je važno što večeras odlazi za Vaš štab nova američka vojna 
misija, čiji je šef naš prijatelj.15 Tu misiju šalje američka vojska i cilj 
joj je da ispita pod kojim bi okolnostima i u kojem opsegu Vaše trupe mogle 
intervenisati protiv Nemaca. Pre nedelju dana rekao mi je G. Murphv,16 američki 
politički savetnik kod đen. Vilsona da ćete imati bezrezervnu pomoć američke 
vlade, čim bi započeli vojnu akciju protiv Nemaca. Jedan viđeni član 
sovjetske delegacije rekao mi je pre dva meseca da će sovjetska vlada biti prva 
da pošalje svoju misiju kod Vas, čim bi počeli borbu protiv Nemaca. Sada 
imate nadležne amerikanske vojne faktore i preko njih ćete moći mnogo učiniti. 
Svi amerikanski servisi ovdje po-držaće njihove predloge. Zamolite ih da oni 
budu posrednici i kod Engleza, jer bez engleske saradnje ništa se na ovom 
sektoru ne može postići.</p>
<p>Mi radimo da Zivko dođe direktno u vezu sa vrhovnim štabom đen. Vilsona, 
naročito sa njegovim diplomatsko-poli-tičkim savetnicima: Englezom 
Mak-Milanom17 i Amerikancem Murphyjem. To će se, nadamo se, ostvariti u skorom 
vremenu. Ja sam zbog toga bio pre nedelju dana kod G. Murp-hy-ja u Kazerti. On 
nam je vrlo naklonjen, a takvo je i politika njegove vlade, da se ne meša u naše 
unutrašnje stvari pomažući jednu stranu (Titovu) u borbi protiv druge strane. 
Mak Milan, razume se, sprovodi politiku svoje vlade, ali čujem sa sigurne 
strane, da ne samo što nije protivan, već je i naklonjen nacionalno - 
demokratskom bloku. Ambasador Stivanson bio je pre nekoliko meseci odlučno 
protivan partizanima, ali se sada priklonio opštoj liniji, kao discipliniran 
pretstavnik Forenj-Ofisa. Niko od njih nema kuraži da odstupi od vladine linije 
ili da preduzme makakvu inicijativu kojom bi se pomoglo da se ta linija 
koriguje. Mladi brigadir Mek Lein fanatično podržava Tita i uobrazio je da će 
mu to doneti veliku slavu i prestiž u Vel. Britaniji. On ima ambicije da 
postane ništa manje nego naslednik Čerčila, ali ga u Engleskoj svi mrze i 
napadaju.</p>
<p>Dr Subašić još nije našao put svojoj vladi; imam utisak da se još za 
jedan mesec dana neće ni u čemu definitivno ,an-gažovati. Iz amerikanskog 
izvora čujem da će kroz desetak dana poći u Moskvu i tek po povratku preuzeti 
neke određenije mere. Za sada se još uvek pogađa sa Titom.</p>
<p>Englezi i Amerikanci uvek su u uverenju da Titov pokret nije komunistički, a 
u koliko i jeste, da se oni naročito Englezi više ne boje komunizma. Mnogo ih 
više interesuje što ih Tito uverava da nije za priključenje Jugaslavije 
Sovjetskoj Uniji. Tito isto tako tvrdi da ima polovinu srpskog naroda uza svoj 
pokret i da je za davanje punih demokratskih sloboda. Ko god mu se ovde javi, 
bez obzira na političku prošlost, odmah ga prima i obećava položaje.</p>
<p>Englezi ne dopuštaju gledište da je borba partizana protiv četnika borba 
protiv srpskog naroda. Oni u razgovorima uvek nastoje da to odvoje, dok mi 
nastojimo da dokažemo da nacionalni pokret ima narod Srbije za sobom i da se to 
mora poštovati. Amerikanci su takođe ovog gledišta.</p>
<p>Upozoravam Vas da se mnogo operiše sa faktom da je Titov pokret nešto novo 
i napredno kako u pogledu političkom tako i u socijalnom pogledu, dok 
nacionalni pokret zadržava stare forme. O tome voditi računa i u rezolucijama 
i u vašoj propagandi.</p>
<p>Isto tako pro-Titovska propaganda tvrdi da je samo Titov pokret u stanju da 
narodima Jug. da potrebnu harmoniju, dok je nacionalni pokret pan-srpski i 
hegemonistički. O tome moramo svakodnevno da raspravljamo sa strancima.</p>
<p>Iz svega ovoga možete videti koji su problemi koji se postavljaju i Vama u 
zemlji i nama van zemlje.</p>
<p>1° Politička i vojnička rehabilitacija nacionalno-demokrat-skog fronta.</p>
<p>2° Obrazovanje nove vlade bilo sa jačim učešćem Srba (Dr Šubašić čak 
govora da bi on i predsedništvo rado ustupio Srbima) ili sa direktnim učešćem 
predstavnika dva bloka. Ovo poslednje vrlo bi teško došlo partizanima zbog 
dosadašnjeg tvrđenja da je nacionalni front izdajnički.</p>
<p>3° Traženje načina za koordinaciju vojničke akcije protiv Nemaca.</p>
<p>4° Traženje modusa za privremenu administraciju zemlje bez savezničke 
okupacije.</p>
<p>Izlažući Vam sve ovo, Molim Vas da primite moje iskreno poštovanje i 
pozdrave</p>
<p align="center"><strong>Mil. D. Smiljanić P.</strong></p>
<p>Pismo prepisati za dr Đuru19</p>
<p>Pismo mi vratiti.20</p>
<p>1Original (pisan mastilom, ćirilicom) u Arhivu VII, Ča, k. 20, reg. br. 
15/1 (VK-Y-682/3a).</p>
<p>2Adam.</p>
<p>3Dr Vladimir Belajčić.</p>
<p>4Ivan.</p>
<p>5Vučković.</p>
<p>6O dolasku Adama Pribićevića, Vladimira Belajčića i Ivana Kovača u 
Italiju vidi dok. br. 156 i 192.</p>
<p>7Uz taj stav na originalu Draža Mihailović je napisao: »Nije dobiveno.« 
Vidi dok. br. 52.</p>
<p>8Miha, vođa Slovenačke ljudske stranke.</p>
<p>9Dr Izidor, ministar prosvete i ministar pošta, telegrafa i telefona u vladi 
dr Ivana Šubašića.</p>
<p>10Sava Savica, ministar unutrašnjih poslova, ministar socijalne politike i 
narodnog zdravlja i ministar građevina u vladi dr Ivana Šubašića.</p>
<p>11Tako piše u originalu.</p>
<p>12Ralf Stivenson (Ralph Stevenson), britanski ambasador kod ju-goslovenske 
izbegličke vlade.</p>
<p>13Maklin Ficroj (Maclean Fitzrov), britanski brigadir, šef vojnih misija pri 
VS NOV i POJ.</p>
<p>14O tom susretu na Visu vidi prilog I, dok. br. 3.</p>
<p>15Radi se o dolasku američke vojne misije u štab Draže Mihai-lovića (vidi 
dok. br. 60).</p>
<p>16Robert Morfi (Robert Morphy).</p>
<p>17Harold Makmilan (Harold Macmilan).</p>
<p>18Miloje.</p>
<p>19Dr Đura Đurović, sekretar četničkog CNK.</p>
<p>20Tu belešku je dopisao Draža Mihailović.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_209.htm"><b>Prethodni dokument</b></a></TD>
<TD><a href="4_14_4_211.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
