<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 2</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 2</b><br> 

<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_65.htm"><b>Prethodni dokument</b></a></TD>
<TD><a href="4_12_2_67.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ BORBENE GRUPE „ZAPAD&quot; OD 14. MAJA 
1943, NEMACKOM OPUNOMOĆENOM GENERALU U NDH O VOJ-NO-POLITIČKOJ SITUACIJI I 
BORBAMA PROTIV JEDINICA NOV 1 POJ U SLAVONIJI I NA KALNIKU[1]</strong></p>
<p>KTB Pril. 448[2]</p>
<p>St. Qu., 14. maj 1943.</p>
<p><strong>Poverljivo</strong></p>
<p>GRUPA „ZAPAD&quot;&nbsp;</p>
<p>Odelj. Ia/E Az. 5 LB</p>
<p>Br. 3317/43. pov.</p>
<p>Predmet: Procena situacije</p>
<p align="center">NEMAČKOM OPUNOMOĆENOM GENERALU U HRVATSKOJ</p>
<p>Procena situacije od 14. 5. 1943.</p>
<p align="center">Pod. I: POLITIČKA SITUACIJA:</p>
<p>Komunisti i dalje nastavljaju sa prisilnim regrutovanjem. Pri tome hapse 
mnoge domobrane koji se nalaze na odsustvu u svojim selima, dok oni ne pružaju 
nikakav otpor, niti pokušavaju da izbegnu zarobljavanje. Komunisti dobijaju 
stalna pojačanja i na taj način što im se priključuju dobrovoljci kad im 
bude uništena imovina ili kada zbog opšte nesigurnosti ne mogu više ići na 
posao i brinuti se za svoj opstanak. Naoružavanje tih pridošlica ne zadaje im 
nikakve brige. U jednom letku u kome pozivaju narod da stupi u redove 
„narodnooslobodilačke vojske&quot; stoji između ostalog: „Ne smemo 
dozvoliti da jedan borac nosi 2 ili 3 puške&quot;. Ako je taj podatak i 
preteran, ipak komunisti bez sumnje raspolažu znatnim količinama oružja, koje 
još povećavaju svakodnevnim prepadima na hrvatske straže i posade. Tako su 
kod V. Poganca zaplenili 2 puškomitraljeza i 1 minobacač hrv. biciklističkog 
bataljona, a kod Starog Sela jedan pt top, 2 mitraljeza i 2 puškomitraljeza. 
Takođe su stalno zaplenjivali znatan broj pušaka. Komunisti sve više angažuju 
žene u borbenim jedinicama. Tako je, npr., u borbama za Voćin[3] (vidi stanje 
kod neprijatelja) učestvovalo u svakom komunističkom bataljonu po 15 žena, 
koje su većinom bile naoružane automatima. Žene koriste i za kurirsku službu, 
kao i za špijuniranje stanovništva i izveštavanje o pokretima jedinica.</p>
<p>Izjave zarobljenika kao i sam tok naših operacija stalno potvrđuju da su 
komunisti preko svojih veza sa hrvatskom vojskom na vreme obavešteni o svim 
planiranim operacijama i da zbog toga one ne postižu uspeh. Samo retko pođe za 
rukom da se uhvate njihovi saradnici u hrv. vojsci. 1. brd. diviziji je uspelo 
da optuži za saradnju sa komunistima 1 hrvatskog poručnika i 2 domobrana.</p>
<p>Komunistima pričinjava izvesnu teškoću snabdevanje. Dok su ranije sprečavali 
seljake da obrađuju svoja polja, sada traže od njih da ih obrađuju.</p>
<p>Disciplina komunističkih bandi je uglavnom loša. O nekoj jedinstvenosti 
nema ni govora. Mali broj su članovi Komunističke partije. Većinu je nemoć 
hrvatskih vlasti i nevolja oterala komunistima. Ima mnogo zaraza, naročito 
tifusa. Oni na svaki način pokušavaju da dođu do lekova i sanitetskog 
materijala. Tako su prilikom operacije „Voćin&quot; uhvaćena 3 civila iz 
Zagreba sa 6 kofera sanitetskog materijala koji je bio namenjen komunistima. Pošto 
komunisti ne mogu da obuzdaju zarazne bolesti, a posebno tifus, oni proturaju u 
narodu priče da su Nemci umesto vakcine protiv tifusa davali stanovništvu 
bacile tifusa.</p>
<p align="center">Pod. II: STANJE KOD NEPRIJATELJA:</p>
<p>Glavnina komunističkih bandi na Papuku je 8. 5. 43. izvršila napad na 
posadu Voćina (1 hrv. bataljon) i zauzela ga 9. 5. 43. god.[4] U tom napadu učestvovale 
su XII, XVII i XVIII komunistička brigada. XII i XVIII brigada napadale su sa 
severa i to XII zapadno od puta Voćin — Hum, a XVIII istočno od nje, dok je 
XVII nastupala sa juga. Uz te brigade nalazili su se i komunistički odred sa 
Bilogore[5] i Češka brigada[6]. Ukupne snage iznosile su oko 2000 ljudi.</p>
<p>Na Bilogori nalazi se oko 600 komunista, a osim toga još 500 žena i dece. 
Komandant te bande je Ivan Jelovica, učitelj iz St. Gradca. Štab se nalazi u 
Bačkovici. Osim pušaka, imaju 5—6 puškomitraljeza.</p>
<p>Na Kalniku se sada nalaze 2 komunističke brigade, jedna od oko 800 ljudi, 
naoružana sa 22 puškomitraljeza, 2 mitraljeza, 2 laka brdska topa, operiše u 
rejonu Lud-breg — Poganac — Rasinja, a druga, jačine 600 ljudi, naoružana 
sa 12 puškomitraljeza, 2 mitraljeza i 1 minobacačem, operiše u rejonu 
Carevdar — Lepavina — Sokolo-vac — Mučna.</p>
<p>Komunističke bande u Moslavini povećale su se nu 400 ljudi i bile naročito 
aktivne u rejonu oko Čazme i severno od Garešnice.</p>
<p>U rejonu V. Gorice nalaze se manje bande koje potiču iz redova „zelenog 
kadra&quot; (domobrani koji su se pobunili) i koji iz svojih skrovišta u šumi 
Turopolje vrše prepade na sela i prugu Zagreb — Sisak.</p>
<p>U rejonu severoistočno od Gline nalazi se komunistička četa „Matija 
Gubec&quot;[7] i 1 bataljon jačine oko 300; ljudi.</p>
<p align="center">Pod III: 1) NAŠA TAKTIČKA SITUACIJA:</p>
<p>Za deblokiranje posade u Voćinu angažovani su 8. 5. 43:</p>
<p>nemačke jedinice: Štab 462. rez. gren. puka, I/135, četa pešadijskih oruđa 
462, čete veze 462, ojačani bat. II/135. puka, 1. btr. 96. rez. art. div., 
jedna četa II pripremnog bataljona „Maks Emanuel fon Bajern&quot; i jedna 
haub. btr. III pripremnog bataljona;</p>
<p>hrvatske jedinice: 1/IV brd. brig. [gors. zdruga] bez 1 čete, III/IV bez 1. 
čete i 1 četa II/IV brd. brig. Posle savlađivanja jakog neprijateljskog 
otpora, 11. 5. je ponovo zauzet Voćin. Još uvek traje čišćenje rejona oko 
Voćina. Od posade Voćina do sada se do jedinica koje su vršile deblokadu 
probilo oko 380 ljudi, od toga 300 sa oružjem. Komunisti su ubili 37 ljudi a 60 
zarobili. Ostali, oko 100—110 ljudi, među njima i komandant bataljona sa 2 
komandira četa, nestali su. Jedinice za deblokadu imale su sledeće gubitke: 
Nemci — 6 mrtvih, 14 ranjenih; Hrvati — 12 mrtvih, 28 ranjenih i 9 nestalih. 
Gubici neprijatelja: 98 izbrojanih mrtvih. Prema izjavama stanovnika i na osnovu 
našeg osmatranja, komunisti su imali još preko 100 mrtvih i oko 200 ranjenih. 
Plen: 2 puškomitraljeza, 15 pušaka, 12 topova 10 cm, 11 granata 8 cm, 3600 puščanih 
metaka.</p>
<p>Posada iz Voćina je uništila 2 brd. topa, 6 mitraljeza i 1 radio-uređaj od 
30 vati, da ne bi pali komunistima u ruke.</p>
<p>Čišćenje Kalnika[8] vršile su od 28. 4. do 6. 5. 43: III/IV brd. brig., 
XI ustaški bataljon bez 3. čete,[9] biciklistički bataljon, 1. četa II regr. 
bataljona,[10] 1. marš. četa 11. pukovije, 1. legionar, četa, 13. četa 2. 
pukovije [1. pd], 2. ustaška četa stražar. bataljona u Zagrebu, po pola 
baterije I i II art. diviziona [1. pd], 1. četa I art. diviziona pešačka, 1. 
konjički eskadron I konj. bataljona.[11] To čišćenje nije donelo željeni 
uspeh, jer su komunisti postavili zapreke i gonjenje nije moglo da počne na 
vreme. Naši gubici: 3 mrtva, 1 ranjen, 11 nestalo. Gubici neprijatelja: 22 
mrtva, 4 zarobljeno. Plen: 3 kola sa hranom, 11000 puščanih metaka, arhiva i 
nekoliko konja. Izgubljeno je: 4 kare, 1 minobacač, 1 motocikl.</p>
<p>Čišćenje rejona koji je sa severa i istoka ograničen Savom, sa juga Kupom 
do Farkašića, sa zapada linijom Farkašić — D. i G. Hruševac — Kravarsko 
— Dragonožec — Odra — Mlaka do Save kod Jakuševca vršili su od 10—13. 
5: XI ustaški bataljon bez 3. čete, III/IV brd. brig., 2 čete II/IV brd. 
brig., 1 četa odseka Lekenik i 1 ustaška četa operacijske zone Karlovac. Čišćenje 
je proteklo bez dodira sa neprijateljem, pošto su komunisti una-pred znali za 
operaciju (vidi: politička situacija).</p>
<p>U operaciji čišćenja u rejonu oko Lipika ubijeno je 12 komunista. Plen: 4 
puške.</p>
<p>Prilikom prepada komunista na 2 kamiona Poglav-nikove tjelesne garde iz 
Podrav. Slatine, južno od tog mesta ubijeno je 50 komunista. Naši gubici: 8 
mrtvih, 5 ranjenih. 2) Naše namere:</p>
<p>a)&nbsp; nastavljanje čišćenja u rejonu oko Voćina;</p>
<p>b)&nbsp; čišćenje šumovitog predela istočno od puta V. Gorica — Sisak.</p>
<p align="center">Pod IV: SITUACIJA U VAZDUHU:</p>
<p>Ponovo je uspešno upotrebljena avijacija za nasilno izviđanje iz vazduha u 
rejonu oko Voćina, a takođe i za transport municije za opkoljenu posadu Voćina. 
Rezultati izviđanja olakšali su komandi da izvrši svoj zadatak.</p>
<p align="center">Pod VII[12]: SAOBRAĆAJ:</p>
<p>Povećan broj miniranja i prepada na železničke stanice i vozove na pruzi 
Zagreb — Sunja. Izvršen je po jedan prepad na pruzi Varaždin — Zagreb i 
Varaždin — Koprivnica. Došlo je do sudara kod Kutine. Na ostalom području 
Grupa „Zapad&quot; nije bilo prepada i miniranja na prugama. Porastao je broj 
rušenja telefonskih vodova na celom području grupe. Kod Daruvara porušen 
manji most.</p>
<p align="center">Pod X: ZDRAVSTVENO STANJE:</p>
<p>Zbog nagle promene vremena došlo je do povećanog broja oboljenja od gripa, 
koja imaju lakši tok. Nema infektivnih bolesti, niti difterije i šarlaha, ali 
se povećao broj kožnih oboljenja. Kod regruta je zbog marševa došlo do 
pojava zagnojavanja plikova i čireva na nogama.</p>
<p>Dostavljeno: na znanje</p>
<p>K-tu nem. trupa u Hrvatskoj&nbsp;</p>
<p>Hrv. Generalštabu, Zagreb</p>
<p>u Štabu: Odelj. I a/E</p>
<p>Ic KTB</p>
<p>I.A.</p>
<p>pot.Vit [Witt]</p>
<p>potpukovnik</p>
<p align="center">F.d.R.</p>
<p align="center">. . . [<strong>13]</strong></p>
<p align="center">poručnik</p>
<p>1 Snimak overenog prepisa originala (pisanog na mašini) u AVII, NAV-T-315, 
r. 1554, s. 178—82.</p>
<p>2 Dopisano rukom.</p>
<p>3 i 4 Posle dvodnevnih borbi, 16. i 17. brigada 12. divizije NOVJ razbile su 
jedan bataljon domobranskog 1. gorskog zdruga 1. gorske divizije i zauzele 9. 
maja 1943. Voćin (kod Daruvara). Istovremeno su 12. i 18. brigada odbile napade 
delova Borbene grupe „Zapad&quot; iz Slatine i s. Đulaveca. Jedinice 12. 
divizi'e NOVJ imale su 53 mrtva i 165 ranjenih boraca (tom V, knj. 15, dok. br. 
16, 17, 18, 34, 44, 46 i 61).</p>
<p>5 Bilogorski NOP odred</p>
<p>6 Reč je o Čehoslovačkom partizanskom udarnom bataljonu, koji je formirao 
Štab 3. operativne zone NOV i PO Hrvatske u Slavoniji 3. maja 1943. od 
pripadnika čehoslovačke narodnosti. Tek 26. oktobra 1943, u s. Bučju (kod 
Pakraca), po naređenju GS NOV i PO za Hrvatsku, formirana je Ćehoslovačka NO 
brigada „Jan Žiška&quot; (AVII, k. 1484, reg. br. 13/3, 23/1; k. 105, reg. 
br. 14/4; k. 471 A, reg. br. 5/9; k. 881 A, reg. br. 17/8).</p>
<p>7 Odnosi se na četu „Matija Gubec&quot; Banijskog NOP odreda.</p>
<p>8 Dejstva u rejonu Kalnika izvodio je Kalnički NOP odred (tom V, knj. 15, 
dok. br. 42, 89, 124 i 152; knj. 16, dok. br. 18, 122 i 164).</p>
<p>9 Reč je o ustaškoj 11. bojni 3. stajaćeg zdruga.</p>
<p>10 Odnosi se na jedinicu domobranske 2. novačke pukovnije.</p>
<p>11 Ova jedinica pripadala je domobranskoj Zagrebačkoj konjičkoj pukovniji.</p>
<p>12 U originalu iza stava pod IV stoje stavovi VII i X.</p>
<p>13; Potpis nečitak.</p>
<p>
<br>
<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_65.htm"><b>Prethodni dokument</b></a></TD>
<TD><a href="4_12_2_67.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
