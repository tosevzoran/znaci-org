<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_175.htm"><b>Prethodni dokument</b></a></TD>
<TD><a href="4_14_1_177.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 176</strong></p>
<p align="center"><strong>ODGOVOR DRAŽE MIHAILOVIĆA OD 8. OKTOBRA 1942 NA 
PISMO ČETNIČKOG PREDSTAVNIKA PRI ITALIJANSKOJ KOMANDI »SUPERSLOBE«1</strong></p>
<p>Dragi gospodine Grđiću,2</p>
<p>Primio sam Vaše pismo3 i razumeo Vaše želje.</p>
<p>Mogu da Vas izvestim, da su vesti na osnovu kojih ste Vi bazirali sadržinu 
vašeg pisma, potpuno tendenciozne i lažne i da potiču od naših neprijatelja.</p>
<p>Poznata mi je teška situacija srpskog naroda u N.D.H. i šta se od njega može 
tražiti.</p>
<p>Stalo mi je da Vas uverim, da i Vi i svi moji saradnici možete biti 
spokojni, da neće preduzeti ništa što bi išlo na štetu našeg napaćenog 
naroda.</p>
<p>U svome radu uvek sam se rukovodio zdravim instiktom našeg naroda, i ubeđen 
sam da svaki naš saradnik koji tim putem ide nikad neće pogrešiti u donošenju 
odluka.</p>
<p>U pogledu rada na zoni gde se Vi nalazite, dao sam! sva potrebna uputstva 
gospodinu vojvodi Birčaninu,4 a verujem da će on umeti u svakoj situaciji da 
donese celishodne odluke.</p>
<p>Dužnost koju Vam je dodelio vojvoda Birčanin puna je odgovornosti, ali sam 
uveren da ćete je Vi uvek otpravljati na opšte zadovoljstvo našeg naroda, a 
za dobro Kralja i Otadžbine.</p>
<p>U cilju pomoći našim odredima i Srpskom življu u tim krajevima, stavio sam 
na raspoloženje potrebna finansiska sredstva vojvodi Birčaninu, a nadam se da 
ću u budućnosti biti u stanju da Vam još više pomognem.</p>
<p>U pogledu nabavke životnih sredstava, dao sam uputstva Jevđeviću5 i stavio 
mu u dužnost da ih i Vama prenese za Vašu zonu. Iskoristite prvu priliku da sa 
Jevđevićem ovo pitanje što bolje proučite i da nađete načina da se pomogne 
što više odredima i narodu.</p>
<p>Zbog specijalnih prilika pod kojima živi Srpski narod u N.D.H., rad na 
organizaciji naših jedinica i povezivanje snaga na vašoj zoni je u zaostatku u 
odnosu na ostale srpske pokrajine. Ali činjenica da su sve ostale srpske 
pokrajine solidno organizovane i povezane, treba da Vam da potstreka i snage da 
posao koji ste preduzeli što uspešnije svršite.</p>
<p>Sa svoje strane činim i činiću sve da Vam posao olakšam, a nadam se da ćete 
Vi i u Vašem budućem radu postići dobre uspehe i pomoći napaćenom srpskom 
narodu u N.D.H.</p>
<p align="center">Vaše saradnike i Vas srdačno pozdravlja i želi uspeha.</p>
<p align="center">8-X-1942 g.</p>
<p align="center">SLOBODNE SRPSKE PLANINE</p>
<p>1&nbsp; &nbsp;Original (pisan na mašini, ćirilicom) u Arhivu VII, Ča, k. 
12, reg. br. 46/2 (VK-P-27).</p>
<p>2&nbsp; Radmilo.</p>
<p>3 Vidi dok. br. 173.</p>
<p>4&nbsp;Vidi dok. br. 178.</p>
<p>5&nbsp;Vidi dok. br. 175.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_175.htm"><b>Prethodni dokument</b></a></TD>
<TD><a href="4_14_1_177.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
