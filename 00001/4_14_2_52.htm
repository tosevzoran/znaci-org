<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRAŽE MIHAILOVI&#262;A - KNJIGA 1</b><br>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_51.htm"><b>Prethodni dokument</b></a></TD><TD><a href="4_14_2_53.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<p>
<b>BR. 52</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>IZVEŠTAJ KOMANDANTA KONJIČKE GRUPE ČETNIČKIH ODREDA OD 24. FEBRUARA 1943. KOMANDANTU ISTAKNUTOG DELA ŠTABA DRAŽE MIHAILOVIČA O BORBENOM RASPOREDU I NAMERAMA GRUPE</b><sup>1</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;ŠTAB »KONJIČKE« GRUPE ČET. ODREDA 
<br>&nbsp;&nbsp;&nbsp;&nbsp;D. Bijela 24/11. 43 13. č
<br>&nbsp;&nbsp;&nbsp;&nbsp;DRAGI ČIKA BRANKO,
<br>&nbsp;&nbsp;&nbsp;&nbsp;Juče sam ti uputio jedan izveštaj.<sup>2</sup>
<br>&nbsp;&nbsp;&nbsp;&nbsp;Ponovo ti se javljam jer je danas malo zatišje pa imam vremena.
<br>&nbsp;&nbsp;&nbsp;&nbsp;Preko Jevđevića si tražio tačan moj položaj te sam sinoć preko tetkića javio, ali za svaki slučaj opet ponavljam.
<br>&nbsp;&nbsp;&nbsp;&nbsp;Brad[ina] k. 1028 — Džepi — Donja — Bijela — k. 602 — Turija — Ljubina [pl.]
<br>&nbsp;&nbsp;&nbsp;&nbsp;Posle borbe ođ 22 do 23 i sinoćnjeg čarkanja ljudi su bili mrtvi umorni,<sup>3</sup> jedinice izmešane a dosta ljudi otišlo u rashod te sam sinoć naredio ovakvo grupisanje:
<br>&nbsp;&nbsp;&nbsp;&nbsp;Na Ljubini por. Vukčević sa konjičkom brigadom i obaljskim bataljonom (300).
<br>&nbsp;&nbsp;&nbsp;&nbsp;Lisina — Turovi<sup>4</sup> — k. 602 Durmitorski bataljon (200).
<br>&nbsp;&nbsp;&nbsp;&nbsp;K. 602 — D. Polje zagorski bataljon (70).
<br>&nbsp;&nbsp;&nbsp;&nbsp;Moja pratnja: Bušaći<sup>5</sup> i osiguranje puta i gaza kod Tuščica.
<br>&nbsp;&nbsp;&nbsp;&nbsp;5. Ja se sa štabom nalazim u Donjoj Bijeloj.Ove će položaje posesti jedinice još u toku dana.
<br>&nbsp;&nbsp;&nbsp;&nbsp;Uputio sam pismo majoru Kasaloviću u susret i dao mu sledeći raspored:
<br>&nbsp;&nbsp;&nbsp;&nbsp;Sa celim korpusom<sup>6</sup> da pojača položaje koje drži Poleksić.
<br>&nbsp;&nbsp;&nbsp;&nbsp;Kada dođe u selo Borci da jednu četu uputi boračkom Dragom na Crno Polje radi zaštite boka i pozadine od tog pravca — o ovom sam. izvestio i Ratka koji će to preneti Raduloviću i Pantiću.
<br>&nbsp;&nbsp;&nbsp;&nbsp;Još sinoć sam uputio kurira sa naređenjem por. Vukasoviću da uputi fočansku brigadu i miljevinski bataljon da zamene moju pratnju i zagorski bataljon koje će povući u rezervu i radi čuvanja gazova kod Ljute i Đajića. Sam Vukasović treba da ostane u Džepe i sa konjičkom brigadom i Muslimanima koji su kod Uzunovića<sup>7</sup> posedne i čuva prolaze preko Bjelašnice pa do Zlatara k. 878.
<br>&nbsp;&nbsp;&nbsp;&nbsp;Nadam se da će mi obe ove jedinice do mraka stići na položaje, premda nemam od njih do sada nikakvih vesti.
<br>&nbsp;&nbsp;&nbsp;&nbsp;Prema podacima koje smo dobili iz zaplenjenih dokumenata prema nama je bila 1 hercegovačka nar. osi. udarna brigada, izgleda da joj je komandant kap. Pero Ćetković.<sup>8</sup>
<br>&nbsp;&nbsp;&nbsp;&nbsp;Prilikom noćnog napada 22 i borbi u toku 23 dali smo im težak udar. Izgleda oni nisu naučili na neki otpor. Prilikom povlačenja govorili su seljacima: »Ovo mora da su neki drugi četnici«. U toku borbi pevali smo stalno crnogorske pesme da im stavimo do znanja ko smo.
<br>&nbsp;&nbsp;&nbsp;&nbsp;Prema izjavi zarobljenika koje smo streljali ova se brigada trebala sastati u Glavatičevu ili Borcima sa crnogorskom brigadom (ovo sam dostavio Ratku).
<br>&nbsp;&nbsp;&nbsp;&nbsp;Broj pobijenih partizana sam ti javio kao i naše gubitke preko tetkića i Jevđevića.
<br>&nbsp;&nbsp;&nbsp;&nbsp;Mislim da bi trebalo radi efekta da se uveličava broj pobijenih partizana kao i broj naših gubitaka, ako dozvoliš ja ću ovaj broj množiti sa dva u depešama koje šaljem preko tetkića.
<br>&nbsp;&nbsp;&nbsp;&nbsp;Među poginulima nalazi se i jed. pol. kom. bataljona musl. iz Glavatičeva, zaplenili smo i jednu četnu arhivu, koju ću ti sa idućim izveštajem poslati.
<br>&nbsp;&nbsp;&nbsp;&nbsp;Juče u toku dana komunisti su topovima bombardovali Konjic i porušili 2 ital. bunkera i naneli dosta teške gubitke a sinoć su bacačima bombardovali moje položaje.
<br>&nbsp;&nbsp;&nbsp;&nbsp;Da bi zabuna bila veća i jedan nemački ili itahjanski avion bombardovao je ital. štab u Konjicu.
<br>&nbsp;&nbsp;&nbsp;&nbsp;I Italijani i Nemci ništa ne rade a da me ne pitaju. Juče sam im formalno izdavao naređenja za posedanje položaja oko Konjica.
<br>&nbsp;&nbsp;&nbsp;&nbsp;Forsiraj Jevđu da se što hitnije šalje municija i oružje koje sam tražio preko ital. komande u Konjicu.
<br>&nbsp;&nbsp;&nbsp;&nbsp;Nemačka 2 kolona koja je trebala da stigne preko Vrblja-na i Galjeva u Konjic još nije stigla, kada ona stigne krenućemo u napad.<sup>9</sup> Gledaću da Nemce gurnem želj. prugom i drumom (dolazi im i nekoliko tenkova) a ja mislim jednostavno mom frontu da komanduj em na levo i preko Lubine pl. na Idbar—Rajiće i Brezu, tako da mi Vukčević obrazuje prethodnicu, Kasalović glavninu i Mišić začelje.
<br>&nbsp;&nbsp;&nbsp;&nbsp;Prilažem ti jedan letak koga su Nemci juče bacili, dobro bi bilo kad bi i mi nešto slično uradili, samo inteligentnije.
<br>&nbsp;&nbsp;&nbsp;&nbsp;Ovoga momenta saznadoh da su mi dva vojnika ranjena od nekog aviona koji je mitraljirao položaje. Možda i partizani imaju avion??!!
<br>&nbsp;&nbsp;&nbsp;&nbsp;Izveštaje preko tetkića za tebe šaljem ovako »Vojvodi Jevđeviću za kapetana Salatića 
<br>&nbsp;&nbsp;&nbsp;&nbsp;Ja sam se prvog dana pretstavio kao kap. Đurić Nikola (tako si mi rekao), naknadno sam izjavio da je Jovanović<sup>10</sup> teško bolestan i da ga ja zamenjujem, molim te prenesi ovo Jevđeviću.
<br>&nbsp;&nbsp;&nbsp;&nbsp;Snabdevanje je sada nešto bolje organizovano i za intendanta sam imenovao int. por. M.<sup>11</sup> Čvorovića koji je danas primio dužnost.
<br>&nbsp;&nbsp;&nbsp;&nbsp;Pošalji mi nešto kuna neophodno su mi potrebne.
<br>&nbsp;&nbsp;&nbsp;&nbsp;Danas sam izdao zapovest »pod pretnjom ,smrtne kazne' da se ne smiju paliti kuće«.
<br>&nbsp;&nbsp;&nbsp;&nbsp;Neki naši su zapalili jedno kat. selo blizu Konjica, pošto je gusto i prpa Nemci su sami odobravali kad sam rekao da su simpatizeri kornunisita.
<br>&nbsp;&nbsp;&nbsp;&nbsp;S VEROM U BOGA ZA KRALJA I OTADŽBINU! DRAŽA NAS VODI KA VELIČINI I SLOBODI!
<br>&nbsp;&nbsp;&nbsp;&nbsp;<b>Kom. kap. Voj. S. Lukačević, s.r.</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<sup>1</sup><b class=medtxt> Prepis originala (overen od Vojnog tužilaštva JA, pisan na mašini, ćirilicom) u Arhivu VII, Ca, k. 141, reg. br. 17/16—1.</b>
<br>&nbsp;&nbsp;&nbsp;&nbsp;<sup>2</sup><b class=medtxt> Vidi dok. br. 46. Odnosi se na borbe 3. NOU divizije za oslobođenje Konjica. Vidi dok. br. 46.</b>
<br>&nbsp;&nbsp;&nbsp;&nbsp;<sup>4</sup><b class=medtxt> i <sup>5</sup> Turovi i Bušaći na karti 1 : 100.000 nisu pronađeni. Ve-rovatno je u pitanju Turija i Busovci. 6 Odnosi se na Mileševski korpus.</b>
<br>&nbsp;&nbsp;&nbsp;&nbsp;<sup>7</sup><b class=medtxt> U pitanju je Bjelemićki muslimanski nacionalni bataljon. Komandant je bio narednik Jusuf Uzunović.</b>
<br>&nbsp;&nbsp;&nbsp;&nbsp;<sup>8</sup><b class=medtxt> Ćetković je bio komandant 3. NOU divizije. Ranjen je 23. marta1943. kod Nevesinja i posle nekoliko dana umro. Narodni heroj.9 Delovi borbene grupe »Anaker«.</b>
<br>&nbsp;&nbsp;&nbsp;&nbsp;<sup>10</sup><b class=medtxt> Zbog jednovremene saradnje sa Nemcima i Italijanima, Lukačević je imao pseudonim »Đurić« i »pukovnik Jovanović«. Vidi dok.br. 75, depešu 178.</b>
<br>&nbsp;&nbsp;&nbsp;&nbsp;<sup>11</sup><b class=medtxt> Miloš.</b>
</p><CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_51.htm"><b>Prethodni dokument</b></a></TD><TD><a href="4_14_2_53.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body></html>
