<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_66.htm"><b>Prethodni dokument</b></a></TD><TD><a href="4_14_1_68.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>

<p align="center"><strong>BR. 67</strong></p>
<p align="center"><strong>IZVESTAJ KOMANDANTA ČETNIČKOG PUKA &#187;PETAR MRKONJIĆ&#171; OD 12. APRILA
  1942. ILIJI TRIFUNOVIĆU BIR-ČANINU O BORBAMA PROTIV PARTIZANSKIH
  JEDINICA U OKOLINI KNINA U SARADNJI SA JEDINICAMA ITALIJANSKOG
  OKUPATORA<sup>1</sup></strong></p>
<p>Ilija<sup>2</sup></p>
<p>12.  IV&#8212;1942.</p>
<p>I.&nbsp; &nbsp;Sutra u toku celog dana bezuvetno bombardovati u
  Kaldrmu samo selo i još više položaje između Kaldrme i Gornjeg Tiškovca
  i to od kote 1132 đe piše &#187;Poljane&#171; pa preko Šipadove pruge pravac od
  označene kote položaj sa desne strane pruge đe piše Gorica od &#187;Poljane&#171;
  dakle do &#187;Gorice&#171; presecajući prugu tući od te linije prema Kaldrmi i
  samu Kaldrmu. Paziti da nebi pala koja bomba na kuće G. Tiškovca đe
  piše Bursaći.</p>
<p>II.&nbsp; Bezuvetno prodirati T.[alijanskom] vojskom preko Trubara
  u pravcu Dugopolja i Kaldrme. Između Kaldrme i G. Tiškovca sve su svoje
  snage oni skupili i tu se utvrđuju da nas dočekaju ima ih oko 400 i to
  četa N. Kotle,<sup>3</sup> M. Morače<sup>,4</sup> V. Mileusnića,<sup>5</sup> M.<sup>6</sup> Tankosića, i bataljon &#187;Marka Oreškovića&#171; i bataljon
  &#187;Velebit&#171;. Zato bi bilo važno da se sutra bombarduju kako sam označio i
  da im T.falijanska] vojska dođe sa leđa.<sup>7</sup> Tu bi ih bezuvetno sve
  pomlatili. Ako tako ne bude mi dalje nećemo moći produžiti. Pred nama
  se danas povlače u manjim grupama. Ima puškaranja. Dosad od našije nije
  niko poginuo niti je teže ranjen. Imamo samo jednog lakše ranjenog.
  Šaljite bombe i municiju. Zarobili smo 27 pušaka.</p>
<p>Sutra rano šaljite 25 hlebova. Ljudi imam 260.</p>
<p>Put je otvoren do Gornjeg Tiškovca đe se mi utvrđujemo na položaju prema komunistima.</p>
<p align="center">Pozdrav </p>
<p align="center">M. Đ.<sup>8</sup></p>
<b class=medtxt><p><sup>1</sup>&nbsp; Fotokopija originala (pisanog rukom, ćirilicom) u Arhivu VII, Ča, k. 159, reg  br. 4/2 (H-X-6).</p>
<p><sup>2</sup>&nbsp; Odnosi se na Iliju Trifunovića Birčanina.</p>
<p><sup>3</sup>&nbsp; Nikola   Kotle,   tada  zamenik  političkog  komesara   5.   kraiiškog NOPO.</p>
<p><sup>4</sup>&nbsp; Milutin Morača, tada komandant 5. krajiškog NOPO.</p>
<p><sup>5</sup>&nbsp; Vojo.</p>
<p><sup>6</sup>&nbsp; Milan.</p>
<p><sup>7</sup>&nbsp; Početkom aprila 1942. jače italijanske snage preduzele su
  operaciju protiv partizanskih jedinica na pravcu Knin &#8212; Grahovo &#8212; Drvar
  &#8212; Petrovac protiv Grupe NOPO za Liku i 5. krajiškog NOPO. U operaciji
  su učestvovale i četničke jedince: puk &#187;Petar Mirkonjić&#171; i puk &#187;Gavrilo
  Princip&#171; One su sa dejstvima otpočele 13. aprila i uspele da zauzmu s.
  Tiškovac iz koga su se bile povukle još krajem marta. Opširnije:
  Zbornik NOR-a, tem IV, knj. 4, dok. br. 60, 62 i 74, tom V, knj. 4,
  dok. br. 15, 27 i 46.</p>
<p><sup>8</sup>&nbsp; Momčilo Đujić.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_66.htm"><b>Prethodni dokument</b></a></TD><TD><a href="4_14_1_68.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>