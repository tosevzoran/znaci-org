<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_44.htm"><b>Prethodni dokument</b></a></TD>
<TD><a href="27_46.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Footnote0" style="margin-top:0mm;margin-right:0mm;margin-bottom:0mm;
margin-left:76.0pt;margin-bottom:.0001pt;line-height:normal;mso-pagination:
widow-orphan lines-together;page-break-after:avoid;background:transparent"><a name="bookmark45"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Heading13Spacing1pt0">POVRATAK 
IZ MRTVI</span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Heading13Spacing1pt0">H</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Heading3">&nbsp;<o:p>
</o:p>
</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Heading3">Noć</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
je bila veoma tamna. Bataljon je oslobodio Čičevo i ostao u njemu. Na kose 
iznad sela pošla je 3. četa. Ona će obezbjeđivati bataljon. Bez smetnji smo 
stigli na vrh brda. Odatle emo ćuteći posmatrali veliku svjetlost što je 
dopirala iz doline. Komandir, Savo Mašković, naredi sastanak, a nas nekolicina 
sa šarcima i puškomitraljezima krenusmo ka dolini.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Prizor je bio iznenađujući. 
Četnici, mnogo četnika oko vatara. Tu su i gomile talijanskih cipela, košulja, 
odjeće. Kad stigoše svih sedam puškomitraljeza, otvorismo strahovitu vatru. 
Nastala je zabuna i metež. Bježanje kakvo se rijetko vidi. Sudarili su se četnici 
kao ovce kada ih vuci napadnu. Ko zna koliko ih je mrtvih bilo! Ostala je 
talijanska oprema i hrana, koje su im preko dana doturane avionima, pomoću 
padobrana.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ubrzo svanu, te četnici 
opaziše da nas nema mnogo. Sredili su se i počeli napad. To su, većinom bili 
bivši žandarmi i finansi. Borba je bila teška. Juriš za jurišem. Počeše 
drugovi da ginu. Skoro sve nišandžije na puškomitraljezima su izginule. Mrtvi 
su Radoš Nenadić, Radoš Duković, Dragutin Lutovac i drugi. Ukupno 
devetorica. Grdno su griješili: vatru su otvarali s jednoga mjesta, a žandarmi 
su dobro gađali — svaki je pogođen U glavu. Ranjen je i komandir Savo Mašković. 
Vidim ga pozadi, previja ga Sofija Karadžić. Čujem kako mi Savo dovikuje:</span></p>
<p class="Footnote7" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Ante, preuzmi 
komandu, izvlači <span class="Heading3">četu...</span></span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Četa se izvlačila. 
Bilo je ranjenih i mrtvih, ali se najveći dio organizovano izvukao. Jure Odak 
je teško ranjen.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Najzad, četa se 
izvukla. Ostali smo samo Šupe i ja. Onda je i Ive otišao. Ostao sam, sa šarcem, 
iza jednog kamena. Nisam otvarao vatru. Municiju sam nanizao u jedan redenik, 
tako da je imao 350 metaka. Stavio sam redenik oko vrata i čekao. Četnici su, 
pretpostavljajući da više nikog nema, prilazili mrtvim drugovima i pucali u 
njih. Čekao sam <span class="Heading3">da.se</span> skupi veća gomila. Na čelu 
jedne grupe opazih oficira sa epoletama i kokardom. Odlučih se da otvorim 
vatru. U prvi mah popadaše, a onda otvoriše vatru, tako da se ja ponovo ućutah. 
Oni su i dalje pucali, pa, valjda, kad su pretpostavili da je dosta, opet krenuše. 
Ja sam ih iznova dočekao rafalom. Kad se i treći put to ponovilo, ustao sam iz 
svog zaklona i pošao za četom. Tamo više niko nije verovao da sam živ.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Nizbrdicom sam silazio 
brzo. Četnici su još brže stigli do mjesta odakle sam otvarao vatru i odatle 
bacili mnogo bombi. Od njih je, u mojoj neposrednoj blizini, poginuo Miš 
(mislim da se zvao Jakov). Iz podnožja sam gledao četnike na vrhu brda. 
Dohvatih šarac, ali on nije dejstvovao. Zaprljao sam ga silazeći niz brdo. 
Ljut, udarih kundakom u zemlju, a u tom trenutku on opali. Metak mi prozuja 
pored samog lica. Krenuh prema četi. Videh Gojka Đukića, nosi neki kotao i 
dovikuje:</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Ante, ma zar si živ, 
đetiću? Dođi da se najedeš, sigurno si gladan.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">I najeo sam se. I 
uvjerio se da je Gojko majstor za spravljanje kačamaka.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Poslije susreta s 
Gojkom najprije naiđoh na Nadu Srzić (poginula je u petoj ofanzivi). Sakrivena 
u nekom žbunju, plakala je. Posmatrao sam je nekoliko trenutaka, a onda viknuo:</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Nado!</span></p>
<p class="Footnote7" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kao da nije vjerovala 
svojim očima.</span></p>
<p class="Footnote7" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Živ si, mili moj, 
a svi su mi rekli da si ostao mrtav na brdu.<o:p>
</o:p>
</span></p>
<p class="Footnote7" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Šalili su se, ne 
budi dijete, vidiš da sam živ i zdrav.</span></p>
<p class="Footnote7" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Povratak u četu bio je 
velika radost.</span></p>
<p class="MsoNormal" align="right" style="text-align:right"><span style="font-size:9.0pt;mso-fareast-language:SR-CYR" class="Bodytext8">Ante 
RAŠTEGORAC</span></p>
<p>
<br>
<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_44.htm"><b>Prethodni dokument</b></a></TD>
<TD><a href="27_46.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
