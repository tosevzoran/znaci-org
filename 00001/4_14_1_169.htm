<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_168.htm"><b>Prethodni dokument</b></a></TD>
<TD><a href="4_14_1_170.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 169</strong></p>
<p align="center"><strong>ZABELEŠKA O SPORAZUMU IZMEĐU POLITIČKOG DELEGATA ŠTABA 
DRAŽE MIHAILOVIĆA ZA ISTOČNU BOSNU I HERCEGOVINU I KOMANDANTA ITALIJANSKE 2. 
ARMIJE OD 29. SEPTEMBRA 1942. O LEGALIZACIJI ČET-NICKIH JEDINICA U BOSNI I 
HERCEGOVINI1</strong></p>
<p align="center">REZULTAT RAZGOVORA VOĐENIH IZMEĐU VRHOVNOG KOMANDANTA 
ITALIJANSKIH BALKANSKIH SNAGA ARMISKOG GENERALA ROATE I DELEGATA VRHOVNE KOMANDE 
ZA ISTOČNU BOSNU I HERCEGOVINU VOJVODE DOBROSAVA JEVĐEVIĆA.</p>
<p>1)&nbsp; Talijanska Armija2 pristaje da legalizuje i hrani još 3000 ljudi u 
Hercegovini i Istočnoj Bosni i to: U srezu Tre-binjskom 500 ljudi, u srezu Bilećskom 
500, u srezu Gatačkom 400, u srezu Ljubinjskom 400, Jahorinski bataljon 500, 
Neve-sinjski, srez 400 ljudi, te 300 ljudi za pojačanje bosanskog ba-taljona. 
Nigde nemogu biti formirani novi bataljoni, već se samo ovi četnici mogu 
upotrebiti za pojačanje starih bataljo-na. Kako s obzirom na Italijanske 
ugovore sa Hrvatima ne-može biti govora o legalizaciji srezova Konjic i Mostar, 
to-ćemo ljudstvo tih srezova prijaviti kao nevesinjsko ljudstvo i legalizovati 
ih od ljudi svakog sreza.</p>
<p>2)&nbsp; Talijanska Armija pristaje da uputimo 3000 ljudi za pojačanje 
Dinarske Divizije, zatim da tom ljudstvu stavimo na raspolaganje artiljeriju, 
bacače, hranu i svakom vojniku šinjel i nove cipele, te da ih svojim 
sredstvima transportuju u Metković—Split—Knin.</p>
<p>3)&nbsp; Talijanska Armija pristaje da legalizuje 250 žandar-ma sa 4 žandarmeriska 
oficira na teritoriji Hercegovine.</p>
<p>4)&nbsp; &nbsp;Talijanska Armija pristaje da na ličnu odgovornost Vojvode 
Jevđevića oslobodi 100 lica iz Hercegovine iz svojih koncentracionih logora,3 
te da na zahtev istoga uhapsi i internira bez razlike vere 100 lica sa 
teritorije VI armije.4</p>
<p>5)&nbsp; Talijanska Armija pristaje da za sve četničke jedinice u domenu 
Vojvode Birčanina odobri 25.000 uniformi i to prvenstveno od zarobljenih 
Francuza.</p>
<p>6)&nbsp; &nbsp;Talijanska Armija daje Vojvodi Jevđeviću za bosanski 
bataljon 2 teška bacača sa 200 granata, 300 pušaka sa 50.000 puščanih 
metaka.</p>
<p>7)&nbsp; Talijanska će armija osloboditi danas Dr. Ninu Sviloko-sa i Vidaka 
Kovačevića i staviti ih na raspolaganje Vojvodi Birčaninu.</p>
<p>8)&nbsp; Talijanska je armija uputila danas 300 skija za naše planinske 
bataljone.</p>
<p>9)&nbsp; &nbsp;Talijanska armija ukida Hrvatski tekst na lekitima-cijama koje 
služe za lektimisanje pred talijanskim vlastima i ostaje samo talijanski tekst.</p>
<p>10)&nbsp; &nbsp;Italijanska armija pristaje da u buduće plate vojnika prima 
lično Komandant svakog našeg odreda i da on lično isplaćuje vojnike.</p>
<p>11)&nbsp; Talijanska armija pristaje da četničke komande mogu kupiti u 
Italiji sve količine suhog voća i marmolade uz uslov da ih plaćamo u 
italijanskoj valuti.</p>
<p>12)&nbsp; Talijanska armija ne insistira da četnici moraju skinuti sa svojih 
kapa bele orlove.</p>
<p>13)&nbsp; &nbsp;Utvrđeno je sporazumno da se smatra srpskom četničkom 
zonom u talijanskoj interesnoj zoni sva teritorija Istočno od linije Stolac — 
Nevesinje — Ulog — Kalinovik, te da u tu zonu ne mogu ulaziti ni ustaše ni 
domobrani.</p>
<p>14)&nbsp; &nbsp;Obroci koji se daju četnicima po odobrenju armije imaju se 
da povećaju na obroke ravne italijanskim vojnicima zajedno sa duvanom, 
marmoladom, sirom i konjakom.</p>
<p>1&nbsp; Original (pisan na mašini, ćirilicom) u Arhivu VII, Ča, k. 231, 
reg. br. 22/10 (BH-X-42). Datum 29. septembar uzet je iz komentara dr Lj. 
Bjelobradića »O jednom sporazumu« pisanog septembra 1943. za potrebe 
Ministarstva vanjskih poslova NDH. U tom komentaru stoji da je sporazum 
postignut pomenutog datuma (vidi Arhiv VII, A NDH, k. 231, reg. br. 13/7).</p>
<p>2&nbsp; Odnosi se na italijansku 2. armiju.</p>
<p>3&nbsp; Dabrosav Jevđević je, početkom oktobra 1942, zatražio od pot-čimjenih 
i od Srpskog nacionalnog komiteta u Mostaru da mu dostave spisak interniraca u 
italijaniskim logorima i to samo za lica za koja se može garantovati »da će 
biti nacionalno ispravna i da nisu ni u kakvoj vezi sa komunistima« (Arhiv VII, 
Ca, k. 171, reg. br. 42/3).</p>
<p>4&nbsp;Treba: VI armijskog korpusa.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_168.htm"><b>Prethodni dokument</b></a></TD>
<TD><a href="4_14_1_170.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
