<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_144.htm"><b>Prethodni dokument</b></a></TD>
<TD><a href="4_12_3_146.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>TROMESECNI IZVEŠTAJ UPRAVNOG ŠTABA KOMANDE 15. 
BRDSKOG ARMIJSKOG KORPUSA OD. 1. OKTOBRA 1943. VOJNOUPRAVNOM KOMANDANTU 
JUGOISTOKA O VOJ-NO-POLITIČKOJ I PRIVREDNOJ SITUACIJI NA TERITORIJI NDH1</strong></p>
<p align="center"><strong>Poverljivo</strong></p>
<p>K-DA XV brd. AK. H.</p>
<p>Qu., 1. oktobra 1943. <em>Upr. br. 136/43. pov.</em></p>
<p>Prilog za [2]</p>
<p>KTB Br. II</p>
<p align="center">VOJNOUPRAVNOM KOMANDANTU JUGOISTOKA</p>
<p align="center"><em>Upravnom štabu</em></p>
<p>Beograd</p>
<p><em>Predmet:</em> Upravni izveštaj za jul, avgust i septembar 1943 (četvrtgodišnji 
izveštaj).</p>
<p align="center">I — POLITIČKA SITUACIJA</p>
<p>Politička situacija se još više pogoršala, nešto zbog političke i vojne 
situacije u Italiji i Rusiji, a ponešto zbog pojačane aktivnosti bandi u 
zemlji. Celo područje, izuzev većih gradova, treba smatrati banditskim. Na 
stanovništvo je veoma deprimirajuće delovalo to što su bandama ponovo prepušteni 
delovi zemlje koje je napustila nemačka vojska (to je bilo neophodno zbog 
oslobađanja snaga za jadransku obalu). Ranije oduševljenje stanovništva 
pretvorilo se u odbojno a delimično i neprijateljsko držanje prema nemačkom 
Ver-mahtu. Nemoć nemačkih okupacionih trupa da ugroženom stanovništvu pruže 
naj neophodni ju zaštitu od bandi poljuljala je ugled i početno oduševljenje 
prema nemačkim jedinicama. One imaju isključivo zadatak da obezbeđuju prugu 
Brod — Sarajevo — Mostar u pravcu obale i Sunja — Bihać — obala. Za greške 
i propuste vlade,[4] kao i za nepravilnosti, optužuje se Nemačka kao tvorac i 
pomagač hrvatske države. Pošto Nemci nisu preduzeli energične i efikasne 
mere za smirivanje zemlje, polažu se poslednje nade u Engleze i Amerikance. 
Veliki deo stanovništva praktično nema šta da izgubi i ne vidi više nikakvu 
mogućnost na koji bi način trebalo doprineti temeljitoj promeni sadašnje ili 
neke druge hrvatske vlade. Osim toga je znatno otežano izvršenje zadataka koji 
su postavljeni nemačkom Vermahtu jer je ukinuto prenošenje izvršne vlasti u 
Hrvatskoj i ne može se uticati na suverenitet poglavnika.</p>
<p>Danas se ne može Hrvatska smiriti samo vojnim sredstvima. Katastrofalne 
političke, upravne i privredne prilike u zemlji mogu se izmeniti samo energičnim 
merama, a naročto temeljitom političkom reformom.</p>
<p>Lošim ekonomisanjem i ustaškim kursom, vlada je izgubila svaki oslonac ne 
samo kod pravoslavaca i Muslimana nego i kod hrvatskog stanovništva. Vlada ima 
stvarni uticaj još samo u nekim većim gradovima. Vlast i autoritet države više 
ne postoji. Komunisti nesmetano ubiraju porez, u poljoprivrednim oblastima u žitu, 
održavaju analfabetske kurseve. U oblasti koja im je prepuštena, a koja se 
proteže preko cele zapadne i srednje Bosne, oni sada imaju svoju upravu preko 
narodnooslobodilačkih odbora. To su civilni odbori u selu i gradu koji su 
preuzeli poslove opštinskih i sreskih uprava (i vojnu privredu). Pored njih 
postoje i komunističke vojne vlasti u pozadini koje se sastoje od komandi 
oblasti za jedan ili više hrvatskih okruga, i komandi mesta, za veća mesta i 
važne čvorove. Ti organi vode policijske i privredne poslove i vrše kontrolu 
u pozadini, kao i regrutovanje za bande. Danas praktično postoji na velikim 
područjima — kako u selima tako i u gradovima — sovjetska država.[5]</p>
<p>U svim selima održavaju se priredbe sa ciljem vrbovanja i stanovnici su izloženi 
stalnom pritisku, tako da se osećaju nezaštićeni. Pasivno držanje vladinih 
organa veoma ide naruku komunističkoj delatnosti. Pravna nesigurnost, 
bespravnost i haotične prilike u velikim delovima zemlje karakte-rišu stvarnu 
situaciju. Više nisu zagarantovani život i imovina.</p>
<p>Veći deo činovništva je zatrovan, korumpiran, podmitljiv, nepravedan i 
nesposoban. Plate su tako nedovoljne da su činovnici direktno upućeni na mito. 
Dodatak na skupoću koji je vlada dodelila svim službenicima i nameštenicima u 
javnim službama (od 10000 do 20000 kuna) nema nikakvog značaja, s obzirom na 
pad vrednosti novca. Sposobni činovnici koji žele da rade ne mogu se probiti, 
jer iza njih ne stoji nikakva vlast koja bi ih štitila. Nedostaje nacionalne 
svesti i ideja vodilja. Kada iza sposobnih i vrednih službenika stoji jako moćno 
rukovodstvo koje ima korena u narodu, oni su onda u mogućnosti da ispunjavaju 
svoje dužnosti. Stanovništvo je raspoloženo ako ima odgovarajuće 
rukovodstvo. Široki krugovi naroda imaju jedino želju da žive u miru, redu i 
pravdi.</p>
<p>Međutim, hrvatska vlada nije u stanju da potpuno sredi prilike sopstvenim 
snagama i da se stara za mir i red. Ta. nesposobnost državne uprave u pojačanoj 
meri utiče i na snabdevanje stanovništva. Potpuno je opala poljoprivredna 
proizvodnja, nedostaje dobra organizacija u prikupljanju i podeli namirnica. 
Stalno rastu cene i inflacija.</p>
<p>Prilike u zemlji utiču na zabrinjavajući način i na. vojno snabdevanje (železničke 
pruge i putevi), kao i na industriju naoružanja i sirovina.</p>
<p>Zato su široki krugovi stanovništva do sada videli poslednji spas u nemačkoj 
upravi. Od nje se očekivalo-pravedno upravljanje zemljom, obezbeđenje ishrane, 
sigurnosti, mira i reda. Posle uzaludnog iščekivanja, sada je izgubljena nada 
u vladu koju bi usmeravala i kontrolisala. Nemačka, koja se naročito razume u 
to da ponovo oživi privredu.</p>
<p>Ekonomska beda i siromaštvo, nepravilno poslovanje, pomanjkanje brige za 
ishranu, nezadovoljstvo sa postojećim prilikama gone ljude iz dana u dan u 
redove bandita.. To koriste neprijateljske radio-stanice za huškanje naroda.</p>
<p>Muslimani se ni na koji način ne zalažu za hrvatsku državu jer im nije 
ostvarila njihove nade u agrarnu reformu, a oni moraju i dalje služiti kao 
gromobran u sukobima Srba i Hrvata. Zato krugovi muslimanskih intelektualaca žele 
ili nezavisnu državu Bosnu i Hercegovinu, u kojoj bi odgovarajuće narodnosti 
držale teritorijalnu upravu, a Muslimani bi u odgovarajućem procentu učestvovali 
u vladi i ne bi kao do sada zavisili od samovolje vlade u Zagrebu, ili žele 
protektorat pod čijom bi vojnom upravom imali odgovarajuće mogućnosti za 
razvoj i delatnosti. Za sve jače težnje Muslimana za nezavisnošću 
karakteristično je između ostalog i formiranje Muslimanskog odreda pod 
komandom bivšeg banditskog komandanta Huske Miljkovića.[6] Pod parolom: 
„Muslimani, ne idite u hrvatsku vojsku ili partizane, nego branite svoju 
imovinu od svih napadača, bez obzira s koje strane bi došli&quot;, vešto je 
iskorišćen večiti san Muslimana za autonomijom.</p>
<p>Reorganizovanje vlade naimenovanjem političara Mandića[7] za predsednika 
hrvatske vlade naišlo je na slabo in-teresovanje kod stanovništva. Mandić sa 
svoje 74 godine može malo uticati na poslove vlade. U širokim krugovima na 
selu postojala je nada da bi bivši vođa hrvatskih seljaka Maček[8] mogao da 
srneni poglavnika. Pregovori koji su već duže vremena vođeni sa umerenijim članovima 
bivše Hrvatske seljačke stranke, naročito sa Košutićem,[9] Mače-kovim 
zetom, imali su za cilj da pozitivne snage te, nekada najveće i godinama 
jedine, hrvatske partije pridobiju za saradnju sa vladom.</p>
<p>General Begić,[10] dosadašnji državni sekretar u Ministarstvu rata, 
naimenovan je za ustaškog doglavnika — to je najviši položaj posle samog šefa 
države. General Navratii[11] je postao ministar rata i komandant hrvatskih oružanih 
snaga.</p>
<p>Među katoličkim stanovništvom je prijem predsednika srpske vlade Nedića u 
firerovom Glavnom stanu pobudio strahovanja da je firer dao Nediću posebna obećanja 
za Srbiju.12 Za stav izvesnih hrvatskih krugova je karakteristično širenje 
glasina odnosno pretnji da bi srpski krugovi koji se oslanjaju na Nemce mogli 
posle rata svašta da očekuju, da će „folksdojčeri biti iseljeni i tako će 
se vršiti odmazda za sve&quot;.</p>
<p>Stanovništvo Bihaća tvrdoglavo širi glasine koje mogu da potiču jedino od 
neprijateljskih radio-stanica. Zato je tamošnja divizija naredila 19. 8. da se 
pokupe svi radio-aparati u Bihaću. Na osnovu tada još važeće izvršne 
vlasti, ovlašćena je SS-divizija „Princ Eugen&quot; da u saradnji sa 
hrvatskim organima na području divizije pokupi civilne radio-aparate. 
Radio-emisije koje slušaju skoro svi stanovnici koji poseduju radio-aparate upućene 
su naročito pravoslavcima, obećavajući im utočište i bezbednost, a koristeći 
razlike u veri.</p>
<p>Za sreskog načelnika u Prozoru (05 km zapadno od Sarajeva) i njegovog vozača 
dokazano je da su aktivno učestvovali u prepadima na stanovnike — simpatizere 
Ne-maca, kao i u ubistvu 3 lica. Oni su 2. 9. javno obešeni u Prozoru.</p>
<p>U izveštajnom periodu su ponovo mnoge opštine i hrvatska nadleštva tražili 
vojnu zaštitu. Za obezbeđenje žetvenih radova i berbe kukuruza angažovane su 
nemačke pokretne borbene grupe. Ostalim željama se nije moglo udovoljiti jer 
su za raspored snaga bili merodavni isključivo vojni interesi.</p>
<p>O stavu izvesnih hrvatskih krugova govori naročito sledeći slučaj. Ustaški 
kotarski rukovodilac Bjaltas iz Jajca je na početku izveštajnog perioda 
zabranio ženskoj omladini u mestu da se druži sa pripadnicima nemačkog 
Vermahta. Zatim je šef policije u Jajcu pljuvao na ulici pred hrvatske devojke 
koje su viđene sa nemačkim vojnicima. On je uhapšen i hrvatske vlasti su 
povele protiv njega disciplinski postupak. Na traženje službenog organa, nadležno 
ministarstvo je naredilo da se smeni okružni rukovodilac.</p>
<p>Na početku izveštajnog perioda poginuo je kao žrtva atentata veliki župan 
iz Banje Luke dr Hadrović.13 On je uživao poverenje ne samo nemačkih vojnih 
komandi nego i sve tri narodnosti. Kako je sa hrvatske strane poverljivo saopšteno, 
u ustaškim krugovima se smatra da je Hadrović morao biti odstranjen.</p>
<p align="center">II — ISHRANA I SNABDEVANJE</p>
<p>Ekonomska i nacionalna baza Hrvatske je poljoprivreda. Oko 80% zaposlenih 
otpada na poljoprivredu i šumarstvo, 7,4% na industriju, a ostatak na trgovinu 
i ostale grane. Poljoprivredna proizvodnja Hrvatske je znatno opala zbog iskorišćavanja 
od strane bandi i njihovog uznemira-vanja velikih oblasti. Zbog dejstva bandi, 
pojedini delovi zemlje nisu mogli biti na vreme obrađeni, niti je obavljena žetva. 
Žito su palili još u klasu ili u snopovima, uništavali vršalice, a partizani 
su odnosili ili uništavali zalihe žita da ih ne bi uzeli Nemci. Ipak nije došlo 
do sabotaža žetve u očekivanom obimu.</p>
<p>Ekonomski položaj stanovništva nije se poboljšao i pored prikupljenih žetvenih 
prinosa, pošto je mogao da se obuhvati samo delić zemlje. Žetva pšenice dala 
je prinose iznad proseka što se već godinama nije desilo. Takođe su dobro 
rodili raž i ječam, kao i voće i povrće. Kukuruz je slabiji zbog dugotrajne 
suše i vrućine. Ipak je veći deo žetvenih prinosa u rukama partizana. Oni su 
već počeli da uskladištuju velike zalihe. Prepadima na sela i gradove, pljačkanjem 
i odnošenjem namirnica i stoke — kao i vozila i opreme — bande obezbeđuju 
sebi ishranu i ugrožavaju snabdevanje zemlje. Državni sekretar dr Kraft[14] iz 
Generalne direkcije za ishranu u Zagrebu izjavio je da bi mogle biti pokrivene 
sve potrebe stanovništva i hrvatske vojske kada bi se moglo prikupiti bar 50% 
prinosa. Na drugoj strani su tvrdili da nije prikupljena ni četvrtina. Ti su 
podaci, međutim, dati da bi se već sada pribavilo opravdanje za njihovu 
nesposobnost da se reši problem ishrane.</p>
<p>Snabdevanje je veoma loše, naročito u većim gradovima. Bande planski 
ometaju dovoz namirnica u gradove. Naročito su se ponovo u Sarajevu pojavile 
znatne teškoće u pogledu ishrane civilnog stanovništva. Prema izveštaju 369 
(hrv.) pd, do sada su ostale nerešene sve lične i pismene žalbe. Na telegram 
koji je sredinom avgusta uputio gradonačelnik neposredno Poglavniku, dobio je 
od njegove kancelarije obaveštenje da je za grad već utovareno 80 vagona brašna 
i 30 vagona krompira. Međutim, Generalna direkcija za ishranu je, prema saopštenju, 
do danas samo dala dispozicije, a utovar još nije izvršen. Nemački Ver-maht 
je iz zalihe dao na zajam po 40.000 kg brašna za 3 grada: Sarajevo, Mostar i 
Dubrovnik.</p>
<p>Stanovništvo vidi glavni uzrok nedovoljnog snabde-vanja i u lošem radu 
„Zempro&quot;, državne organizacije koja je nadležna za prikupljanje i 
podelu poljoprivrednih proizvoda. Zadruga „Sap&quot;, koja je odgovorna za 
snabdevanje radnika državnih i vojnoindustrijskih pogona, kao i folks-dojčerska 
poljoprivredna zadruga „Agraria&quot; (severno od Save) rade bolje.</p>
<p>Posebne teškoće u pogledu snabdevanja civilnog stanovništva pojavljuju se 
u pri obalskoj zoni koja je do sada bila pod italijanskom upravom. Italijani su 
delimično spalili zalihe namirnica na selu i iskopali maslinjake. Rezervi ima 
samo za kratko vreme. Naređene su potrebne mere. Jedina uskotračna pruga sa 
jednim kolosekom Brod — Sarajevo — Metković koja dolazi u obzir je ionako 
preopterećena. Drugom prugom do obale Zagreb — Ogulin — Gospić — Gračac 
— Split odnosno Šibenik saobraćaju na pojedinim delovima partizani. Takođe 
je sumnjiv i brodski saobraćaj od Rijeke odnosno Trsta, ali je privremeno 
jedini put za snabdevanje civilnog stanovništva.</p>
<p>Gene namirnica i predmeta potrošnje rastu i dalje. Službeno utvrđene cene 
bezobzirno rastu i na javnim tržnicama. Službeni organi nisu ni sposobni ni 
voljni da obuzdaju takav razvoj. Do izuzetnog porasta cena dovodi i situacija što 
se zbog ometanja od strane ustanika ne mogu više snabdevati gradske tržnice 
proizvodima sa sela.</p>
<p>Mada za razne namirnice, tekstil i duvan postoji kontro-lisana proizvodnja i 
racionalizacija, oni se mogu većinom kupiti samo na crnoj berzi po veoma 
visokim cenama. Samo se mali deo stanovništva može snabdevati potrebnim 
namirnicama na crnoj berzi. Zaposlena lica i siromašniji stanovnici su ostajali 
praznih šaka. Glavni izvor nabavki postale su prevare i podmićivanja.</p>
<p>Glad vlada naročito među decom izbeglica. Briga hrvatske države za 
izbeglice krajnje je podbacila. Sve više ima nakaza, poremećaja u rastu i 
sklonosti ka oboljenjima. Nedovoljna ishrana se odražava i na radnu sposobnost 
stanovništva.</p>
<p align="center">III — SAOBRAĆAJ</p>
<p>Zbog sabotaža i prepada, još se više pogoršao želez-nički saobraćaj. 
Miniranje pruga i skidanje koloseka skoro je duplo češće nego u prethodnom 
mesecu. Rušenjem pruga svakako je veoma pogođeno snabdevanje civilnog stanovništva 
i hrvatska privreda. Veliki gubici u vagonima zbog sabotaža i učestali napadi 
na lokomotive utiču na transport.</p>
<p>Takođe je ugrožen i saobraćaj skoro na svim putevima. On se može odvijati 
samo u konvojima.</p>
<p>Komunikacije su delimično veoma loše. Od hrvatskih vlasti je traženo da se 
poprave važni putevi za snabdeva-</p>
<p>nje i mostovi. Međutim, pokazalo se da hrvatske vlasti nedovoljno rade na važnim 
poslovima i posle ponovljenih prekora završavaju ih tek posle nekoliko meseci. 
Mnoge energične predstavke ostale su bez rezultata.</p>
<p>Popravkom mosta kod Karaule i onog kod Jablanice znatno se poboljšao saobraćaj 
na putu Sarajevo — Mostar Metković (obala).</p>
<p align="center">IV — DELATNOST UPRAVE</p>
<p>Ukoliko su dopuštale službene dužnosti, jedinice su u svojim mestima smeštaja 
bile angažovane stavljajući na raspolaganje radnu snagu, zaprege i, po 
potrebi, kamione kao pomoć u žetvi.</p>
<p>Opunomoćenik rajhsfirera SS za Hrvatsku[15] formirao je nova policijska 
nadleštva.</p>
<p>Pošto deo hrvatskih stanovnika poseduje predmete koji pripadaju nemačkom 
Vermahtu (kuhinjsko posuđe, vojničke čuturice, ćebad, odevne predmete i 
ostalu opremu) upućen je poziv stanovništvu da najkasnije do 15. 9. predaju te 
predmete najbližem nemačkom vojnom nadleštvu. Dosadašnji rezultati su sasvim 
negativni. Sada feldžandarmerija vrši kontrole.</p>
<p>Zbog prepuštanja velikih oblasti komunistima i četnicima, porasle su 
nevolje izbeglica. Zbog loše ishrane i smeštaja, među izbeglicama se širi 
pegavi tifus i tuberkuloza. Deo izbeglica je smešten pod vedrim nebom (npr., u 
Banjoj Luci oko 6.000 od 12.000), jer nema dovoljno prostorija za veliki broj 
izbeglica. Nabavka baraka je veoma otežana. Nemačka vojska uvek nastoji da 
pronađe nove mogućnosti smeštaja.</p>
<p>Zdravstveno stanje ostalog dela stanovništva je bez promena. Nešto je u 
povlačenju pegavi tifus. Smrtnost kod dece i milijarna tuberkuloza ne pogađaju 
samo izbeglice nego su opšta pojava. Nema dovoljno lekova i sredstava za prvu 
pomoć. U nekim gradovima nema bolnica za civilno stanovništvo, jer su ili porušene 
ili ih je posela nemačka vojska. Izveštaji civilnih lekara su nepotpuni i 
nepouzdani.</p>
<p>Ponovo je u prekidu vodovod grada Banje Luke — re-zervoar se nalazi 25 km 
od grada u oblasti koju ugrožavaju bande. Da bi se privremeno ublažila nestašica 
vode,, komanda mesta je dodelila cisternu. Zato Vermaht naročito forsira radove 
na izgradnji novog vodovoda i nabavka potrebnog materijala i uređaja. Pošto 
ima teškoća sa radnom snagom, angažovana je hrv. držav. radna služba. Na 
odgovarajući pritisak gradska uprava je prešla na prisilno dovođenje na rad 
sposobnih muških stanovnika.</p>
<p>Isplata ratne plate kap i izdržavanje porodica hrvatskih vojnika u nemačkim 
jedinicama uopšte se ne vrši ili veoma usporeno, tako da je jedinicama naređeno 
da podnesu spiskove koji su prosleđeni nem. opunom. generalu.</p>
<p>Feld i ortskomandanture koje su angažovane na. komandnom području potčinjene 
su nem. opunom. generalu u Zagrebu (FK 605 u Brodu, FK 1034 u Sarajevu, FK 1035 
u Mostaru, OK I 892 u Banjoj Luci i OK II u. Sarajevu).</p>
<p>Za obaveštajne poslove na hrvatskom području privremeno su u nadlsštvo 
prekomandovani vojnoupravni službenici višeg ranga.</p>
<p>Poglavnik je uređenje vlasti u „oslobođenim oblastima&quot; poverio 
opunomoćenom ministru dr Bulatu[16] koji je naimenovan za državnog ministra. 
Za šefa civilne up-rave pri XV brd. AK (ranije šef civilne uprave pri k-tu 
nem. trupa u Hrvatskoj) naimenovan je opunom. ministar dr Benak[17] za velike župe 
Banju Luku, Bihać, Jajce, Mostar i Dubrovnik, sa sedištem u Banjoj Luci. Za 
velike župe-Sarajevo, Tuzla i Travnik, šef civilne uprave je državni savetnik 
Frković[18] sa sedištem u Sarajevu. Zatim je za šefa civilne uprave za velike 
župe Omiš i Knin naimenovan sekretar Vrhovnog suda dr Nardeli[19] sa sedištem 
u Splitu, a drž. sekretar dr Turina[20] za šefa civilne uprave u Istri, za 
Primorje, Liku i gradove Rijeku i Sušak, sa sedištem u Rijeci.</p>
<p>U poslednje vreme su učestali slučajevi da hrvatske vlasti zahtevaju 
istragu o zadiranju u hrvatska prava, koja. navodno vrše jedinice ili nemačka 
nadleštva — naročito u merama za odmazdu. Ti zahtevi sadrže nečuvene optužbe 
i klevete protiv nemačke vojske i nemačkih nadleštava.. Hrvatska uprava nije 
ni na koji način pokušala da ublaži, te tvrdnje koje su joj dostavljene. Tu 
takođe postoji utisak, da se sve neprilike planski pripisuju greškama 
Nemaca...</p>
<p align="center">V — PRIVREDA</p>
<p>Aktivnost bandi u povećanoj meri šteti privredi, naročito vojnoj.[21] Zbog 
regrutovanja partizana i četnika i dobrovoljnog javljanja u vojsku, na svim 
poljima nedostaje radne snage. Iskorišćavanje prirodnih dobara pod posebnim 
okolnostima predstavlja samo delić onoga što bi se moglo učiniti kada bi 
vladao mir (rušenje rudnika, ometanje rada pogona, prekid u transportovanju).</p>
<p>Veoma bogata nalazišta visokokvalitetnih minerala, naročito železne rudače, 
boksita, antimona i magnezita — najveći i najvažniji rudnici i topionice 
nalaze se u Bosni — mogla bi mnogo da doprinesu Nemačkoj za vođenje rata 
kada bi se strogo vodilo računa o privredi i kada bi vladao mir i red u zemlji.</p>
<p>Ometanje proizvodnje uglja od strane bandi i sabotaže na železnici osetno 
su pogodili celokupni privredni život zemlje. Važne elektrane, gasovodi, 
vodovodi, vojnoindu-strijski i ostali važni pogoni trpe zbog nestašice uglja.</p>
<p align="center">VI — PROCENA</p>
<p>Potpuna nesposobnost vlade, haotične prilike na svim poljima, opasnost da bi 
komunistički ustanički pokret mogao konačno preuzeti vlast u Hrvatskoj i 
stvoriti jugoslo-vensku sovjetsku republiku, nedovoljno nemačkih snaga, kao i 
nepostojanje do sada nadležne izvršne vlasti nameću da se hitno izvrši 
temeljita reforma na političkom, upravnom i privrednom sektoru, da bi se 
otklonila opasnost za Nemačku i Evropu, koja se ne može dovoljno ozbiljno ni 
sagledati. Vojna i politička situacija u Italiji i time stvoreni uslovi za 
neprijateljske operacije protiv,hrvatske teritorije zahtevaju brzu intervenciju. 
Potrebna je jedna čvrsta ruka koja bi držala sve vojne, političke i privredne 
delatnosti, a ne tuce ili više komandi, kao što je to bilo do sada.</p>
<p>Obrazovanje jedne sposobne vlade i uprave, smirivanje zemlje, obezbeđivanje 
ishrane i potpuno iskorišćavanje za nemačku vojnu privredu mogući su samo 
tada ako ne-mački Vermaht preuzme izvršnu vlast tj. celokupnu državnu vlast i 
ako bi on nadzirao i usmeravao hrvatsku upravu i privredu. Smirivanje zemlje pri 
katastrofalnim prilikama, raznim političkim strujanjima i velikoj komunističkoj 
opasnosti, teže je nego u Srbiji.</p>
<p>Uspeh se može postići samo ako se angažuju dovoljno jake snage.</p>
<p align="center">Tačnost overava:</p>
<p align="center">. . . [22]</p>
<p align="center">viši sav etnik vojne uprave</p>
<p align="center"><em>Na znanje:</em> divizijama + specijalni razrez</p>
<p align="center">U konceptu</p>
<p align="center">pot. Liters</p>
<p>1 Snimak overenog prepisa originala (pisanog na mašini) u AVII, NAV-T-314, 
r. 1455, s. 110—17.</p>
<p>2 Pečat primaoca.</p>
<p>3 Nečitak paraf.</p>
<p>4 Misli se na ustašku vladu NDH.</p>
<p>5 U originalu piše: ,,Sowjetstaat&quot;.</p>
<p>6 Opširnije o tome vidi: tom IV, knj. 19, objašnjenje 20.</p>
<p>7 dr Nikola</p>
<p>8 Vlatko</p>
<p>9 Rudolf</p>
<p>10 Vilko</p>
<p>11 Fridrih</p>
<p>12 Adolf Hitler primio je 18. septembra 1943. u Glavnom stanu predsednika 
kolaboracionističke vlade u okupiranoj Srbiji Milana Nedića. Pre tog prijema, 
Nedića je primio i ministar spoljnih poslova fon Ribentrop. Razgovor se vodio o 
daljoj saradnji i pitanjima budućeg razvoja Srbije pod okupacijom Vermahta 
(Novo vreme, Beograd, 20. septembra 1943, broj 108).</p>
<p>13 Dragan</p>
<p>14 Stjepan. Potpisivao se i sa Štefan.</p>
<p>15 Konstantin Kamerhofer</p>
<p>16 Edo</p>
<p>17 Aleksandar</p>
<p>18 Ivica</p>
<p>19 Bruno</p>
<p>20 Oskar</p>
<p>21 Vidi prilog 1 u ovoj knjizi.</p>
<p>22 Potpis nečitak.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_144.htm"><b>Prethodni dokument</b></a></TD>
<TD><a href="4_12_3_146.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
