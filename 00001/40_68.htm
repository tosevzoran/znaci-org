<html>
<head>
<meta http-equiv="Content-Type" content="text/html; charset=utf-8">

<title>Jozo Tomasevich: CETNICI U DRUGOM SVJETSKOM RATU 1941-1945</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jozo Tomasevich: CETNICI U DRUGOM SVJETSKOM RATU 1941-1945</b><br>


<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_67.htm"><b>Prethodni dokument</b></a></TD>
<TD><a href="40_69.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3 style="text-indent:10.0mm"><span lang="HR" style="mso-ansi-language:HR">NADE 
U SAVEZNIŠTVO SA SOVJETSKIM SNAGAMA</span></h3>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Diplomatski 
odnosi između Jugoslavije i Sovjetskog Saveza, koje su Sovjeti prekinuli u maju 
1941, ponovo su uspostavljeni s izbjegličkom vladom nakon što je u junu došlo 
do napada i na sam Sovjetski Savez. Ti su odnosi bili korektni, ali spremale su 
se neprilike između pročetničke izbjegličke vlade i Sovjeta, čija je podrška 
i simpatija očito bila na strani pokreta otpora koji su u Jugoslaviji poveli 
partizani predvođeni komunistima. Britanci su pokušali uvjeriti sovjetsku 
vladu da pomogne kako bi se dvije grupe otpora ujedinile pod Mihailovićem. Ti 
napori nisu uspjeli i kako je vrijeme prolazilo, a partizani i četnici se sve 
više udaljavali, došlo je do povećane diplomatske napetosti između sovjetske 
i jugoslavenske vlade. Ali kada su Sovjeti nastavili s uspješnim odupiranjem 
njemačkom napadu i kad se vidjelo da će odigrati odlučujuću ulogu u 
dobivanju rata i oblikovanju mira, jugoslavenska vlada je shvatila da je 
razborito učiniti napor kako bi poboljšala svoje odnose s moćnom slavenskom 
državom. Početkom 1942. dvije su vlade napravile ugovor o prijateljstvu i 
uzajamnoj pomoći. Konačno potpisivanje je odgođeno (trajno, kako se pokazalo) 
na savjet britanske vlade, koja je smatrala da nije razborito zaključiti jedan 
tako važan ugovor u vrijeme rata.<sup>78</sup> Sredinom ljeta 1942. su novosti 
o četničko-osovinskoj kolaboraciji počele iz partizanskih izvora stizati do 
Sovjeta, ali su i pored toga odnosi između dviju vlada nastavljeni bez prekida.<sup>79</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">78 
Fotić, </span><i><span style="font-size:7.0pt">The War We Lost, </span></i><span lang="HR" style="font-size:7.0pt;mso-ansi-language:HR">str. 
172-173.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">79 
Za neke note jugoslavenske izbjegličke vlade sovjetskim vlastima s obzirom na 
sjedinjenje dvije grupe otpora, a kasnije i na poricanje da Mihailović 
kolaborira sa silama Osovine i marionetskim režimima vidi Živan L. Knežević, 
<i>General </i></span><i><span style="font-size:7.0pt">Mihailwicb</span><span style="font-size:7.0pt;
mso-ansi-language:HR"> </span><span style="font-size:7.0pt">and</span><span style="font-size:7.0pt;mso-ansi-language:HR"> 
</span><span style="font-size:7.0pt">U</span><span lang="HR" style="font-size:7.0pt;
mso-ansi-language:HR">.</span><span style="font-size:7.0pt">S</span><span lang="HR" style="font-size:7.0pt;mso-ansi-language:HR">.</span><span style="font-size:7.0pt">S</span><span lang="HR" style="font-size:7.0pt;
mso-ansi-language:HR">.</span><span style="font-size:7.0pt">R</span><span lang="HR" style="font-size:7.0pt;mso-ansi-language:HR">.</span></i><span lang="HR" style="font-size:7.0pt;letter-spacing:-.05pt;mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Tokom 
svojih posjeta Jugoslaviji čuo sam u nekoliko navrata nagađanja jugoslavenskih 
znanstvenika o tome da je Mihailović održavao neke kontakte sa sovjetskom 
obavještajnom službom skoro od samog početka svog otpora. Oni koji misle da 
je tako, zasnivaju svoju tvrdnju na tri točke: 1) Mihailović je bio u 
prijateljskim odnosima sa sovjetskim vojnim atašeima dok je služio kao vojni 
ataše u Sofiji i Pragu sredinom tridesetih godina i vjerojatno je zadržao neke 
od tih kontakata; 2) jedan povjerenik Kominterne, </span>Mustafa<span lang="HR" style="mso-ansi-language:HR"> 
Golubić,<sup>80</sup> uspostavio je 1940. ili 1941. u Beogradu kontakt sa dva 
čovjeka: Dragišom Vasićem, koji je u međuratnom razdoblju navodno imao neke 
kontakte sa sovjetskom obavještajnom službom, i Mladenom Žujovićem, a 
kasnije su obojica, uz dra Moljevića, postali Mihailovićevi glavni politički 
savjetnici; 3) priča se da je tokom rata Vasić dao jednom četničkom oficiru 
koji je bio i partizanski agent izjave o tome da je Rusima slao izvještaje o 
partizanima, te da im je rekao da su jugoslavenski komunisti trockisti.<sup>81</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;letter-spacing:-.05pt;mso-ansi-language:HR">80</span><span lang="HR" style="font-size:7.0pt;mso-ansi-language:HR"> 
Golubić je bio hercegovački Musliman, član revolucionarnog udruženja »Mlada 
Bosna« i dobrovoljac u srpskoj vojsci u balkanskim ratovima i u prvorn 
svjetskom ratu, te je bio i zatvoren u vezi sa Solunskim procesom. Imao je dobre 
veze u srpskim nacionalističkim krugovima, ali je 1920. postao komunist i od 
1927. do 1940. živio u Sovjetskom Savezu. Kominterna ili sovjetska tajna 
policija uposlile su ga kao povjerenika za međunarodne operacije. U julu 1941. 
uhvatili su ga u Beogradu Nijemci i smaknuli ga. Vidi Marjanović, <i>Srbija u 
narodnooslobodilačkoj borbi: Beograd, </i>str. 132.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">81 
Milovanović, »Bio sam u Dražinoj Vrhovnoj komandi«, NIN, 15. decembra 1968.<span style="letter-spacing:
-.4pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">To 
je vrlo zanimljiva teza, ali postoje uvjerljivi dokazi koji joj proturječe. 
Prvo, u jednoj poruci od 17. aprila 1944. ambasador u </span>Washingtonu<span lang="HR" style="mso-ansi-language:HR"> 
Fotić savjetovao je predsjedniku vlade Puriću da njeguje odnose sa Sovjetskim 
Savezom i tražio je od njega da od Mihailovića zahtijeva uspostavljanje 
direktnog kontakta sa Sovjetskim Savezom, s obzirom na usklađivanje vojnih 
operacija. Čini se da je logično pretpostaviti da bi i Fotić i Purić znali 
da je Mihailović već imao kontakte sa Sovjetima i ne bi trebali isticati važnost 
zahtjeva za njihovim uspostavljanjem. Drugo, u poruci od 12. jula 1944. Jovanu 
Đonoviću, koji je od početka aprila 1944. bio jugoslavenski predstavnik pri 
vladi Slobodne Francuske u Alžiru, Mihailović je pitao Đonovića da li bi 
bilo oportuno uspostaviti izravan dodir s Rusima diplomatskim posredovanjem 
generala </span><span lang="DE" style="mso-ansi-language:DE">de</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">Gaullea</span><span lang="HR" style="mso-ansi-language:HR">. Mihailović je 
objasnio da bi uspostavljanjem takvog dodira i stavljanjem Britanaca pred gotov 
čin mogao zadržati izvršenje bilo kojeg njihovog plana koji bi išao na račun 
srpskog naroda; time bi u isto vrijeme zadao politički udarac jugoslavenskim 
komunistima koji idu ruku pod ruku s Britancima, što je činjenica koja se 
Rusima sigurno ne dopada. Izgleda da Đonović nije ni pokušao konzultirati </span><span lang="DE" style="mso-ansi-language:DE">de</span><span lang="HR" style="mso-ansi-language:
HR"> Gaullea, ali je uputio četničke obavještajne oficire u Kairo da tamo dođu 
u dodir s Rusima, te da pokrenu stvar. Sovjetskoj vladi je u augustu na njihov 
zahtjev predan ed-memoar o toj temi, ali prema Đonoviću, od Rusa nije bilo 
odgovora sve do februara 1945, a i taj je bio neodređen.<sup>82</sup> Da je 
Mihailović imao direktne kontakte s Rusima prije jula 1944, očito ne bi bilo 
potrebe da se raspituje kod Đonovića. Na kraju, što je možda i 
najuvjerljivije, postojanje takvog dodira otvoreno poriče ranije spomenuti 
njemački agent koji je imao tijesne kontakte u Mihailovićevom štabu. Prema 
jednoj poruci koju je višim vlastima poslala 5. augusta 1943. </span><i><span lang="DE" style="mso-ansi-language:DE">Abwehrstelle</span><span lang="DE" style="mso-ansi-language:HR"> 
</span></i><span lang="HR" style="mso-ansi-language:
HR">u Beogradu, agent je javio: »Sam Draža Mihailović sasvim sigurno nema 
nikakav kontakt sa Sovjetima.«<sup>83</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">82 
Vidi ovu korespondenciju kako ju je objavio Jovan Đonović u »Moje veze sa Dražom 
Mihailovićem sa Srednjeg Istoka«, str. 90, 92-93.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">83 
Mikrofilm br. T-311, rola 196, snimak 150.<span style="letter-spacing:-.2pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Stoga 
je očito da su jedini kontakti koje su četnici imali sa sovjetskim vlastima i 
vojskom bili oni preko izbjegličke vlade sve dok ona nije u maju 1944. jrestala 
biti njihov eksponent — a tek nakon tog vremena četnici su najviše trebali 
akve dodire, jer su sada bili bez britanske podrške i, usprkos prisutnosti 
jedne imeričke misije u svom glavnom štabu, bez i najmanjeg izgleda da od A</span>merikanaca<span lang="HR" style="mso-ansi-language:HR"> 
dobiju stvarnu podršku. Budući da se je Crvena armija približavala 
jugoslavenskim granicama, četnici su znali da moraju naći neki modus </span><span lang="DE" style="mso-ansi-language:DE">vivendi</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">s</span><span lang="HR" style="mso-ansi-language:HR"> Rusima. Fotić je u tu 
svrhu čak i nakon smjenjivanja nastavio održavati vezu s A</span>ndrejem<span lang="HR" style="mso-ansi-language:HR"> 
Gromikom, sovjetskim ambasadorom u </span><span lang="DE" style="mso-ansi-language:DE">Washingtonu</span><span lang="HR" style="mso-ansi-language:HR">, 
a Đonović je preko svojih agenata održavao kontakt sa sovjetskim 
predstavnicima u Kairu. Konačno je početkom septembra, kad su i Rumunjska i 
Bugarska bile izbačene iz rata i došle pod sovjetsku kontrolu, i kad su 
sovjetske trupe bile na ugoslavenskoj granici, sam Mihailović pokušao 
uspostaviti izravan dodir sa sovjetskim snagama.<sup>84</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">84 
Prije no što produžimo treba zabilježiti da su četnici tokom svih ratnih 
godina bili svjesni uvriježenih proruskih simpatija u naroda Jugoslavije, koje 
su postojale, bar u smislu sveslavenske solidarnosti, nasuprot celokupnom njemačkom 
naporu da svim slavenskim nacijama oduzme njihovu državnost i narodnost. Te su 
simpatije bile osobito jake u Srbiji i Crnoj Gori koje su s Rusima imale zajedničku 
religiju i jaku tradiciju prijateljstva. Četnici nisu mogli dopustiti da 
partizani postanu jedini korisnici ove narodne simpatije za Rusiju, ali je 
komplicirajući faktor bio to što je Rusija komunistička zemlja. Četnička 
propaganda je zbog toga pokušala praviti razliku između ruskog naroda i 
njegove komunističke vlade i nastojala je pokazati da je velika borba koju Rusi 
vode protiv Nijemaca više borba ruskih nacionalnih snaga nego komunista. Također 
su jugoslavenske komuniste prikazivali kao trockiste koji su posve različiti od 
ruskih komunista. Vidi mikrofilm r. T-501, rola 249, snimak 99. Potpukovnik Živan 
Knežević, šef vojnog kabineta predsjednika vlade Jovanovića, također je 1. 
aprila 1942. poslao pismo sovjetskom vojnom atašeu pukovniku Sizovu, tvrdeći 
da su neke partizanske grupe u Jugoslaviji staljinističke, a neke trockističke, 
te da ove potonje katkada napadaju i špijuniraju one prve. Knežević, <i>General 
Mihailovich </i></span><i><span style="font-size:7.0pt">and U.S.S.R., </span></i><span lang="HR" style="font-size:7.0pt;mso-ansi-language:HR">str. 
14-15.<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Mihailovićevi 
glavni ciljevi s obzirom na Ruse u tom kritičnom času, to jest kad su 
sovjetske trupe već jednom ušle u Srbiju iz Rumunjske i Bugarske, bili su da 
četnicima osigura status savezničke vojske, nadoknađujući od Rusa ono što 
su četnici izgubili od zapadnih Saveznika i pojačavajući time svoj položaj 
naspram partizana, te da kao ruski saveznik osigura pravo na preuzimanje vlasti 
u oslobođenoj Srbiji.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Mihailović 
je svoj prvi potez povukao još dok su se sovjetske snage pripremale za 
operacije protiv Nijemaca u Srbiji i Vojvodini. Poslao je ovjetskim snagama u 
Rumunjskoj misiju pod vodstvom potpukovnika Velimira Piletića, komandanta 
sjeveroistočne Srbije, s instrukcijama da uspostavi vezu. Mihailovićeva 
pismena naredba nije sadržavala nikakve detaljne upute, ali Mihailovićev 
emisar koji je naredbu donio Piletiću ukazao je na to da misija treba da pokuša 
dobiti rusku suglasnost o nizu prijedloga, koji su svi u biti politički, prema 
potpukovniku Ratkoviću, jednom od sudionika u misiji, trebalo je predložiti 
slijedeće: 1) Rusi trebaju posredovati kod partizana u cilju okončanja ;rađanskog 
rata, tako da se sve domaće snage mogu okrenuti protiv neprijatelja: 2) nakon 
što rat završi treba i četničke i partizanske snage povući u kasarne sve 
dok neutralna domaća vlada ne održi slobodne izbore pod nadzorom Velike 
trojice; 3) sva suđenja za ratne zločine treba odgoditi do poslije izbora, a 
tada ih trebaju preuzeti civilni sudovi.<sup>85</sup> Četnička misija prešla 
je preko Dunava u Rumunjsku 10. septembra i krenula </span>do<span style="mso-ansi-language:HR"> 
</span>Krajove<span lang="HR" style="mso-ansi-language:HR"> (</span>Craiova<span lang="HR" style="mso-ansi-language:HR">) 
gdje je uspostavila kontakt s Rusima. I ti dodiri svršili su razočaranjem, a 
saznavši da su britanska i američka vojna misija već u Bukureštu, odlučili 
su da se probiju do tamo kako bi uspostavili vezu s njima. Ali još dok su bili 
u Krajovi, Piletićev ađutant, jedan student s navodnim komunističkim 
sklonostima, denuncirao je Rusima članove misije kao britanske špijune. Tako 
su, umjesto da sjednu za pregovarački stol s ruskim komandantima koji su se 
spremali ući u Jugoslaviju, četnici 1. oktobra bili uhapšeni i avionom </span><span lang="DE" style="mso-ansi-language:DE">preba</span><span lang="HR" style="mso-ansi-language:HR">č</span><span lang="DE" style="mso-ansi-language:
DE">eni</span><span lang="HR" style="mso-ansi-language:HR"> u Moskvu gdje su 
bili u zatvoru i ispitivani od sovjetske policije.<sup>86</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">85 
Problem s tumačenjem ovih prijedloga koje su četnici navodno predali Rusima je 
u tome da se oni u 'ora bitnom aspektu - to jest, u politici prema partizanima - 
razlikuju od političke linije koju potvrđuju ratna dokumentarna svjedočanstva 
i koja se je (kao što će se zamalo vidjeti) sastojala u tome da su četnici 
htjeli biti od Rusa priznati kao saveznici, nastavljajući borbu protiv 
partizana.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">86 
Vidi Ratković, str. 115-117. Piletića su Rusi držali u zatvoru sve do 
novembra 1945, a tada je poslan u Jugoslaviju da mu se sudi, ali je u Rumunjskoj 
uspio pobjeći i kasnije doći do zapadne Evrope. Karapandžić, str. 350-351. 
Karapandžićev prikaz Piletićeve misije razlikuje se ponešto od Ratkovićevog.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Četnička 
nada da će se dodvoriti Rusima koji će ih prihvatiti kao svoje saveznike i da 
će istovremeno moći nastaviti s borbom protiv partizana bila je samo još 
jedan primjer naivnosti koju su tako često pokazivali i ranije. To je Nijemcima 
bilo jasno, kako pokazuje jedan obavještajni izvještaj od 19. oktobra 1944. o 
ponašanju Mihailovićevih snaga u Srbiji: »Draža Mihailović nije nikada 
odgovarajućom propagandom spremao četnike za borbeni susret s Rusima. Draža 
Mihailović je naprotiv podržavao fikciju da Rusi kao britanski i američki 
saveznici nikad neće raditi protiv interesa srpskih nacionalista.«<sup>87</sup> 
Mihailović je i sam rekao uglavnom istu stvar u svojoj cirkularnoj naredbi od 
5. oktobra: I »Smatramo Ruse svojim saveznicima. Borba protiv Titovih snaga u 
Srbiji nastavit će se.«<sup>88</sup> Ono što izgleda nije shvatio, bila je 
stvarnost suradnje između Tita i Rusa (koja će se vrlo pojačati nakon što je 
u Moskvi 28. septembra objavljen sporazum kojim se regulira ulazak ruskih trupa 
na jugoslavenski teritorij u svrhu gonjenja njemačkih trupa), a nije shvatio učinak 
koji je na Ruse imao ne samo četnički gubitak savezničke podrške, nego i 
dugotrajna kolaboracija između četnika i snaga Osovine.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">87 
Mikrofilm br. T-311, roia 194, snimci 562-563.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">88 
Ibid, </span></i><span lang="HR" style="font-size:
7.0pt;mso-ansi-language:HR">rola 189, snimak 961. Ovo i sva ostala pozivanja na 
materijale iz mikrofilma br. T-311, rola 189 (u ovom dijelu knjige) odnose se na 
njemačko hvatanje radio poruka između četničkih komandi.<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">U 
stvari su samo dva značajnija četnička komandanta surađivala sa sovjetskim 
trupama, i to tek kratko. To su bili potpukovnik Keserović, komandant grupe 
jurišnih korpusa i kapetan Raković, komandant Drugog ravnogorskog korpusa. 
Keserovićeve trupe sastale su se s Rusima koji su iz Bugarske napredovali u 
srednjeistočnu Srbiju. Prema poruci Keserovićeve grupe jurišnih korpusa 
Drugom jurišnom korpusu od 16. oktobra, Keserovićevi četnici i neke sovjetske 
jedinice zajedno su okupirale Kruševac i Rusi su zatim komandu grada predali 
Keseroviću. Ali dva dana kasnije, Keserović je obavijestio majora Račića, 
komandanta Četvrte grupe jurišnih korpusa koji je razmatrao mogućnost 
suradnje s Crvenom armijom, da ruska komandna mjesta surađuju samo s 
komunistima (partizanima), te da zahtijevaju razoružanje četnika i odbijaju 
suradnju s njima. Savjetovao je Račiću da napusti plan o susretu s Crvenom 
armijom, jer su zbog sovjetske birokratske mašine svi kontakti beznadni, a i 
zbog toga što Rusi barataju »s tisuću smicalica.«<sup>89</sup> Keserović je 
19. oktobra obavijestio Vrhovnu komandu da se njegov predstavnik kod ruske 
divizije vratio sa ultimatumom koji naređuje da svi četnici pod njegovom 
komandom polože oružje do 18. oktobra u podne i da budu prebačeni u logor 
blizu Paraćina gdje će ih reorganizirati u jedinice jugoslavenske 
Narodnooslobodilačke vojske. Ako ultimatum bude odbijen, Sovjeti prijete 
otvaranjem neprijateljstava. Do te promjene u sovjetskom stavu došlo je po svoj 
prilici zbog protesta maršala Tita maršalu Fjodoru I. Tolbuhinu, komandantu 
Trećeg ukrajinskog fronta, kad je Tito obaviješten o sovjetsko — četničkoj 
suradnji.<sup>90</sup> Keserović je odbio ultimatum — vjerojatno slušajući 
jedno naređenje četničke Vrhovne komande od 14. oktobra — i povukao se sa 
malim snagama od pet stotina ljudi prema dolini Ibra.<sup>91</sup> Nešto veći 
broj njegovih ljudi mogao je s uspjehom poći za njim u Sandžak, ali dvije su. 
njegove brigade razoružali Rusi koji su obećali da će im izdati novo oružje 
nakon što polože ono koje imaju.<sup>92</sup> Rusi su također odveli američkog 
oficira za vezu pri Keserovićevom štabu, poručnika Kramera i otpremili ga u 
Bugarsku, ali je ubrzo nakon toga bio pušten.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">89 
</span><span style="font-size:7.0pt">Ibid</span><span lang="HR" style="font-size:7.0pt;
mso-ansi-language:HR">, </span></i><span lang="HR" style="font-size:7.0pt;
mso-ansi-language:HR">snimci 1029, 1048, 1102.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">90 
Prema podacima pukovnika Vojmira Kljakovića iz Vojnoistorijskog instituta u 
Beogradu.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">91 
Mikrofilm br. T-311, rola 189, snimak 1233, Keserovićeva poruka od 19. oktobra 
Vrhovnoj komandi. Na suđenju Keseroviću u augustu 1945, nije spomenuta njegova 
kratka suradnja s Crvenom armijom. Keserovićevo svjedočenje o jačini trupa 
pod njegovom komandom prije i tokom povlačenja bilo je proturječno i u sebi i 
prema ostalim podacima. Vidi <i>Suđenje članovima rukovodstva organizacije 
Dra^e Mihailovića, </i>str. 216-220. Glavno sovjetsko djelo o operacijama 
sovjetskih snaga u Jugoslaviji u jesen 1944. ne spominje posebno sovjetsku 
suradnju s četnicima, ali spominje suradnju s jugoslavenskim snagama u 
operacijama oko Gornjeg Milanovca, Kragujevca i Kruševca, a barem su neke od 
tih snaga bile četničke. Vidi Birjuzov, ur, str. 109.<span style="letter-spacing:-.45pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">92 
Mikrofilm br. T-311, rola 189, snimci 1074, 1134.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Kapetan 
Raković i njegov Drugi ravnogorski korpus surađivali su sa Crvenom armijom u 
zauzimanju Čačka. Za razliku od Keserovića, Raković očito nije obavještavao 
Vrhovnu komandu o razvoju te suradnje. Ipak, 11. novembra se saznalo da je pred 
Crvenom armijom morao pobjeći u Sandžak. Tek je 16. i 17. novembra Vrhovna 
komanda okružnicom izvijestila sve četničke komande i objasnila Rakovićev 
slučaj. Raković je izgleda sa Crvenom armijom uspostavio zadovoljavajuće 
odnose i zaključio je s njima pismeni sporazum prema kojem je bio obavezan da 
surađuje s njima u borbi protiv Nijemaca, u zamjenu za obećanje da će njegove 
jedinice ostati naoružane i pod njegovom komandom. Također se podrazumijevalo 
da te jedinice pripadaju vojsci generala Mihailovića. U operacijama oko Čačka 
četnici su se borili dobro i zarobili su 339 pripadnika od Nijemaca 
organiziranog Ruskog zaštitnog korpusa i predali ih Crvenoj armiji. Također su 
pomagali sovjetskim snagama prilikom izviđanja. Dok su te operacije trajale, 
sovjetske jedinice su zadržavale jedinice NOVJ na tom području od napada na četnike. 
Raković je bez incidenta posjetio štab jedne od sovjetskih jedinica, ali ubrzo 
poslije toga, očito uslijed Titovog protesta Tolbuhinu, sovjetski komandant je 
zahtijevao da Raković i njegove jedinice pređu pod Titovu komandu. Kad je 
Raković to odbio, partizani su pokušali razoružati jednu od njegovih brigada, 
a Sovjeti su mu dali ultimatum da položi oružje i krene u logor u kojem će 
njegove trupe biti reorganizirane u jedinice jugoslavenske Narodnooslobodilačke 
vojske. Videći da su ga Rusi izigrali, te da nema izgleda za zadovoljavajuću 
suradnju ili pregovore s njima, Raković je naredio svojim trupama da krenu 
prema Sandžaku, ali je on sam ostao skrivajući se u Srbiji. U istom se izvještaju 
Vrhovne komande jasno navodi da je Crvena armija razoružala i četničke 
jedinice potpukovnika Ocokoljića u sjeveroistočnoj Srbiji.<sup>93</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">93 
</span><span style="font-size:7.0pt">Ibid</span><span lang="HR" style="font-size:7.0pt;
mso-ansi-language:HR">, </span></i><span lang="HR" style="font-size:7.0pt;
mso-ansi-language:HR">snimci 1211, 1237-38.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Major 
Račić, zadugo jedan od najodlučnijih partizanskih neprijatelja u Srbiji, očito 
je smatrao za potrebno da otpočne neprijateljstva protiv Nijemaca u 
jugozapadnoj Srbiji, kako bi poboljšao svoj položaj u namjeravanom susretu sa 
Crvenom armijom.<sup>94</sup> U borbama protiv Nijemaca angažirao se izgleda 
samo jedan dan (16. oktobra) ali vjerojatno čuvši loše vijesti iz Keserovićevog 
i Ocokoljevićevog tabora promijenio je mišljenje i u skladu s Mihailovićevim 
naređenjem usmjerio je svoje formacije na jugozapad, prema Sandžaku.<sup>95</sup> 
Neke druge četničke jedinice, na primjer Zlatiborski korpus, također su odlučile 
da će se boriti protiv Nijemaca u jugozapadnoj Srbiji i kratko vrijeme činile 
su to s nešto uspjeha,<sup>96</sup> a tada su se i one povukle na jugozapad, 
prema Sandžaku. Prema jednom od četničkih komandanata koji je u tome 
sudjelovao, što na veliko potvrđuju poruke koje su uhvatili Nijemci a koje su 
razmjenjivali razni četnički komandanti, do 21. oktobra velik broj četničkih 
komandanata i njihovih formacija nalazio se u punom povlačenju i tog dana su 
komandanti u Ivanjici održali sastanak da rasprave situaciju. Na toj točki 
bili su van dohvata Crvene armije i mislili su da idu pravcem koji će ih 
dovesti do spajanja sa savezničkim trupama nakon što se one iskrcaju na 
jadranskoj obali.<sup>97</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">94 
Izvještaj </span><span lang="DE" style="font-size:7.0pt;mso-ansi-language:DE">Kommandeur</span><span lang="DE" style="font-size:7.0pt;mso-ansi-language:HR"> 
</span><span lang="DE" style="font-size:7.0pt;mso-ansi-language:DE">der</span><span lang="DE" style="font-size:7.0pt;mso-ansi-language:HR"> 
</span><span lang="DE" style="font-size:7.0pt;mso-ansi-language:DE">Nachrichtenaufkl</span><span lang="HR" style="font-size:7.0pt;mso-ansi-language:HR">ä</span><span lang="DE" style="font-size:7.0pt;mso-ansi-language:DE">rung</span><span lang="HR" style="font-size:7.0pt;mso-ansi-language:HR"> 
4 za oktobar kaže: »Nadajući se da će spriječiti rusku okupaciju 
jugozapadne Srbije usklađivanjem svojih operativnih planova s ruskim planovima, 
(četnici) su napustili svoju dosad postojeću suradnju s Nijemcima. 16. oktobra 
trupe majora Račića otpočele su neprijateljstva prema njemačkim snagama u 
dolini zapadne Morave«. </span><i><span style="font-size:7.0pt">Ibid, </span></i><span lang="HR" style="font-size:7.0pt;
mso-ansi-language:HR">snimak 1135.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">95 
Ibid, </span></i><span lang="HR" style="font-size:
7.0pt;mso-ansi-language:HR">snimci 1029, 1055, 1111.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">96 
Ibid, </span></i><span lang="HR" style="font-size:
7.0pt;mso-ansi-language:HR">snimci 1061, 1068, 1111.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span style="font-size:7.0pt">97 
Milosevic, </span><span lang="HR" style="font-size:
7.0pt;mso-ansi-language:HR">str. 217-219.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Srećom 
po četnike, malo je njihovih trupa bilo smješteno na područjima glavnog 
sovjetskog udara; Keserovićeve, Rakovićeve i Račićeve snage bile su blizu, 
ali nalazile su se samo na bokovima glavnog udara.<sup>98</sup> Dok su se ti 
komandanti pokušavali nagoditi sa ruskim komandama (ili razmišljali o tome, 
kao u Račićevom slučaju), sovjetske i partizanske snage borile su se da 
oslobode Beograd od Nijemaca. Oslobođenje grada 20. oktobra neizbježivo je 
označilo kraj svih četničkih nada u Srbiji.<sup>99</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">98 
Vidi Kartu 2 u Birjuzov, nakon strane 64. Glavni cilj sovjetskog naleta u dolinu 
zapadne Morave bio je da odsiječe željezničku prugu kroz Ibarsku dolinu kao 
put za povlačenje njemačkih trupa iz Grčke. Vidi mikrofilm T-501, ro!a 257, 
snimak 210.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">99 
Tokom kratkog perioda svoje suradnje sa sovjetskim snagama četnici su otkrili 
da su Sovjeti u operacijama oko Čačka upotrebljavali Jugoslavensku legiju, 
koju su organizirali u Sovjetskom Savezu. Četnički izvori izvještavaju da je 
ta jedinica bila divizija jačine od oko tri tisuće vojnika, a vodio ju je 
navodno ustaša, potpukovnik Marko Mesić. Vidi mikrofilm T-31r\ rola 189, 
snimak 1253. Birjuzov (str. 107), koji je bio jedan od sovjetskih komandanata u 
operacijama u Srbiji, mnogo hvali Mesića i još jednog oficira iz te jedinice, 
kapetana Milutina Perišića, Srbina. Jugoslavenska legija je imala zanimljivu 
povijest. Bila je djelomice sastavljena od ljudi koji su bili pripadnici 369. 
hrvatskog ojačanog puka, formiranog u Pavelićevoj Hrvatskoj 16. jula 1941, 
koji je u svom punom sastavu od 3.870 ljudi poslan na ruski </span><span style="font-size:7.0pt">front</span><span lang="HR" style="font-size:7.0pt;mso-ansi-language:HR">. 
Njegovi su pripadnici mogli biti samo Hrvati, Ukrajinci i ruski izbjeglice. 
Jedna trećina otprilike bili su bosanski Muslimani. Puk je postupno proširivan 
i u augustu 1942. imao je, uključujući rezervu, pun sastav od 6.300 ljudi. Kao 
dio Šeste armije feldmaršala </span><span lang="DE" style="font-size:7.0pt;mso-ansi-language:DE">von 
Paulusa, </span><span lang="HR" style="font-size:7.0pt;mso-ansi-language:HR">puk 
je uništen kod Staljingrada. Od preživjelih zarobljenika i iz drugih grupa 
Rusi su početkom 1944. formirali Jugoslavensku legiju. Na dan 16. aprila 1944. 
ona je imala u svom sastavu 1543 vojnika, od kojih su 775 bili Hrvati, 440 
Slovenci, 293 Srbi, 14 Židovi, 10 Slovaci, 5 Rusi, 3 Rusini, 2 Mađari, 1 
Crnogorac. (Podaci dobiveni od pukovnika Vojmira Kljakovića iz Vojnoistorijskog 
instituta u Beogradu). Moguće je naravno da je legija prije slanja na 
jugoslavenski </span><span style="font-size:7.0pt">front</span><span lang="HR" style="font-size:7.0pt;mso-ansi-language:HR"> 
bila pojačana i da se je tada njen sastav razlikovao od onog iz aprila 1944.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Četnički 
komandanti drugdje u zemlji različito su tumačili vijesti o događajima u 
Srbiji. Major Lukačević, koji je u to vrijeme bio u Hercegovini, ali i u 
Mihailovićevoj nemilosti, predložio je 19. oktobra da položaj četničkog 
pokreta treba nanovo definirati, i to na slijedeći način: prvo, da sovjetske 
snage koje dolaze treba pozdraviti kao »savezničku rusku oslobodilačku vojsku« 
i drugo, da se od Sovjeta zatraži da stave četnike pod komandu jednog 
sovjetskog generala.<sup>100</sup> Potpukovnik Ostojić, komandant istočnobosanskog 
područja, bojao se da Sovjeti namjeravaju četnike izručiti komunistima. On je 
21. oktobra zatražio sastanak s pukovnikom </span>McDowellom<span lang="HR" style="mso-ansi-language:HR"> 
kako bi mu predložio stavljanje četničkih snaga pod komandu jednog američkog 
generala, a ako taj potez ne uspije da bi četnici trebali pokušati da se 
nekako sporazumiju sa Sovjetima.<sup>101 </sup>Napokon, tu je bio i potpukovnik 
Baćović, još jedan istaknuti četnički komandant, koji je par dana kasnije 
rekao kako je osvjedočen da su Britanci ostavili četnički pokret na cjedilu i 
ako uskoro ne dođe do masovnog savezničkog iskrcavanja na dalmatinskoj obali, 
četnici će se suočiti sa životom ljudi van zakona.<sup>102</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">100 
Mikrofilm br. T-311, rola 189, 1036.<span style="letter-spacing:-.2pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">101 
Ibid, </span></i><span lang="HR" style="font-size:
7.0pt;mso-ansi-language:HR">snimak 1043.<span style="letter-spacing:-.45pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">102 
Ibid, </span></i><span lang="HR" style="font-size:
7.0pt;mso-ansi-language:HR">snimak 1072.<span style="letter-spacing:-.2pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Četničko 
nastojanje da poprave svoju sudbinu stvaranjem neke nagodbe sa Sovjetima, dok bi 
u isto vrijeme nastavili borbu protiv NOVJ nije nikako moglo biti uspješno. 
Sovjeti su najkasnije do proljeća 1943. iz diplomatskih razloga mogli imati 
interesa da se ne protive Mihailoviću i njegovoj vojsci, ali kad je četnička 
kolaboracija s Talijanima i Nijemcima bila dokazana, a kad su i Britanci povukli 
svoju podršku, nije ni za Sovjete bilo nikakvog razloga da prema četnicima 
imaju obzira. Uostalom, Tito im je bio blizak; iako ih je s vremena na vrijeme 
znao naljutiti svojim nezavisnim akcijama, on i partizani bili su Rusima, kako 
se tada činilo, najbolji zalog da će steći velik, ako ne i vladajući 
poslijeratni utjecaj u Jugoslaviji.<sup>103</sup><o:p>
</o:p>
</span></p>
<span lang="HR" style="font-size:7.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">103 U specifičnom smislu Tito je također predstavljao izbor Britanaca i 
Amerikanaca, koji su računali na to da će njegove trupe pomoći savezničkim 
operacijama u Italiji vezivanjem velikog broja njemačkih trupa za Jugoslaviju i 
ometanjem dovoza njemačkih trupa i snadbijevanja, osobito nafte, njemačkim 
snagama u Italiji.</span>
<p>
<br>
<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_67.htm"><b>Prethodni dokument</b></a></TD>
<TD><a href="40_69.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

