<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_18.htm"><b>Prethodni dokument</b></a></TD>
<TD><a href="4_14_3_20.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA AVALSKOG KORPUSA OD 19. OKTOBRA 
1943. DRAŽI MIHAILOVIĆU O STANJU ČETNIČKE ORGANIZACIJE I BORBAMA PROTIV 
PRIPADNIKA NARODNOOSLOBODILAČKOG POKRETA NA TERITORIJI KORPUSA1</strong></p>
<p>ŠTAB AVALSKOG KORPUSA&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>19. oktobra 1943 g.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
.</p>
<p>Položaj.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
.</p>
<p align="center">GOSPODINU MINISTRU VOJSKE, MORNARICE</p>
<p align="center">I VAZDUHOPLOVSTVA I NAČELNIKU ŠTABA</p>
<p align="center">VRHOVNE KOMANDE.</p>
<p>U vezi Vaših radiograma Br. 526 i 527 od 5 oktobra 1943 god.2 podnosim izveštaj 
o stanju u Avalskom korpusu i to:</p>
<p align="center">I. POSAVSKA BRIGADA</p>
<p>Organizacija u srezu Posavskom izvedena je u potpunosti. U selima postoje 
seoske straže koje su i danju i noću pod oružjem. Smena straži vrši se na 
24 sata. U srezu postoje dva odreda od po 50 ljudi, pod komandom komandanta 
bataljona, a dva odreda od po 20 ljudi i to jedan pod komandom komandanta 
brigade a drugi pod komandom komandanta bataljona.</p>
<p>Jedino selo koje nije bilo organizovano i koje je bilo zastalo bila je Sremčica 
i delimično Ostružnica.3 Ali je u toku ovih dana i tu likvidirano sa 
komunistima i njihovim simpatizerima i sprovodi se organizacija punom parom. 
Takođe je određen i jedan odred u jačini 30 ljudi koji će stalno biti na tom 
terenu.</p>
<p>Formiranje većih odreda je nemoguće, zbog svakidašnjeg dolaska Nemaca u 
srez. U slučaju potrebe može se uvek formirati odred od nekoliko stotina ljudi 
i upotrebiti gde bude Potrebno, pored već postojećih odreda. A kako su i sela 
stalno pod oružjem, to je formiranje tih većih odreda za sad nepotrebno, pošto 
komunisti nesmeju da uđu u sela. Komunista u samom srezu nema, jedino što se 
svremena na vreme prebacuju iz Kosmajskog sreza i to iz sela Lisovića, Parcana, 
Guberevca i Baba u zaseok Ravni Gaj, odakle se pored Ripnja prebacuju u Sremčicu. 
Međutim posle čišćenja Sremčice i ovo je potpuno onemogućeno.</p>
<p>Da je ovaj srez organizovan i potpuno obezbeđen može potvrditi rezervni 
major g. Petronije Nikolić koji je proveo u ovom srezu više od pola godine. 
Potporučnik g. Kojić4 takođe se nalazio duže vreme u ovom srezu, sa nekim 
svojim starešinama i tek se vratio u svoj srez kada je tamo postalo sigurnije 
dolaskom majora g. Komarčevića.5</p>
<p>Isto tako i kapetan g. Lazović6 dok se nalazio u Kosmaju više puta se 
sklanjao u ovaj srez.</p>
<p>Molim da se pita i major g. Pavle Grujić, koji je proveo ovde izvesno vreme 
sa svojim štabom, za organizaciju i bez-bednost ovoga sreza.</p>
<p>Takođe su ovde bili i Đeneral g. Đukić7 i kapetan g. Mihailović 
&quot;Vili&quot;,8 pa bi i oni mogli dati svoja mišljenja.</p>
<p>Navedeno je da komandant ove brigade poručnik Kosta Marinković ima potajni 
sporazum sa komunistima. Ovo su potpuno pogrešno obavestili Gospodina Ministra, 
jer prema broju likvidiranih komunista, prema stanju izvršene organizacije i 
prema zalaganju poručnika Marinkovića, ovo se ne slaže. Pored toga, iz uhvaćenih 
komunističkih arhiva, vidi se najbolje koliko oni kukaju na poručnika 
Marinkovića i stalno ga osuđuju na smrt, kao jednog od njihovih najvećih 
neprijatelja. Uz to i ja sam stalno u ličnom dodiru sa imenovanim i do sada 
nisam mogao ništa primetiti.</p>
<p>Pored poručnika Marinkovića i sve ostalo ljudstvo, sa svojim starešinama, 
angažovalo se do krajnog požrtvovanja u borbi sa komunistima i pridobijanju 
njihovih pristalica, kojih je ovde bilo mnogo još pre rata. Dovoljno je samo 
proći kroz ovaj srez i čuti na sve strane Ravnogorske pesme, pa onda suditi da 
li je ovaj srez organizovan ili nije i da li se u njemu nešto radilo.</p>
<p>Veliki broj omladinaca, koji su poslati iz štaba 29 za obuku u ovaj srez, a 
i drugih omladinaca koji stalno dolaze iz omladinskog štaba, mogu takođe 
potvrditi istinitost ovih navoda.</p>
<p>Stanje oružja u ovoj brigadi za sada zadovoljavajuće ali se ve1ika oskudica 
oseća u municiji.</p>
<p align="center">II VRAČARSKA BRIGADA</p>
<p>Dosadanji komandant brigade pešadijski kapetan II klase g. Popović Ljubomir 
smenjen je mojom naredbom Pov. Br. 2 od 1 septembra tek. god. i na njegovo mesto 
određen rezervni kapetan I klase g. Mincić Radovan a u saglasnosti sa njim i 
štabom broj 2. Svoj zadatak i pored ove dužnosti kapetan Mincić će svršiti 
na vreme.</p>
<p>Kapetan Popović smenjen je zbog svoje neaktivnosti i straha, jer nije ni 
pokušao da vrši organizaciju govoreći: »Još nije vreme«. Sva naređenja 
koja je dobivao za organizaciju i propagandu on je spaljivao i po istim nije 
postupao niti davao kome. Zbog svega morao je lično potpisati vršiti 
organizaciju i određivati starešine.</p>
<p>U samom srezu u opšte ne postoje komunistički odredi, sem nekoliko jačih 
simpatizera, od koji su neki već likvidirani a i ostali biće uskoro. Mi imamo 
u istom srezu jedan stalni odred od 40 ljudi, sem seoskih straža. Odred se 
nalazi pod komandom kapetana Mincića. Veći odred je nemoguće držati zbog 
velikog broja Nemaca, koji se nalaze na svakoj željezničkoj stanici radi 
obezbeđenja pruga i koji po ceo dan vršlja-ju po selima tražeći namirnice. 
Do skoro je bilo u selu Ripnju 300 kamiona mostovog trena a [u] selu Belom 
Potoku još uvek ima 200 Nemaca.</p>
<p>Kapetan Mincić uspeo je svojom agilnošću i svojim po-žrtvovanjem da upada 
i u ova sela i u veliko da izvrši organizaciju tako da će uskoro i ovaj srez 
biti potpuno organizovan.</p>
<p>Sa oružjem u ovom srezu stojimo vrlo slabo.</p>
<p align="center">III GROČANSKA BRIGADA</p>
<p>Organizacija potpuno sprovedena kao i u Posavskoj brigadi, stim što još ima 
da se očisti selo Boleč i Brestovik koji još imaju komunističkih 
simpatizera.</p>
<p>Sve vođe komunističke su likvidirane izuzev Mite &quot;Sibirca&quot;10 koji 
se još uvek krije sa dve-tri trojke ali potpuno neaktivno. U tragu smo i njemu 
i uskoro će i on biti likvidiran.</p>
<p>Na dan 4 oktobra tek. godine jedan odred komunista u jačini 150 ljudi, 
prebacio se preko Male Ivanče iz Kosmaja u selo Vrčin gde je stupio u borbu sa 
kapetanom Mincićem i tom prilikom bio strašno potučen.11 Pronađeno je 5 
partizana i 4 partizanke mrtve a 8 teško ranjenih odneto na će-badima. Na našoj 
strani samo jedan lakše ranjen. Od ubijenih partizana bio je i jedan 
italijanski oficir.</p>
<p>Naš odred pošto je ispucao i poslednji metak morao se povući što je 
pomoglo partizanima da nesmetano se izvuku, i prebace i pravcu Podunavlja.</p>
<p>Ovaj srez obilazio je đeneral g. Đukić pa se i on može upitati za mišljenje 
o organizaciji toga sreza.</p>
<p>Sa oružjem ova brigada stoji najgore, pošto je prošle godine u dva maha 
bila pretresana od strane specijalne policije i Nemaca, i svo oružje odneto. 
Ipak vremenom smo uspeli nešto da sakupimo.</p>
<p>Rad u ovom korpusu bio je najteži pošto se nalazi u neposrednoj blizini 
Beograda, te se od Nemaca nije mogla preduzimati nikakva veća akcija za čišćenje 
partizana, jer čim bi počinjala borba i Nemci bi se umešali i tukli nas. Zbog 
toga je često borba vatrenim oružjem izbegavana i prelazilo se na klanja, jer 
su za svako ubistvo vatrenim oružjem Nemci slali da se isleđuje.</p>
<p>Gotovo svi dosadašnji sreski načelnici bili su ili komunisti ili njihovi 
simpatizeri a takođe i svi činovnici srezova i sudova. Isto tako i učitelji 
su bili sumnjivi, a desio se slučaj da nam je i jedan pop otišao u komuniste 
sa popadijom.</p>
<p>Svi su oni određivani po planu u ova okolna sela Beo-grada da bi bili u 
stalnoj vezi sa Beogradom, dok je sve' odobravano od strane Nemaca i naših 
vlasti, jer su u njima imali najbolju obaveštajnu službu protivu svake naše 
akcije.</p>
<p>Isto tako iz Beograda su dolazili svakodnevno puni lokali] i stotine i 
stotine ljudi išlo po selima pod vidom kupovine? namirnica, koji su širili 
komunizam i vršili kurirsku službu.</p>
<p>Tek pošto su svršene sve ove i mnoge druge teškoće mo-glo se je preći na 
detaljnije organizovanje, što je u potpunosti i učinjeno.</p>
<p>Što se tiče obaveštajne i propagandne službe ona je naj-bolje izvršena. 
Potpisati neprekidno obilazi sva sela i drži zborove na kojima prisustvuje 
nekoliko stotina ljudi, što je obzirom na ovu okolinu veliki broj. Za šefa 
obaveštajno propagandne službe određen je g. Raletić Jovan, koji svojim 
govorima i letcima ima takođe velike zasluge za uspešno sprovedenu 
organizaciju. Uspešno mu pri tome pomažu i omladinci.</p>
<p>Da bi se proverilo da su moji navodi tačni molim da se odredi jedno stručno 
vojno lice koje bi izvršilo detaljan obilazak korpusa i u[ve]rilo se o pravom 
stanju, pošto do sada u ovaj korpus od pretpostavljeni nije niko dolazio sem 
gore pomenutih delegata V. K. kapetana g. Negotinca12 koji je jedino bio u selu 
Konatici i Stepojevcu.</p>
<p>Molim da se ponovo provere navodi ko je podneo izveštaj da Avalski korpus 
spava i da su skroz neaktivni, pa da lično obiđe korpus a ne da piše po pričanju 
možda naših neprijatelja ili po čuvenju.</p>
<p>m.p.13&nbsp;&nbsp;&nbsp; &nbsp;</p>
<p>O&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
KOMANDANT, MAJOR, &nbsp;Svetislav Trifković</p>
<p>Podaci uneti u Arhivu14&nbsp; &nbsp;Ninković&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>1 Original (pisan na mašini, ćirilicom) u Arhivu VII, Ča, k. 54, reg. br. 
2/4 (S-V-6549)</p>
<p>2 Pomenute depeše Redakcija nije pronašla.</p>
<p>3 Na tom prostoru dejstvovao je Kosmajski NOP odred. Delovi odreda su 11. 
oktobra u s. Velika Moštanica spalili opštinsku arhivu i ubili 6 četnika iz 
Posavske brigade (Hronologija NOR-a, str. 598).</p>
<p>4&nbsp; Miodrag, komandant Posavske brigade Kolubarskog korpusa.</p>
<p>5&nbsp; Vladimir, komandant Kolubarskog korpusa.</p>
<p>6&nbsp; Živan, komandant Smederevskog korpusa.</p>
<p>7&nbsp; Svetomir.</p>
<p>8&nbsp; Aleksandar Saša Mihailović, komandant Beograda.</p>
<p>9&nbsp; Komanda Beograda.</p>
<p>10Dimitrije Mita Veljković, tada član Sreskog komiteta KPJ za Grocku.</p>
<p>11 Na tom području je tada dejstvovao Kosmajski NOP odred. Re-dakcija nije 
utvrdila tačnost navoda u izveštaju.</p>
<p>12 Serafini.</p>
<p>13Okrugli pečat: &quot;Komanda Jugoslovenske vojske u otadžbini -Gorski štab, 
br. 76&quot;.</p>
<p>14 Dopisano na poleđini originala, olovkom, ćirilicom.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_18.htm"><b>Prethodni dokument</b></a></TD>
<TD><a href="4_14_3_20.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
