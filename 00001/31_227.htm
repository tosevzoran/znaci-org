<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_226.htm"><b>Prethodni dokument</b></a></TD>
<TD><a href="31_228.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">NA 
JELOVOJ GORI</span><span lang="DE" style="font-size:10.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:10.0pt;text-indent:18.0pt;line-height:
91%"><span lang="DE" style="mso-ansi-language:DE">Kada je početkom septembra 
1944. godine naš 3. bataljon oslobodio Arilje, u bataljon je po prvi put od našeg 
dolaska u zapadnu Srbiju dobrovoljno stupila veća grupa omladinaca i omladinki. 
</span><span lang="EN-GB">Njihov dolazak nas je prijatno obradovao.</span></p>
<p class="MsoNormal" style="margin-top:3.0pt;text-indent:18.0pt;line-height:91%"><span lang="EN-GB">Pored 
omladine koja nas je sa oduševljenjem dočekala, imali smo i niz susreta sa 
uglednim ljudima ovog mesta. Zaplašeni i naviknuti na razgovor šapatom, 
iznosili su ovi ljudi svoje nedaće koje su im nanosile četničke vođe u toku 
rata. Ovde smo se susreli i sa političkim radnicima sa terena, koji su se još 
u jesen 1941. sklonili u tamne zemunice i skloništa, ostajući iza odreda i 
bataljona Narodnooslobodilačke vojske, koji su bili prisiljeni da se povuku za 
Sandžak i istočnu Bosnu. Ali ovi drugovi, prinuđeni da se pune dve godine 
sklanjaju ispred terora Dražinovaca, iako pod veoma teškim okolnostima, nisu 
prestajali sa političkim radom u narodu. Uz pomoć poštenih ljudi svoga kraja, 
po zamračenim prostorijama ili u skrovištu obavljali su svoje zadatke. Lica su 
im izbledela, suvonjava. Iscrpljeni su.</span></p>
<p class="MsoNormal" style="margin-top:2.0pt;text-indent:18.0pt;line-height:91%"><span lang="EN-GB">U 
početku nismo verovali da su oni ono što su nam tvrdili, ali je naš kontakt 
sa njima bio krajnje pažljiv. Bili smo svesni muka i patnji koje su pretrpeli. 
Oni su nam izneli pregled političke situacije na svom terenu i detaljno nas 
upoznali sa raspoloženjem naroda i omladine ariljske opštine.</span></p>
<p class="MsoNormal" style="margin-top:2.0pt;text-indent:18.0pt;line-height:91%"><span lang="EN-GB">Omladinski 
aktiv je odmah po oslobođenju Arilja pripremio priredbu za naš bataljon, u 
znak pažnje prema oslobodiocima njihovog mesta. Međutim, mi smo morali da 
krenemo dalje, a priredbu namenjenu nama videli su borci i starešine 3. ličke 
proleterske brigade, koja je za nama stigla u Arilje. Drugovi su nas razumeli i 
srdačno ispratili iz ove živopisne varošice.</span></p>
<p class="MsoNormal" style="text-indent:21.0pt;line-height:91%"><span lang="EN-GB">Osvanuo 
je 6. septembar. 3. bataljon je marševao preko Jelove gore, gde se iznenada 
sukobio sa četom Nedićeve poljske straže i oko 600 ljotićevaca. Ovom 
grupacijom komandovali su ljotićevci i nemački oficiri. Do nas su naizmenično 
dopirali glasovi na srpskom i nemačkom jeziku. Vojnici su bili obučeni u nemačke 
uniforme i naoružani nemačkim oružjem. Imali smo utisak da borbu vodimo sa 
Nemcima. Sam početak borbe bio je veoma žestok, a teško je bilo doći do 
podataka o jačini i sastavu neprijatelja.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Druga četa, kojom sam ja komandovao, bila je u prethodnici bataljona. Imali 
smo zadatak da izbijemo na greben Jelove gore, na komunikaciju koja povezuje 
Bajmu Baštu sa Kosjerićem. Međutim, iznenađeni, razvili smo se u streljački 
stroj i prihvatili borbu koja se za kratko vreme rasplamsala punom žestinom. Po 
veličini okršaja i upornosti na položajima, cenili smo da su tu, na 100 
metara ispred nas, žilavi nemački vojnici. Borba se vodila za jedan pošumljeni 
plato, koji je neprijatelj uporno branio.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Nastupali smo u pravcu branjenog platoa pod veoma teškim okolnostima, i 
sporo. Prošlo je mnogo vremena dok smo uspeli da se približimo neprijatelju na 
odstojanje od oko 50 metara. </span><span lang="EN-GB">U četi smo imali 2 
ranjena i 1 poginulog. Vreme je odmicalo, a neprijatelj se još više branio, 
iako smo mu bili na domaku ručnih bombi. Pošumljeno zemljište bilo je pogodno 
za približavanje. Međutim, kad smo prišli na ivicu šume, neprijatelj se još 
upornije branio.</span></p>
<p class="MsoNormal" style="line-height:91%"><span lang="EN-GB">Izbacili smo ručne 
bombe i po njihovoj eksploziji četa je krenula na juriš. Jelovom gorom 
prolamalo se snažno &quot;Ura!&quot; i uspeli smo da ovladamo platoom, gde je 
ležalo 10 mrtvih; mi smo zarobili 3 u nemačkim uniformama i tek tada se 
uverili da borbu nismo vodili sa Nemcima već sa ljotićevcima, koje smo uputili 
štabu bataljona. Od njih smo dobili podatke: o jačini njihove jedinice, ko ih 
vodi u borbu i sa kakvim ciljem su izvršili pokret u pravcu Jelove gore! Tada 
smo saznali da je njihova jedmica trebalo da sadejstvuje u opštoj grupaciji 
korpusa Draže Mihailovića, koji su ovoga dana imali nameru da nas napadnu na 
pravcu Kosjerić — Jelova gora.</span></p>
<p class="MsoNormal" style="line-height:91%"><span lang="EN-GB">Na osnovu 
podataka kojima je raspolagao, komandant Mile Bulajić je doneo odluku da u 
borbu uvede ceo bataljon radi razbijanja ljotićevskih snaga. Otpor pred 
bataljonom bio je žilav. Bez žrtava se napred nije moglo. Zašto? Iza borbenog 
poretka neprijatelja su sa pištoljima u rukama stajali ljotićevski i švapski 
oficiri, nastojeći da po svaku cenu održe branjene položaje. Tu je bilo i ličnog 
obračunavanja.</span></p>
<p class="MsoNormal"><span lang="EN-GB">Na pošumljenom i ispresecanom zemljištu 
Jelove gore se vodila nepoštedna borba. Tek kada su 1. i 2. četa izvršile snažan 
juriš, uspeli smo da izbacimo neprijatelja sa prvih položaja. Međutim, na 
sledećim položajima on se grčevito branio. Kroz borbu prsa u prsa, 1. i 2. četa 
su ponovile snažan napad na drugu odbrambenu liniju. Podržani uspešnim 
dejstvom minobacača prateće čete, snažno smo prodirali i pomešali se sa 
ljotićevim vojnicima. Nastavili smo grupna i pojedinačna obračunavanja. U tom 
momentu, 3. četa je uspela da ugrozi desni bok i pozadinu neprijateljskog 
rasporeda. Ljotićevski &quot;bataljon&quot; bio je do nogu potučen. Pored 
ogromnog plena, ubijeno je 40, ranjeno 80, a zarobljeno 6 ljotićevih vojnika.</span></p>
<p class="MsoNormal"><span lang="EN-GB">Našim uzastopnim pobedama nad četnicima, 
Bugarima, ljotićevcima i Nemcima u zapadnoj Srbiji, neprijatelj je iz dana u 
dan trpeo sve veće gubitke, gubio teritorije, i time i nade u opstanak. Da bi 
sprečio prodor naših jedinica u pravcu Valjeva i Kolubare, Draža je na Ravnoj 
gori grupisao snage u jačini četiri &quot;korpusa&quot;, sa kojima je uz pomoć 
Nemaca, ljotićevaca i Nedićeve poljske straže nameravao da razbije naše 
jedinice i ponovo ih izbaci sa teritorije zapadne Srbije.</span></p>
<p class="MsoNormal"><span lang="EN-GB">Bataljoni naše 3. brigade su 7. i 8. 
septembra do 13 časova, od Kosjerića do glavnog grebena Jelove gore, vodili 
uspešne borbe i naneli četnicima velike gubitke.</span></p>
<p class="MsoNormal"><span lang="EN-GB">Pijani četnici su uz pleh muziku 
nastojali da pod dejstvom alkohola izvrše juriš i povrate izgubljene položaje. 
Jurišali su i ludo ginuli dok su bili pijani, ali čim bi prestalo dejstvo 
alkohola dali bi se u bekstvo. Bataljoni 3. krajiške brigade kosili su četnike 
snažnom vatrom i nanosili im velike gubitke, od kojih se nikada više nisu 
mogli ni oporaviti.</span></p>
<p class="MsoNormal" style="line-height:91%"><span lang="EN-GB">9. septembra, do 
17 časova, Mile Bulajić je sa bataljonom uspeo da oslobodi Kosjerić i zarobi 
85 četnika. Toga dana brigada je dala velike žrtve. Među poginulim drugovima 
bio je i obaveštajni oficir brigade Ilija Krainović, jedan od najomiljenijih 
starešina u brigadi. Sa grupom izviđača, ili grupom odabranih boraca, on je 
umeo da ode u neprijateljsku pozadinu, upadne u gradove i naseljena mesta, da se 
poveže sa našim saradnicima i prikupi podatke, a zatim da o svemu podrobno 
referiše svom komandantu Vladi Bajiću. Ilija nije doživeo da u svoj dnevnik 
upiše još 200 poginulih četnika, među kojima je jedan komandant 
&quot;korpusa&quot;. Nikada nije doznao da je ispred nas, na rasedlanom konju, 
pobegao Draža Mihailović sa svojim štabom, što smo doznali od veće grupe četnika 
koja nam se predala.</span></p>
<p class="MsoNormal" style="text-indent:19.0pt;line-height:91%"><span lang="EN-GB">Dražina 
radio-stanica &quot;Slobodne jugoslovenske planine&quot;, sa još 8 manjih 
radio-stanica, zauvek je prestala da obmanjuje neobaveštene i da širi istine.</span></p>
<span lang="EN-GB" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-GB;mso-fareast-language:
EN-US;mso-bidi-language:AR-SA">Milenko STUPAR</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_226.htm"><b>Prethodni dokument</b></a></TD>
<TD><a href="31_228.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

