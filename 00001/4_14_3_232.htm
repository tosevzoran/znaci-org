<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_231.htm"><b>Prethodni dokument</b></a></TD>
<TD><a href="4_14_3_233.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA RUDNIČKOG KORPUSA OD 26. JULA 
1944. DRAŽI MIHAILOVlĆU O BORBAMA PROTIV 2. ŠUMADIJSKE NO BRIGADE I 
ORGANIZACIONOM STANJU U KORPUSU1</strong></p>
<p>ŠTAB</p>
<p>RUDNIČKOG KORPUSA</p>
<p>Str. Pov. Br. 92</p>
<p>26 jula 1944 g.</p>
<p>Položaj.</p>
<p>Izveštaj o radu.</p>
<p align="center">GOSPODINU MINISTRU VOJSKE, MORNARICE I VAZDUHOPLOVSTVA</p>
<p>Zadnjih mesec dana komunistička grupa iz Sumadije2 upala je dva puta na reon 
ovoga korpusa.</p>
<p>27 juna u Dudovicu, privukla se noću kroz šume ova grupa i uspela da me 
iznenadi. Bio sam sa potporučnikom Nedeljkovićem3 sa svega 23 vojnika. Posle 
kratkog okršaja izvukli smo se ubivši 4 komuniste; moja dva pratioca su 
ranjena.4</p>
<p>11 jula ista ova grupa, verovatno proterana od akcije koju izvodi privremena 
šumadiska grupa korpusa5 upala je u pogranična sela Lazarevačkog sreza (do 
Bukulje). Ceo korpus je bio na okupu u neposrednoj blizini, te smo otpočeli 
borbu koja je vođena u toku celoga dana.6 Komunisti su se držali samo prvih 10 
minuta, a ostalo vreme smo proveli u gonjenju preko sedam sela u Lazarevačkom i 
Orašačkom srezu. Zarobljeno je 20 komunista, prebrojanih 30 leševa. Sutra dan 
su me izvestile jedinice Garde da je pod Bukuljom nađeno 30 komunističkih leševa, 
koji su poumirali od izliva krvi od zadobijenih rana prošloga dana. Zaplenili 
smo dosta pušaka i 8 konja. U ovoj borbi naročito se isticao i prethodio 
primerom u celom korpusu, kao i uvek potporučnik Milovan Nedeljković. On je od 
njegove brigade uspeo stvarno da stvori gvozdenu jedinicu, spremnu i za nemoguća 
požrtvovanja i napore.</p>
<p>Od zarobljenih komunista dobijeni su dobri podaci, po kojima smo pronašli 
komunističku zemunicu u selu Dučiću — srez Kolubarski (Mionica) i zaplenili 
u njoj dosta raznog materijala.</p>
<p>Posle ove pogibije komunista od 11 jula do danas nigde se u Šumadiji nisu 
pojavili uskupno, jer imam dobre veze sa svima susedima.</p>
<p>U D. Banjane upala je Takovska grupa komunista 21 ovog meseca u noći i opljačkala 
željezničku stanicu. Grupu je predvodio Radojčić a došla je i vratila se u 
Gornje Branetiće; jačina grupe 8—10 ljudi.7</p>
<p>Pogrešno sam Vas izvestio depešom da je kapetan Petar Nedeljković u V. 
Ivanči ubio 20 komunista od kojih 3 učitelja. Kapetan Petar Nedeljković je sa 
150 vojnika pridodat Privremenoj Šumadiskoj Grupi korpusa — majoru Trifkoviću;8 
u pomenutoj borbi između V. Ivanče i Ranilovića,9 srez Kosmajski ubio je 8 
komunista od kojih 3 učitelja; imena-učitelja — komunista koji su izginuli 
dostavio sam Vi. U selu Stojniku pre nekoliko dana sa noćnom zasedom kapetan 
Petar Nedeljković ubio je 3 komunista.</p>
<p>U Kačerskom srezu sada uopšte nema komunista, nit im je moguć ulazak. U 
srezu Lazarevačkom postoje tri grupice terenaca od po 5 komunista; oni su u 
pomenutom srezu zadnjih nekoliko dana skinuli sa nekoliko vršaćih mašina kaiše. 
Preduzimam najenergičnije i nadam se da ću ubrzo i sa ovim terencima svršiti.</p>
<p>O preduzetim merama i izvršenju likvidiranja komunističkih jataka izvestio 
sam Vas u zadnjem izveštaju.10</p>
<p>U Lazarevcu, Vreocima i V. Crljenima ima ukupno oko 300 nemačkih vojnika 
slabo naoružanih. Svega su petorica — starešina pravi Nemci, a ostalo 
Rumuni, Rusi, Česi i dr. Zadnjih dana prebeglo ih je kod nas sa oružjem više 
od 20. Svi ostali položiće oružje svakom ko bude zatražio, te sam prinuđen 
da jakim odelenjima krstarim oko njih i čuvam da neko od nepoželjnih 
(komunisti) ne ugrabe ovo oružje.</p>
<p>Održavamo neprekidno zborove u oba sreza, koristeći uvek sve svečanosti, 
proslave, sastanke i dr. Vidovdan je proslavljen po svima selima i varošicama 
na izuzetan način sa paljenjem vatri. Pitanje smeštaja i ishrane izbeglica iz 
Beograda rešeno je, te da ne budu ucenjivani i pljačkani visokim ce-nama.</p>
<p>U Čibukovici otpočeo je rad kursa za Ravnogorsko-ideo-loško upoznavanje 
svih intelektualaca iz oba sreza. Rukovaoc i glavni nastavnik kursa je profesor 
Mitar Baošić, pored redovne dužnosti šefa propagande. Kursevi će biti 
petnaestodnevni.</p>
<p>Inicijativom kapetana Petra Nedeljkovića preduzeto je u Lazarevačkom srezu 
podizanje 7 novih osnovnih škola po selima; potreba za ovim je bila davnašnja 
i velika te je došla sada na odličan prijem i pomoć od naroda.</p>
<p>Članice Ž.R.O.S11-a priređuju priredbe propagandnog karaktera po selima i 
varošicama; ostale završavaju kurseve bolničke.</p>
<p>Listovi, »Vidovdan« i letci izdaju se u još većem broju. Poslali smo 
novac za štampariju i dobićemo je za koji dan. Hartije imam u dovoljnoj količini, 
te ćemo celokupni posao na pismenom obaveštavanju naroda uvećati. Stavio mi 
se na raspoloženje novinar Samardžić iz Beograda. Molim ako raspolažete 
kakvim podacima o njegovoj ispravnosti da budemo obavešteni.</p>
<p>Formirane su, još ranije obučeni omladinci u brigadi. Kačerska brigada ima 
2.000 a Lazarevačka 2.500 organizova-nih omladinaca u jedinice. U nedelju 30 
ov. meseca vršim smotru istih.</p>
<p>Pljačke na pruzi Ljig — Gornji Milanovac privatne robe i drugih stvari vršilo 
je odavno za to organizovano železničko osoblje sa izvesnim crnoberzijancima. 
Policija Kačerskog sreza je ovo otkrila i pohvatala, pa ćemo ih primerno 
kazniti da bi se za ubuduće ovo sprečilo.</p>
<p>Dosadašnjeg referenta saniteta u korpusu d-r Bujana smenio sam sa ove dužnosti, 
te je ostao samo upravnik kor-pusne stalne bolnice. Ovo sam učinio sa razloga 
što je sklon pijančenju i ličnom uživanju, pa prema tome se pokazao 
nesposoban za ovu dužnost. Ovo mi je mesto upražnjeno, pa Vas molim da ako 
imate na raspoloženju mlađeg, a sposobnog lekara da mi ga za ovu dužnost 
uputite. Upotreba postojećih već lekara bila bi mi poteza zbog surevnivosti 
koja bi se stvorila, te je potreban stranac. Njegovu ženu koja je bila 
pove-renik Ž.R.O.S-a u srezu Kačerskom uklonio sam iz organizacije jer je 
komunistkinja. Ovo je učinjeno na zahtev članica Ž. R. O. S. a izabrana je 
nova, vrlo aktivna, koja je ustvari i obavljala i do sada sve poslove G-đa 
Vukosava Jakšić iz Belanovice. — XV Hirurška bolnica smešta se u 
Cibutkovicu srez Lazarevački. Do sada su od nagoveštenih 8 lekara došla 2. 
Njihova imena t.j. o njihovom dolasku sam Vas izvestio.</p>
<p>Snabdevanje jurišne brigade ovog korpusa u Sandžaku vrši se neprekidno sa 
hranom i svim ostalim potrebama.12 Ovaj posao mi sa velikim uspehom obavlja 
komandant sreza Lazarevačkog advokat Vojin Vojinović. Inače, imenovani odlično 
obavlja svoj posao u srezu kao komandant.</p>
<p>Prilog: Zaplenjena komunistička arhiva u borbi 11 jula i primerci listova i 
letaka koje izdaje propagandno odelenje ovog korpusa.13&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Komandant, peš. kapetan II kl.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Drag. M. Topalović14</p>
<p>M.P.15</p>
<p>16Neka Đokić učini izvod ovog pisma za sanitet za CNK u arhivu, upućeno 
28. 7. 44.</p>
<p>&nbsp;</p>
<p>1 Original (pisan na mašini, ćirilicom) u Arhivu VII, Ca, k. 76, reg. br. 
17/4 (S-V-11097).</p>
<p>2&nbsp; Odnosi se na 2. šumadijsku NO brigadu.</p>
<p>3&nbsp; Milovan.</p>
<p>4&nbsp; Prema izveštaju sekretara OK KPJ za Aranđelovac od 1. jula 1944, u 
ovoj akciji četnici su imali 2 mrtva, dok se gubici brigade ne pominju.</p>
<p>5 U to vreme je ta grupa korpusa dejstvovala u podunavskom srezu.</p>
<p>6&nbsp; Toga dana brigada je vodila borbu protiv četnika u s. Kruševici. U 
pregledu rezultata borbi 2. šumadijske brigade od 6. juna do 1. av-gusta 1944. 
navodi se da su u borbama 11. jula ubijena 4 neprijatelja, dok se gubici brigade 
ne pominju. Opširnije o borbama brigade protiv četnika u selima Darosava, V. 
Orašje, Koračića, M. Ivanča, Lipovac i Banja, u vremenu od 1. do 24. jula, 
vidi tom I, knj. 9, dok. br. 56.</p>
<p>7 Reč je o grupi boraca Čačanskog NOP odreda »Dragiša Mišović«. Grupu 
je predvodio Dušan Radojčić Srećko.</p>
<p>8 Svetislav.</p>
<p>9&nbsp; Borbu protiv četnika i Nemaca vodili su 2. šumadijska NO brigada i 
Kosmajski NOP odred. O borbama tih jedinica vidi tom I, knj. 20, dok. br. 158.</p>
<p>10&nbsp; i 13 Redakcija ga nije pronašla, kao i pomenute priloge.</p>
<p>11&nbsp; Ženski ravnogorski omladinski savez.</p>
<p>12 Tako piše u originalu.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>14 Dragomir.</p>
<p>15 Okrugli pečat: »Komanda jugoslavenske vojske u otadžbini — gorski štab 
br. 80«.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>16 Tekst do kraja napisao je na poleđini originala Draža Mihailović</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_231.htm"><b>Prethodni dokument</b></a></TD>
<TD><a href="4_14_3_233.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
