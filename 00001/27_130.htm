<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_129.htm"><b>Prethodni dokument</b></a></TD>
<TD><a href="27_131.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading151" align="center" style="margin-top:0mm;margin-right:0mm;
margin-bottom:0mm;margin-left:72.0pt;margin-bottom:.0001pt;text-align:center;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark125"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Heading15Spacing2pt6">IZMEĐU DVE VATR</span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Heading15Spacing2pt6">E<o:p>
</o:p>
</span></p>
<p class="Heading151" align="center" style="margin-top:0mm;margin-right:0mm;
margin-bottom:0mm;margin-left:72.0pt;margin-bottom:.0001pt;text-align:center;
line-height:normal;mso-pagination:widow-orphan lines-together;page-break-after:
avoid;background:transparent"><span lang="SR-CYR">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Zima. 
Prva polovina januara 1944. godine. Kraljevački bataljon bio je na položaju 
između zaeeoka Brda i brda Ovčine u eelu Vitovlju. Skoro celo vreme padao je 
gust sneg. Grupa boraca je radosno gledala u krupne bele pahuljice kako u obliku 
zvezdica padaju i tope se na dlanu. Iako svi nisu bili dobro obučeni, borci 
ipak nisu osećali hladnoću. Neki su glaeno razgovarala o svom detinjstvu — 
igri po snegu, Snešku i sličnim vragolijama i radostima koje sneg donosi.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Razgovor 
je prekinuo stražar viknuvši da neko od boraca pozove komandira čete — jer 
je primetio neprijateljevu kolonu. Svi borci su za tili čas bili spremni za 
borbu. Sačekali smo da nemačka kolona dođe do sredine, a onda smo osuli 
paklenu vatru po koloni koja se polako kretala po dubokom snegu. Nemci su bili 
iznenađeni. Nismo im dali ni da se razviju za borbu. Bio je to bataljon 1. 
brdske divizije. Odlučna borba završila se za pola sata. Raspršili smo 
neprijateljevu kolonu na sve etrane. Imao je blizu 50 mrtvih i ranjenih. Tu i 
tamo ležali eu nemački ranjenici koji nisu uspeli da se izvuku. I mi smo imali 
nekoliko ranjenih, a poginuli su politički delegat Vojče Andrejević i borac 
Marko Topić. Istog dana smo ih sahranili.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Posle 
borbe čete su razmeštene po kućama da se odmore do noći, jer se svakog časa 
mogao očekivati pokret.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Zaplenili 
smo nešto oružja, municije,</span><span lang="SR-CYR" style="font-size:8.5pt;font-family:&quot;Times New Roman&quot;;mso-fareast-language:
SR-CYR" class="Bodytext84"> </span><span lang="SR-CYR" style="mso-ansi-font-size:10.5pt;font-family:&quot;Times New Roman&quot;;mso-fareast-language:
SR-CYR;font-weight:normal" class="Bodytext84">sanitetskog</span><span lang="SR-CYR" style="font-size:8.5pt;font-family:&quot;Times New Roman&quot;;mso-fareast-language:
SR-CYR" class="Bodytext84"> </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">materijala 
i skoro celu bataljonsku komoru. Zarobili smo desetak Nemaca. Među njima je bio</span><span lang="SR-CYR" style="font-size:8.5pt;font-family:&quot;Times New Roman&quot;;
mso-fareast-language:SR-CYR" class="Bodytext84"> i</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5"> 
jedan kapetan. Pod utiskom poraza rekao je drugovima u štabu bataljona da je 
prošao sva evropska ratišta i da je njegova jedinica najdublje prodrla u 
Sovjeteki savez, da su poboli zastavu na vrh Kavkaza, ali da im još niko nije 
napravio takav dar-mar.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Spuštao 
se mrak.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Upravo 
smo se odmarali, kad u kućicu našeg domaćina uđe jedna starica i reče 
komandiru da se u njenoj kolibici, nedaleko odatle, nalazi jedan teško ranjen 
mladić, iz sela. Ne čekajući naređenje komandira, rekoh mu da ću poći sa 
staricom. Pograbih svoju torbicu s materijalom i krenuh žurno kroz mrak. 
Starica je tapkala za mnom i govorila:</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">— 
Bog ti pomogao dete, kako si hrabra.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Nisam 
se obazirala na njene reči. Za čas smo stigli do kolibe, koja se nalazila u 
samoj šumici. Stupivši unutra, ugledah mladog čoveka pruženog po zemljanom 
podu. Bio je ranjen u stomak i nogu. Previla sam ga i posavetovala staricu kako 
da ga čuva. U stvari, bio je to staričin unuk, koga su Nemci upotrebili toga 
dana za vodiča.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Razgovarajući 
sa staricom, čula sam neko kretanje po tavanu njene kućice. Upitah baku koga 
ima na tavanu. Ona mi mirno odgovori da nema nikoga. Međutim, mene je taj šum 
uznemirio pa sam i dalje oprezno slušala, nastavljajući razgovor sa staricom. 
Ubrzo čuh ponovo hod. Bilo mi je jasno da nekoga ima na tavanu, ali da starica 
neće ili ne sme da kaže. Skočila sam do vrata.i za trenutak stala zapanjena. 
Dvojica Nemaca spuštali su se niz male merdevine s druge strane kućice i 
glasno razgovarali. Brzo sam potrčala utabanom stazom prema bataljonu — 
pretrnula od straha da im živa ne padnem u ruke. U jednom trenutku kad sam se 
zarila u dubok sneg kraj puta, pritajila sam se i čula kako Nemci još uvek 
razgovaraju ispred kućice. Ležala sam tako nekoliko minuta, i kad više nisam 
čula razgovor, polako sam se digla i opet pojurila etazom prema četi. Obuzeo 
me je strašan osećaj usamljenosti. Tek tada sam se pokajala što nisam poslušala 
komandira i prihvatila njegov predlog da pođe neko od drugova sa mnom.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Kad 
sam stigla na pola puta, primetih da mi neko ide u susret. Ne razmišljajući 
mnogo, ponovo skočih u dubok sneg, ali sada jasno čuh glas čoveka — domaćina 
u čijoj je kući bila smeštena moja četa. On me je dozivao da požurim u četu. 
Sva smrznuta, dovukla sam se do njega. On mi reče da ga je komandir poslao po 
mene jer je četa dobila naređenje za pokret.<o:p>
</o:p>
</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">U 
četi sam odmah ispričala komandiru, a zatim i štabu bataljona kako sam prošla 
previjajući mladića. Bataljon je imao pokret u drugo selo, udaljeno svega oko 
pola sata. Te večeri nisu mogli da preduzmu ništa ali im je jaeno bilo da se 
ustvari radi o raspršenim ostacima jedinice koju smo toga dana porazili.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Sutradan 
ujutro komandir je poslao desetara Marina da s desetinom pretraži taj delić šume 
i likvidira Nemce ako još budu u kolibici ili negde okolo. Marin je, kao i 
uvek, veselo pošao na zadatak. Desetina se privukla kućici i opkolila je. 
Vladala je mrtva tišina. Desetar je iznenadno upao u kuću, zatekao Nemce na 
tavanu sa mitraljezom zavijene u ćebad. Nisu ga primetili dok se nije pojavio. 
Zgrabio je njihovog šarca i zapucao. Jedan Nemac se svalio pogođen, a drugi je 
počeo da puca i bacio bombu. Desetar je morao da se povuče.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Desetina 
se rasporedila prema kući i odgovorila vatrom. Počela je borba. Najedared su 
se iz šume pojavili i drugi Nemci i to iza leđa desetine. Bili su rastureni po 
šumi pa im je pucnjava pomogla da se prikupe. Našli smo se između dve vatre. 
Razvila se žestoka borba. Pala su još dva Nemca, ali je bio ranjen i naš 
mitraljezac. Zatim je poginuo i Marin Ninčević, naš uvek nasmejani desetar. 
Ostali drugovi su tada sa srdžbom jurišali na Nemce i slomili njihov otpor.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Naša 
desetina se vratila u bataljon noseći svog ranjenog druga i mrtvog desetara. Ma 
da smo bili zadovoljni pobedom bilo nam je u srcima veoma teško zbog 
izgubljenog druga.</span></p>
<p class="MsoNormal" align="right" style="text-align:right"><span style="font-size:9.0pt;mso-fareast-language:SR-CYR" class="Bodytext3">Zora 
KRCUNOVIĆ VUČIĆ</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_129.htm"><b>Prethodni dokument</b></a></TD>
<TD><a href="27_131.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
