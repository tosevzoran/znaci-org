<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_149.htm"><b>Prethodni dokument</b></a></TD>
<TD><a href="4_14_4_151.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA 1. ŠUMADIJSKOG KORPUSA OD 6. 
FEBRUARA 1945. KOMANDANTU ŠUMADIJSKE GRUPE KORPUSA O KRITIČNOM STANJU JEDINICA 
KORPUSA1</strong></p>
<p align="center">KOMANDA</p>
<p align="center">JUGOSLOVENSKE VOJSKE U OTADŽBINI ŠTAB PRVOG ŠUMADISKOG 
KORPUSA</p>
<p align="center">Br. 62 6 februara 1945.</p>
<p align="center">POLOŽAJ</p>
<p align="center">Gotovs jedinica.</p>
<p align="center">KOMANDANTU ŠUMADIJSKE GRUPE KORPUSA.</p>
<p>Jedinice I Sumadiskog korpusa danas su u takvom fizičkom stanju da ih je 
nemoguće uvesti u ma kakvu akciju. Nastalo stanje znači ogromnu štetu po opštu 
stvar, a još više nesreću mnogih pojedinaca u korpusu. Razumljivo je da su do 
ovog stanja jedinice morale doći, kad se zna i pogleda sledeće:</p>
<p>1.&nbsp; — Posle prevelikih štrapaca u vremenu borbi kod Kali-novika nije 
bilo uslova da se jedinice odmore i bar najskromnije ishrane. Ostale su iznurene 
a dalje se rađale ostale teškoće koje su, često, mogle i da se izbegnu.2</p>
<p>2.&nbsp; — U oblasti Sočica gladovalo se, smeštaj nikakav. Prikupljanje 
hrane platili smo ustašama sa dva mrtva, 1 zarobljenim i 1 ranjenim; a rđav 
smeštaj košta nas, oko 30 upućenih odatle u Sarajevsku bolnicu. Moglo je sve 
ovo da bude i bolje, da druge jedinice nisu bez reda zauzimale naselja i pljačkale.</p>
<p>3.&nbsp; — Nesmišljeni marš od 17 časova preko Romanije, bez odmora; po 
najgorem zimskom danu i noći, a onda ustavi janje u bivšim selima — sada 
zgarištima. Ovo nas je koštalo 1 poginulog, 2 ranjena, nekoliko promrzlih i 
nazeblih od čega su pos-ledice tek sada izbile: veliki broj vojnika i starešina 
teško obo-lelo od raznih zapaljenja i promrzavanja.</p>
<p>4. — Utrpani smo u sastav trupa pod komandom ljudi koji ne misle dobra ili 
Ravnogorskom Pokretu ili našoj, Šumadiskoj grupi. Prema nama je sve oplevljeno 
totalnim pljačkama te ili ne ostane ništa, ili narod sakrije i ono što mu 
nije opljačkano. Mi smo, tako idući pozadi trupa Račića i Đurišića, 
potpuno gladovali; gladovali smo i po tri uzastopna dana a nismo hteli narušiti 
ni svoju disciplinu ni stremljenja Čičina: nismo pljačkali, popravljali smo 
nedela koja predhodni počiniše.</p>
<p>Sadašnje stanje; kao rezultat rečenoga: oko 35 vojnika bolesnih uz 40°C 
oko 15 sa promrzlim nogama, oko 20 nešto lakše bolesnih (ali nesposobnih) 60 
sa operisanim rukama i oko 20 iznemoglih od gladi ili rđava smeštaja (a da 
nisu drukčije bolesni). Dakle ukupno 150 nesposobnih za borbu, nesposobnih za 
malo duža kretanja, a od svih 150 njih je bar 20 u životnoj opasnosti.</p>
<p>Sve su naše trupe u teškom stanju, ali — kao što se vidi — ovaj korpus 
prošao je kroz izuzetno teške prilike.</p>
<p>Iznoseći prednje molim da se ne vrše pokreti bar do opo-ravljanja onih koji 
će nam, ako ih dalje vodimo po ovom snegu, sigurno za uvek ostati.</p>
<p>V. K. treba obavestiti o svemu.</p>
<p>Potrebno je još uputiti Dr. Sijačkog3 da kraj teških bolesnika ostane 2 
—3 dana; hirurga II Sumadiskog korpusa da stručno pregleda operisane.</p>
<p>Sela sadašnje kantonmanske prostorje siromašna su pa treba regulisati 
snabdevanje sa šire zone.</p>
<p align="center">S verom u Boga za Kralja i Otadžbinu!</p>
<p align="center">Draža nas vodi veličini i slobodi!</p>
<p align="center">M.P.4</p>
<p align="center">Komandant kapetan,</p>
<p align="center">Marko Lj. Muzikravić</p>
<p align="center">KOMANDA</p>
<p align="center">jugoslovenske vojske u otadžbini štab prvog Šumadiskog 
korpusa</p>
<p align="center">K. O. Br. 62</p>
<p align="center">7 februara u 17 čas. 1945. g.</p>
<p align="center">POLOŽAJ</p>
<p align="center">O.5 Br. 62/45</p>
<p align="center">Gotovost jedinica</p>
<p align="center">— slaba —</p>
<p>Na izveštaj O. Br. 62 o teškom stanju kod jedinica, iz štaba grupe 
odgovoreno je samo ovim pismom koje se nalepljuje na ovaj akt, i samo ovako. 
Lekar II Šumadiskog ne može da dođe jer je »daleko«, — ljudi neka 
crkavaju .. .6 Požeški i II Šuma-diski krenuli već. Trebao i I Šumadiski da 
krene, ali se u štabu grupe »nije znalo gde smo«, i ako je štabni kurir 
Mihailović od njih došao danas pre podne, i ako nam je od štaba grupe pismeno 
dodeljeno selo Smrdin za smeštaj jedinica. Mnogi teški bolesnici ostaju bez 
ukazane stručne lekarske pomoći; Komandant I-ve brigade poručnik Mijić, 
skoro je na umoru — što se u Štabu grupe zna, ali se lekar ne upućuje. I 
opet nov pokret, nov pomor ljudi.. .7</p>
<p>Radi evidencije u:</p>
<p>Akta</p>
<p align="center">S verom u boga za Kralja i Otadžbinu!</p>
<p align="center">Draža nas vodi veličini i slobodi!</p>
<p align="center">M.P.8</p>
<p align="center">Komandant kapetan,</p>
<p align="center">Marko Lj. Muzikravić</p>
<p>Dragi Jovane,9</p>
<p>Primili smo Vaš izveštaj, II šumadiski i Požeški već su krenuli i 
nalaze se u s. Brezici. Ovo selo nije daleko. I mi smo tamo trebali da krenemo 
ali nismo radi toga što nismo znali šta je sa Vama.</p>
<p>Dr. Sijački je bolestan i leži a isto tako i njegova supruga.</p>
<p>Prema ovome Šijački ne može doći a isto tako i hirurg II šumadiskog jer 
je udaljen. Mi bi trebali sutra da krenemo zajedno sa Vama za Breziće gde bi se 
Vašima ukazala lekarska pomoć u koliko mogu da idu.</p>
<p>Ovde kod nas već je stigla Račićeva bolnica te bi trebali da izmičemo jer 
pretpostavljam da bi sutra prekosutra u koliko ne krenemo opet zapali u isti 
položaj kao što smo ga imali pre neki dan.</p>
<p>Da bi se donela odluka komandant je zamolio da odmah dođete. Mi smo blizo, 
najviše pola sata te odmah dođite jer Vas komandant očekuje.</p>
<p align="center">6/11. 45.10</p>
<p align="center">Poz. <strong>Voja</strong></p>
<p>1&nbsp; Kopija originala (pisanog na mašini, ćirilicom) u Arhivu VII, Ča, 
k. 45, reg. br. 26/6 (S—V—5329).</p>
<p>2&nbsp; O borbama kod Kalinovika vidi dok. br. 120, 124 i 177.</p>
<p>3&nbsp; Sijački dr Milan.</p>
<p>4&nbsp; Okrugli pečat: »Komanda jugoslovenske vojske u otadžbini — 
Gorski štab br. 56« (1. Sumadijski korpus).</p>
<p>5&nbsp; Ta beleška je dopisana mastilom.</p>
<p>6 i7 Tačke u originalu.</p>
<p>8 Okrugli pečat: »Komanda jugoslovenske vojske u otadžbini — Gorski štab 
br. 56« (1. šumadijski korpus).</p>
<p>9 Tekst do kraja dokumenta je dopisan na posebnom papiru koji je zalepljen za 
osnovni dokument.</p>
<p>10 Datum je dopisan mastilom.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_149.htm"><b>Prethodni dokument</b></a></TD>
<TD><a href="4_14_4_151.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
