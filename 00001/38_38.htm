<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_37.htm"><b>Prethodni dokument</b></a></TD>
<TD><a href="38_39.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-right:5.05pt;text-align:center;
background:white"><b><span lang="SR-CYR" style="mso-ansi-language:SR-CYR">BORBA 
ZA OSLOBOĐENJE ČAČKA</span></b><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Posle 
poraza četničkih jedinica na Jelovoj gori, u okolini Suvobora i Valjeva i 
prodora jedinica NOVJ u Šumadiju, na području Čačka su se prikupile jedinice 
Četvrte grupe četničkih jurišnih korpusa. Jedan deo tih jedinica se početkom 
oktobra našao u Čačku, One su se tu u potpunosti integrisale sa okupatorskim 
jedinicama. Mnogi savremenici se sećaju da su tada gradskim ulicama zajedno šetali 
i patrolirali četnici i Nemci. Tu je bio smešten i štab Četvrte grupe jurišnih 
korpusa. Četnici su nesmetano koristili sve putne i druge komunikacije, čak i 
poštu u Čačku, odakle su komunicirali sa svojim jedinicama u Guči, Ivanjici, 
Arilju. Ovde, u Čačku, 12. oktobra trebalo je da se prikupe svi članovi 
Centralnog nacionalnog komiteta i da se jave majoru Dragiši Vasiću. Znači, tu 
se prikupljalo celokupno rukovodstvo ravnogorskog pokreta, izuzev Draže 
Mihailovića.<sup>172</sup><o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.4pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Tu 
bliskost u tesnoj saradnji četnika i Nemaca pokvarila je pojava trupa Crvene 
armije na domaku grada. Četničko rukovodstvo nije smelo da dozvoli da ih trupe 
Crvene armije naću u zagrljaju sa okupatorom. To je svakako navelo Račića da 
se povuče iz grada i da izda zapovest 16. oktobra o napadu na Čačak. Nema tačnih 
podataka koje su sve njihove jedinice sledile ovu zapovest i učestvovale u 
napadu na Nemce u Čačku. Pokušavali smo da, na bazi spiskova o poginulim tih 
dana u borbi sa Nemcima u okolini Čačka, dođemo do nekih podataka o učešću 
četnika u tim borbama i jačini tih sukoba. Tako dolazimo do podataka da je 16. 
oktobra na području Trbušana u borbi sa Nemcima poginuo Dragiša Arsović iz 
Trbušana. Na drugoj strani Morave iz sela Loznice i Jezdine napad na Nemce u Čačku 
je vršio Sremski četnički odred; u toj borbi poginulo pet vojnika i jedan 
oficir, koji su sahranjeni na Čačanskom groblju. Sutradan, 17. oktobra, na 
području Trbušana vođena je borba sa Nemcima, u kojoj su poginuli Miloje 
Damljanović iz Miokovaca, Miodrag Kozoder iz Trbušana i Miloš Nikolić iz Čačka. 
Nema više podataka da su neke druge jedinice stupile u borbu 17. oktobra. Na 
dan 24. oktobra opet su četnici vodili borbu sa Nemcima u Trbušanima. Tada su 
poginuli: Bogoljub Popović, Dragutin Popović i Bogdan Šajinović, svi iz 
Gornje Gorevnice. I to je sve. Ni jedan drugi četnik nije poginuo.</span><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:39.1pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Davidović 
i Timotijević naveli su mnogo više mesta u kojima su vođene &quot;teške&quot; 
borbe sa Nemcima i gde su četnici pretrpeli gubitke i gde je zarobljen veći 
broj njihovih vojnika poginuo o tome ne postoje pouzdani podaci, a mnoga od tih 
kazivanja su protivurečna.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-align:justify;text-indent:38.4pt;line-height:
13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Na 
strani 144. treće knjige piše: &quot;Zajedničke borbe vođene su u Konjevićima, 
Ljubiću i Prijevoru. Kapetan Raković je 20. oktobra sa svojim trupama zarobio 
45 pripadnika Ruskog zaštitnog korpusa, a tri dana kasnije 276 Nemaca. Sve 
zarobljenike predali su Sovjetima&quot; Vrlo je teško poverovati da su vođene 
žestoke borbe i da je zarobljeno toliko neprijateljskih vojnika, a da iz Rakovićevog 
korpusa tih dana ne bude ni jedna žrtva! Mogli bi i u ovo da poverujemo pod 
uslovom da su protivnički vojnici bili bez oružja.<o:p>
</o:p>
</span></p>
<p class="MsoNormal" style="margin-left:.95pt;text-align:justify;text-indent:
38.65pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Na 
stranici 142, prema zapisima jednog dobrovoljca, kome je poklonjeno puno 
poverenje, kaže se da je &quot;Raković iz Ljubića prema Mrčajevcima prevozio 
autobusima 16. oktobra svoje vojnike&quot;. Dalje se kaže da su autobusi 
prevrnuti pored druma i da su četnici napadnuti, pa se konstatuje. &quot;Po do 
sada sačuvanim sećanjima izgleda da je Raković u ovom napadu zarobio 200 nemačkih 
vojnika&quot;. Zaboraviše istoričari da nam kažu gde je se ova borba 
odigrala, na kom prostoru i kada. Možda su mogli objasniti ono sa autobusima, 
kojima su četnici prevoženi u borbu, pošto savremenici nisu upamtili da se 
neka vojna formacija tada vozila takvim prevoznim sredstvima. Da podsetimo ove 
istoričare da je pre rata u Čačku postojao samo jedan mini autobus, koji je 
prevozio poštu i ponekad po nekog putnika, da je takvo stanje bilo sve vreme 
rata i neku godinu po njegovom završetku. Ako su autori &quot;Zatamnjene prošlosti&quot; 
hteli da prihvate pisanje anonimnog pripadnika JVuO, morali su da izvrše 
dodatne provere o valjanosti ovog svedočenja.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:37.2pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Na 
stranici 141. kaže se: &quot;Zbog nadiranja sovjetskih i partizanskih snaga, već 
16. septembra u kasno po podne Kraljevo je napušteno i krenulo se prema Čačku. 
Na tom putu jedinice Neška Nedića vode žestoke borbe protiv Nemaca u kojim je 
zarobljeno 300 nemačkih vojnika. Srušen je 18. oktobra most preko Zapadne 
Morave.&quot; Tu se još kaže: &quot;U Zablaću je zarobljeno šest Nemaca, pet 
pušaka i jedan puškomitraljez, kao i jedan autobus&quot;.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:37.2pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Kao 
što se može videti, sve je neodrećeno. Ne može se saznati gde se ovaj sukob 
odigrao (zarobljeno je 300 nemačkih vojnika!). Ne zna se ni gde je bio taj most 
na Zapadnoj Moravi, koji je srušen.<o:p>
</o:p>
</span></p>
<p class="MsoNormal" style="margin-top:.5pt;margin-right:0mm;margin-bottom:0mm;
margin-left:.25pt;margin-bottom:.0001pt;text-align:justify;text-indent:36.95pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Na 
stranici 149, prema kazivanju Žika Ilića iz Sokolića (koji autore svojim lažima 
vodi kroz čitav ratni period, a oni sve to prihvataju kao verodostojno, jer bez 
takvih osoba teško je napisati ravnogorsku istoriju), &quot;Korpusna grupa sa 
trnavskim brigadama je napravila zasedu izmeću Čačka i Zablaća. Tom prilikom 
je zarobljeno 700 Nemaca i 60 kamiona sa oružjem, municijom i hranom. Kamione 
su zapalili, a zarobljenike su prebacili na Jelicu&quot;. I ovde istoričari ne 
nađoše za potrebno da objasne kada se to dogodilo i gde, jer se radi o velikom 
broju zarobljenika, pa se i ovde ne zna da li je bilo poginulih četnika, ili su 
se i ovde Nemci predali bez otpora.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Na 
stranici 158, po pričanju Ilića, na prostorima Golije našlo se, pored četničkih 
jedinica, i 700 zarobljenih Nemaca, koje su četnici vodili sa sobom. Na 
stranici 156, prema kazivanju Mihaila Šijakovića, u koloni je bila grupa 100 
zarobljenih Nemaca. Autori su i jedno i drugo prihvatili kao činjenicu. Čitaocu 
je ostalo da razmišlja da li je moglo biti i drugačije.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.9pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Kada 
se sumiraju ova kazivanja, dolazi se do zaključka da su četnici bez velikih žrtava 
uspeli da u &quot;borbama&quot; koje su vodili sa Nemcima u okolini Čačka 
zarobe 1.526 njihovnih vojnika! A u vezi sa tim zarobljenicima Predrag Raković 
u svom pismu komandantu 93. streljačke divizije Crvene armije od 2. novembra 
1944. godine navodi da je on njihovim jedinicama predao 340 zarobljenih Nemaca 
(str. 151).<o:p>
</o:p>
</span></p>
<p class="MsoNormal" style="margin-top:.5pt;margin-right:.95pt;margin-bottom:
0mm;margin-left:.5pt;margin-bottom:.0001pt;text-align:justify;text-indent:38.15pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Davidović 
i Timotijević su izbegli da pišu o borbama koje su vodile jedinice NOVJ u 
kordinaciji sa jedinicama Crvene armije. Čine to sa manjim komentarom, posle 
detaljnog prikaza ratovanja četnika sa Nemcima. Tako sebi dopustiše da napišu 
(str.155): &quot;Sa druge strane partizani i crvenoarmejci su 20. i 21. novembra 
krenuli u veliki napad na Nemce u donjem delu ljubićkog sreza, ali uspeh je bio 
simboličan...&quot;<o:p>
</o:p>
</span></p>
<p class="MsoNormal" style="margin-top:.5pt;margin-right:1.45pt;margin-bottom:
0mm;margin-left:.5pt;margin-bottom:.0001pt;text-align:justify;text-indent:38.65pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Na 
istoj strani o ulasku NOVJ u Čačak: &quot;Napadi partizana na Nemce koji su se 
izvlačili iz Grčke dolinom Ibra i Zapadne Morave nisu bili uspešni. Tek 
odlaskom svih nemačkih snaga, partizani su zaposeli ispražnjeni 
prostor...&quot;<o:p>
</o:p>
</span></p>
<p class="MsoNormal" style="margin-top:.25pt;margin-right:0mm;margin-bottom:0mm;
margin-left:39.1pt;margin-bottom:.0001pt;line-height:13.2pt;mso-line-height-rule:
exactly;background:white"><span lang="SR-CYR" style="mso-ansi-language:SR-CYR">Da 
li je to bilo tako? Šta kažu druge činjenice?<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Zatvaranjem 
komunikacija Skoplje-Niš-Beograd, Grupa nemačkih armija &quot;E&quot;, koja se 
nalazila u Grčkoj, bila je prinuđena da svoje povlačenje iz te zone prema 
severu usmeri dolinom Ibra, koristeći pri tom, drumski i železnički saobraćaj. 
Postavljen je mostobran sa obe strane ovih saobraćajnica kako bi se omogućilo 
normalno povlačenje glavnih snaga. Taj mostobran pomeren je prema severu u 
zavisnosti kretanja jedinica. Odgovorni komandant Grupe armije &quot;E&quot; 25. 
oktobra takav mostobran postavlja od Kraljeva prema Čačku i Vidovi, do podnožja 
Kablara, levom stranom Zapadne Morave, s obzirom da je desna strana Morave bila 
bezbedna jer na tom prostoru nije bilo partizana, pošto su taj teren držali četnici, 
od kojih nije bilo opasnosti da vrše napade. Na sektoru Kralevo-Čačak odrećene 
su kao zaštitnice dobro naoružane jedinice iz grupe &quot;Zonit&quot; i 
&quot;Fišer&quot;. Nešto kasnije ovde su došle jediniie &quot;Princ 
Eugen&quot; i jedna tenkovska jedinica, dok je u toku vođenja borbi tu dolazilo 
i drugih jedinica koje su ojačavali liniju odbrane. Ove jedinice sa oko 14.000 
vojnika imale su zadatak da omoguće mirno povlačenje nemačkih jedinica iz Grčke. 
Linija fronta bila je Bresnica-Mrčajevci-Trepča-Mojsinje-Preljina-Rakova-Prijevor-Trbušani-Vidova. 
Borbe na ovoj liniji fronta vođene su<span style="mso-spacerun: yes">&nbsp; </span>24. 
oktobra na prostoru Gornje Trepče i trajale su do 3. decembra, do dana oslobođenja 
Čačka, što čini 39 dana. Bile su to svakodnevne borbe sa mnogo žrtava sa 
obe strane. U tim borbama su učestvovale jedinice NOVJ:<o:p>
</o:p>
</span></p>
<p class="MsoNormal" style="margin-top:.25pt;margin-right:.25pt;margin-bottom:
0mm;margin-left:.25pt;margin-bottom:.0001pt;text-align:justify;text-indent:
38.65pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">23. 
srpska udarna divizija, u čijem su sastavu bile: 7. srpska udarna brigada, 9. 
srpska udarna brigada i 14. srpska udarna brigada. Pod komandu 23. srpske udarne 
divizije bili su pridodati Prva jugoslovenska brigada NOVJ i Čačanski NOP 
odred &quot;Dr Dragiša Mišović&quot;, u čijem je sastavu bilo ukupno 11.400 
boraca. Ova jedinica NOVJ držala je liniju fronta Preljina-Trbušani-Prijevor-Rošci-Kablar-Kosjerić. 
Borbe na ovoj liniji su počele 30. oktobra i trajale su do 2. decembra 1944. 
godine, kada se ova jedinica povukla prema severu, sprečavajući nadiranje 
Nemaca preko Kosjerića ka Valjevu. Jedinice 23. udarne divizije, zbog potrebe 
daljih akcija, nisu ulazile u Čačak.<sup>174</sup><o:p>
</o:p>
</span></p>
<p class="MsoNormal" style="margin-right:.7pt;text-align:justify;text-indent:
40.1pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">17. 
istočnobosanska divizija u čijem sastavu su bile: 2. krajiška udarna brigada, 
6. istočnobosanska proleterska brigada i 15. majevačka udarna brigada, sa 
ukupno 4.742 borca. Ova divizija je, u sadejstvu sa jedinicom Crvene armije prva 
24. oktobra u Gornjoj Trepči prihtavila borbu sa nemačkim jedinicama. Ona je 
prvih dana pokrivala zajedno sa Čačanskim odredom i jedinicama Crvene armije, 
čitavu linuju fronta od Knića do Ovčara. Kasnije, krajem oktobra kada je na 
ovaj teren došla 23. srpska udarna divizija, ova jedinica pokriva liniju fronta 
Knić-Bresnica-Ostra-Trepča-Preljina. Na čitavom prostoru imala je teške okršaje 
sve do povlačenja Nemaca i završetka borbe na oslobođenju Čačka. 17. istočnobosanska 
divizija je, prateći povlačenje Nemaca, vodila žestoke borbe sa njima na 
području Mojsinja, Konjevića i Ljubića, dok je 6. istočnobosanska brigada 
prešla na desnu stranu Morave i, zajedno sa Drugom proleterskom divizijom, iz 
pravca Atenice i Kulinovaca ušla u Čačak. Odmah potom je krenula cela 17. 
divizija levom obalom Zapadne Morave prema Kosjeriću i Valjevu.<sup>175</sup><o:p>
</o:p>
</span></p>
<p class="MsoNormal" style="margin-top:0mm;margin-right:.95pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.4pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Druga 
proleterska divizija, u čijem su sastavu bile: 3. srpska udarna brigada, 4. 
proleterska (crnogorska) brigada, 6. srpska udarna brigada i Artiljerijske 
brigade, sa ukupno 4.800 boraca. Druga proleterska je posle oslobođenja 
Kraljeva, 28. novembra sa svojim 3. srpskom udarnom i 6. srpskom brigadom, 
krenula za nemačkim trupama ka Čačku vodeći čitavim putem borbe sve do 
oslobođenja grada, 3. decembra, 4. proleterska (crnogorska) brigada je ostala u 
Kraljevu radi održavanja reda i čišćenja terena od ostataka nemačkih 
saradnika.<sup>176</sup><o:p>
</o:p>
</span></p>
<p class="MsoNormal" style="line-height:.05pt;mso-line-height-rule:exactly"><span lang="SR-CYR" style="font-size:1.0pt;mso-ansi-language:SR-CYR">&nbsp;<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">U 
borbama za oslobođenje Čačka žestoke je borbe vodila 93. streljačka 
divizija Crvene armije, u čijem su sastavu bili 51. i 129. streljački i 529 
minobacački puk, sa oko 5.000 boraca. Ova jedinica Crvene armije vodile su 
borbe na čitavom ratištu od Kraljeva do Vidove. Jedinice Crvene armije su otpočele 
borbe na čačanskom terenu 16. oktobra 1944. godine.<sup>177</sup><o:p>
</o:p>
</span></p>
<p class="MsoNormal" style="margin-top:0mm;margin-right:.95pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:36.95pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">O 
žestini okršaja na ovim prostorima svedoči i broj poginulih, ranjenih i 
nestalih boraca. Prema poznatim podacima, gubitke su imali: 23. srpska udarna 
divizija - 171 poginulih, 501 ranjenih i 17 nestalih; 1. jugoslovenska brigada 
NOVJ - 147 poginulih, 330 ranjenih i 72 nestalih; 17. istočnobosanska divizija 
201 poginulih, 693 ranjenih i 103 nestalih; Čačanski NOP odred - 13 poginulih; 
2. proleterska divizija -10 poginulih i tri ranjena borca. Ukupno: 542 poginula, 
1.527ranjenih i 192 nestala borca&trade;</span></p>
<p class="MsoNormal" style="margin-left:.5pt;text-align:justify;text-indent:36.25pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Jedinice 
Crvene armije imale su velike gubitke. Za njihova stradanja nema zvaničnih 
podataka ovih jedinica. Ali, postoje podaci o tome gde su posle pogibije vojnici 
sahranjivani, a kasnije uglavnom preneti u zajedničku grobnicu na Brdu mira u 
Gornjem Milanovcu 1962. godine. Prema tom saznanju sahranjeni su: u Preljini 
-108, Milićevcima - 36, Vranićima -17, Prislonici -15 (među kojima i dva 
oficira), Konjevićima - 40, Rakovi - pet, Donjoj Trepči - osam, Ljubiću - 91 
i u Rošcima - 18. Ukupno: 338 poginulih crvenoarmejaca. Pored tela pomenutih 
koji su preneti u zajedničku grobnicu u Gornji Milanovac, u zajedničkoj 
grobnici na grublju u Trbušanima počiva 33, u Rošcima (Caganje) - 11, u 
Donjoj Trepči osam i u Ljubiću kod spomenika &quot;Tanaska Rajića&quot; 
trojica. Dakle, u borbama na čačanskom području poginula su 393 vojnika i 
oficira Crvene armije.<sup>179</sup><o:p>
</o:p>
</span></p>
<p class="MsoNormal" style="margin-top:1.2pt;margin-right:.5pt;margin-bottom:
0mm;margin-left:.95pt;margin-bottom:.0001pt;text-align:justify;text-indent:
36.95pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Prema 
nekim saznanjima, u grobnici na Brdu mira sahranjeno je 408 boraca Crvene 
armije, pa se, uz ovih 56 koji su ostali na čačanskom području, dolazi se do 
podataka da je na ovom području život izgubilo 464 borca crvene armije.<o:p>
</o:p>
</span></p>
<p class="MsoNormal" style="margin-top:.25pt;margin-right:.7pt;margin-bottom:
0mm;margin-left:.7pt;margin-bottom:.0001pt;text-align:justify;text-indent:36.5pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Proizilazi 
da je na ovoj liniji fronta, za 39 dana ratovanja, poginulo 1.006 vojnika NOVJ i 
Crvene armije. Bile su to svakodnevne teške borbe. Nemci su žilavo branili tu 
liniju fronta kako bi se njihove jedinice koje su se povlačile dolinom Ibra i 
Zapadne Morave bezbedno izvukle. O žestini okršaja govore podaci iz ratnog 
dnevnika Druge Krajiške NOU brigade: od 24. oktobra, kada je došla na ovo 
područje, do oslobođenja Čačka, 3. decembra poginulo je 112 njenih boraca i 
oficira.<o:p>
</o:p>
</span></p>
<p class="MsoNormal" style="margin-left:37.45pt;line-height:13.2pt;mso-line-height-rule:
exactly;background:white"><span lang="SR-CYR" style="mso-ansi-language:SR-CYR">Evo 
podataka o tim stradanjima:</span></p>
<p class="MsoNormal" style="text-align:justify;text-indent:39.85pt;line-height:
13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">- 
24. oktobra na prostoru Preljina-Gornja Trepča poginulo je 10 boraca.</span></p>
<p class="MsoNormal" style="margin-left:39.6pt;line-height:13.7pt;mso-line-height-rule:
exactly;background:white">-<span lang="SR-CYR" style="mso-ansi-language:SR-CYR"> 
25. i 27. oktobra na prostoru Donje Trepče - dva vojnika.</span></p>
<p class="MsoNormal" style="margin-left:.95pt;text-align:justify;text-indent:
38.9pt;line-height:13.7pt;mso-line-height-rule:exactly;background:white"><span lang="DE" style="mso-ansi-language:DE">-</span><span lang="SR-CYR" style="mso-ansi-language:SR-CYR"> 
28. oktobra na prostoru Donja Trepča - Orlovak - osam vojnika.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-left:.95pt;text-align:justify;text-indent:
38.9pt;line-height:13.7pt;mso-line-height-rule:exactly;background:white"><span lang="DE" style="mso-ansi-language:DE">-</span><span lang="SR-CYR" style="mso-ansi-language:SR-CYR"> 
29. oktobra na prostoru Gornja i Donja Trepča - četiri vojnika.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:1.2pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="DE" style="mso-ansi-language:DE">-</span><span lang="SR-CYR" style="mso-ansi-language:SR-CYR"> 
31. oktobra na prostoru Vidova - Vidovski tunel - 14 vojnika.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-left:1.2pt;text-align:justify;text-indent:
38.65pt;line-height:13.7pt;mso-line-height-rule:exactly;background:white"><span lang="DE" style="mso-ansi-language:DE">-</span><span lang="SR-CYR" style="mso-ansi-language:SR-CYR"> 
1. novembra na prostoru Ilijak - Mojsinje - Mrčajevci -22 vojnika.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:1.2pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white">-<span lang="SR-CYR" style="mso-ansi-language:SR-CYR"> 
Od 3. do 11. novembra na prostoru Donja Trepča - pet vojnika.</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white">-<span lang="SR-CYR" style="mso-ansi-language:SR-CYR"> 
Od 17. do 30. novembra na prostoru Preljina - Trepča - 25 vojnika.</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:1.45pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white">-<span lang="SR-CYR" style="mso-ansi-language:SR-CYR"> 
1. decembra na prostoru Gornja Gorevnica - Vranići - Ljubić - 20 vojnika.</span></p>
<p class="MsoNormal" style="margin-left:39.85pt;line-height:13.7pt;mso-line-height-rule:
exactly;background:white">-<span lang="SR-CYR" style="mso-ansi-language:SR-CYR"> 
3. decembra umrla su od zadobijenih rana dva vojnika.<sup>18</sup>&quot;</span></p>
<p class="MsoNormal" style="margin-left:.7pt;text-align:justify;text-indent:38.4pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Veliki 
broj poginulih boraca bio je sa područja Srbije. Njih je rodbina u toku i posle 
ratnih operacija odnosila i sahranjivala u mestima roćenja i prebivališta, a 
jedan broj je sahranjivan na mestu pogibije. O tome svedoče zajedničke 
grobnice. Evo njihovih mesta: Ostra (&quot;Ratno groblje&quot;) - 13 boraca 
NOVJ, Mrčajevci (&quot;Ilijaško groblje&quot;) - 13, Trbušani (Gornje 
groblje) - dva borca NOVJ i 33 borca Crvene armije, Trbušani (Donje groblje) - 
36, Rošci (Caganje) - 40 boraca NOVJ i 11 boraca Crvene armije, Ljubić (kod 
spomenika Tanasku Rajiću) - prva grobnica 9, druga 21 borac NOV i tri 
crvenoarmejca, Donja Trepča - po osam boraca NOVJ i Crvene armije, u Leušićima 
jedan borac Crvene armije, u Parmencu - pet boraca NOVJ. Ukupno se u ovim 
zajedničkim grobnicama nalaze posmrtni ostaci 147 poginulih boraca NOV i 55 
pripadnika Crvene armije.<sup>181</sup><o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:38.4pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Nemačke 
trupe na ovom prostoru imale su, prema njihovim izvorima, 848 poginulih, 3.249 
ranjenih, 2.142 nestala oficira i vojnika, što čini 6.239 ljudi izbačenih iz 
borbenog stroja.<sup>182</sup> Neki izvori Vrhovnog štaba NOVJ navode da su u 
borbama za oslobođenje Kraljeva i Čačka Nemci imali preko 13.000 poginulih.<sup>183</sup> 
Jedan broj poginulih Nemaca bio je sahranjen u Čačanskom parku, odakle su 
posle rata njihova tela preneta u postojeće tranšeje, koje su Nemci izgradili 
u cilju odbrane grada, preko bedema, ka obali Morave.<o:p>
</o:p>
</span></p>
<p class="MsoNormal" style="margin-right:.25pt;text-align:justify;text-indent:
37.45pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Za 
izostanak nekog uspeha četnika u borbi protiv okupatora Davidović i Timotijević 
ističu da su oni bili sprečeni, onemogućeni od jedinica NOVJ, kojima je 
komandovao pukovnik Marko Mesić, uz pomoć rukovodilaca NOP-a Miloša Minića i 
Aleksandra Rankovića da ratuju protiv okupatorskih vojnika na oslobođenju Čačka. 
Prikazujući, pri tom, Mesića kao ustaškog oficira, još i to da je za svoje 
ratne zasluge na Istočnom frontu odlikovan od Hitlera visokim vojnim 
odlikovanjem, Davidović i Timotijević su se svom žestinom ustremili na njega 
naglašavajući njegovu ustašku pripadnost i da se sa pozicije ustaštva 
ophodio prema četnicima. Oni upućuju prekor komunistima što sarađuju sa 
Bugarima, koji su u našoj zemlji prethodnih godina ubijali naše ljude, uništavali 
domove i drugu imovinu.<o:p>
</o:p>
</span></p>
<p class="MsoNormal" style="margin-left:.5pt;text-align:justify;text-indent:36.7pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Davidović 
i Timotijevim zanemaruju činjenice da ni Mesić, niti bugarski vojnici nisu 
tada u našoj zemlji nastupali u ime vojske kojoj su nekada pripadali. Nesporno 
je da je Mesić bio komandant u domobransko-ustaškim jedinicama i da je kao 
pripadnik tih formacija odlikovan od Hitlera za zasluge koje je iskazao u borbi 
protiv Crvene armije na ruskom frontu. To niko ne osporava, niti može. Ali, 
autori &quot;Zatamnjene prošlosti&quot; su sigurno namerno 
&quot;zaboravili&quot; da kažu pravu činjenicu - da ranije Mesić u čačanskom 
kraju nije nastupao kao pripadnik ustaških jedinica, kojima je pripadao, već 
kao komandant u NOVJ i da je ovde mogao da nastupa samo kao pripadnik te vojske. 
Autore &quot;Zatamnjene prošlosti&quot;, ovom prilikom, moramo da podsetimo da 
je četničkog komandanta Pavla Đurišića Hitler takoće odlikovao visokim 
odlikovanjem, koje je zaslužio boreći se protiv komunista, što znači da je 
bio u istom frontu kao i Mesić. Četnicima Đurišićevo odlikovanje nije 
smetalo, niti to Davidović i Timotijević pominju. A, zna se: Đurišić je uživao 
visok ugled u ravnogorskom pokretu, pa je čudno da se nešto, s pravom, zamera 
Mesiću i onima koji sa njim sarađuju, ne i Đurišiću. Saradnja u borbama za 
konačno osloboćenje zemlje je omogućena i pripadnicima drugih vojnih 
formacija, ali onima koji u prethodnom periodu nisu činili zločine.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Što 
se tiče saradnje sa Bugarima, bitno je istaći: oni nisu nastupali kao 
pripadnici bivše fašističke armije svoje zemlje, već kao vojnici oružanih 
snaga nove bugarske armije pod vlašću koju je obrazovala Komunistička partija 
Bugarske. U ovom slučaju Davidoviću i Timotijeviću nije smetalo što su četnici 
pre ovog perioda dobro sarađivali sa vojnim jedinicama fašističke bugar ske 
armije, da su, u jednom stroju, vodili borbe protiv NOVJ. Da je ta saradnja bila 
dosta dobra, svedoče mnoge naredbe Draže Mihailovića, u kojima se zahteva da 
se četnici ne sukobljavaju sa Bugarima, već da zajednički vode borbe protiv 
NOVJ.<o:p>
</o:p>
</span></p>
<span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">Navodno sprečavanje četnika da sa Crvenom 
armijom oslobaćaju Čačak umnogome je uticalo na kasnije stradanje i agoniju 
ovog pokreta. Možda, i ovog puta, Davidović i Timotijević zanemaruju prave činjenice 
koje su izazvale četničku agoniju i stradanja. One su počele u noći izmeću 
2. i 3. novembra 1941. godine kada je Draža Mihailović doneo odluku da povuče 
sve svoje jedinice sa ratišta na kojima su vođene zajedničke borbe protiv 
okupatora. Nastavljena je kada su četnici, zajedno sa Nemcima i drugim njihovim 
saradnicima, napadali na partizanske jedinice, robili njihove borce, vodili ih u 
logore i na stratišta, zajedno ih ubijali, kada je na desetine hiljada boraca 
predato okupatoru, koji su izvedeni na klanicu. Agonija ravnogorskog pokreta je 
nastavljena i onda kada je Mihailović doneo odluku o uvoćenju famoznog slova 
&quot;Z&quot;, a zatim o formiranju crnih trojki. Pod tim zloglasnim simbolom 
pod nož je stavio mnoge nevine građane Srbije, čak i decu, žene, starce, a 
ponekad i čitave porodice. Tragovi tih zločina urezani su duboko u sećanje 
naroda, kao najteži zločin koji može da se doživi. Verovatno je agonija tog 
pokreta nastavljena i onda kada je oružje dobijeno od saveznika za borbu protiv 
okupatora upotrebljavano protiv NOVJ. Ali i kada su, kasnije, četnici odbili 
nalog saveznika da naoružanjem koje im je slato počnu da ruše komunikacije na 
području Srbije kako bi onemogućili aktivnost nemačkih jedinica. Davidović i 
Timotijević ništa od ovih posrtanja ravnogorskog pokreta, koji je činio sve 
vreme rata nisu uočili. A, ona su četnike odvela u propast. Autori 
&quot;Zatamnjene prošlosti&quot; uzroke te propasti traže na drugoj strani. 
Tamo - gde ih nema.</span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_37.htm"><b>Prethodni dokument</b></a></TD>
<TD><a href="38_39.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

