<html>
<head>
<meta http-equiv="Content-Type" content="text/html; charset=utf-8">

<title>PRVA KRAJIŠKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>PRVA KRAJIŠKA BRIGADA - SJECANJA BORACA</b><br> 
Sedmi dio<br>  
OD SREDNJE DO ISTOCNE BOSNE I NATRAG  


<CENTER><TABLE border="1"><TR><TD><a href="2_7.htm"><b>Sadr&#382;aj</b></a></TD>
<TD><a href="2_7_12.htm"><b>Prethodni dokument</b></a></TD>
<TD><a href="2_7_14.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br><b><font SIZE="4">
<p>PREPLIVALI SMO BOSNU</p>
</font></b><font FACE="Times New Roman">
<p>Naša brigada je dobila zadatak da noću 28.juna 1943. godine forsira rijeku 
Bosnu i zauzme rudnik i naselje Kakanj.</p>
<p>Zadatak je bio u toliko složeniji što je Bosna tih dana bila prilično 
nabujala, pa se nije mogla nigdje pregaziti, a most za naselje Kakanj bio je sa 
obje obale obezbijeđen po jednim posjednutim bunkerom.</p>
<p>Nemajući boljeg rješenja, zapravo, želeći da se zadatak izvrši bez 
žrtava i što prije, štab brigade se opredijelio za to da se najprije, noću 
zauzme bunker koji se nalazio sa druge strane rijeke, na samom temelju mosta, s 
tim što će druga grupa bombaša, tek kada zagrmi preko, zauzeti i bunker s 
&quot;naše&quot; obale. U vezi sa tim odmah su traženi dobrovoljci, dobri 
plivači i sigurni bombaši, koji će taj bunker iznenad-nim jurišem zauzeti i 
osloboditi prelaz jedinicama preko mosta.</p>
<p>Javilo se nas 8 dobrovoljaca, i to 5 iz Prve čete, komandira Ljubomira 
Jajčanina, i trojica iz drugih četa. Iz naše čete dobrovoljci smo bili: 
Mića Jakovljević, Branko Gerdijan, Boris Abramović, Ante Žepčić i ja, 
dočim imena ostalih trojice iz drugih četa nisam znao.</p>
<p>Prije polaska na taj veoma složen i opasan zadatak, skinuli smo odijela i 
dali ih određenim drugovima, koji će nam ih prenijeti preko mosta - ako ga 
budemo oslobodili za prolaz. Dok smo se svlačili mislili smo da možda nekome 
od nas ono više neće ni trebati, ali smo svjesno krenuli u rizik. Osim 
odijela, ostavili smo i naše ranije naoružanje, jer smo svi dobili automate i 
po četiri bombe, koje smo pri-čvrstili na opasače sa uprtačima.</p>
<p>Sa tim naoružanjem i onako golišavi, samo u pocijepanim gaćama, preplivali 
smo rijeku Bosnu noću oko 10 ili 11 sati. Kada smo se onako mokri i ozebli 
okupili na suprotnoj obali, Mićo Jakovljević, vođa naše grupe, izvršio je 
raspored, naređujući šta će ko od nas raditi. Tako smo ovaj bunker zauzeli 
na brzinu, potpuno iz-nenadivši njegovu posadu. U istom momentu druga grupa 
bombaša, ali odjevenih, zauzela je bunker na drugoj obali rijeke, gdje su se 
inače nalazile jedinice naše bri-gade, spremne da jurnu preko mosta i počnu 
borbu za oslobođenje Kaknja.</p>
<p>Poslije zauzimanja oba bunkera i oslobađanja mosta za prelaz bataljoni naše 
brigade su prešli rijeku Bosnu i upali u naselje Kakanj, gdje se razvila 
žestoka bor-ba, i to u samom naselju i u okolini, po uzvišenjima oko Kaknja, 
gdje su bili izgrađeni bunkeri i ostala rovovska utvrđenja. Iznenađen i 
sabijen, što narod kaže, u &quot;kozji rog&quot;, neprijatelj je prepuštao 
objekat po objekat.</p>
<p>U samom naselju, neprijatelj se povukao u jednu kuću na sprat, odakle je 
pružao žilav otpor, odlučan da se ne predaje. Da bude i teže, prilaz kućije 
bio jako nez-godan, jer se sama zgrada nalazila na brisanom prostoru, pa joj se 
naši borci nisu mogli privlačiti radi ubacivanja bombi u nju, u čemu smo 
inače bili veliki vještaci. Pošto su zauzeli naselje Kakanj i sam rudnik, ova 
zgrada je ostala kao usamljeno uporište iz kogaje neprijatelj pružao ogorčen 
otpor. Zgraduje blokirala naša Prva četa Prvog bataljona, s komandirom Bijelim 
na čelu.</p>
<p>Pošto se ova kuća nije mugla zauzeti jer nismo imali nikakvih 
artiljerijskih oruzja, naš komandir Bijeli negdje je pronašao i doveo jednog 
rudara, prinijevši i nekoliko sanduka eksploziva. Rudarje montirao kapislu 
ostavljajući štapin, kako je on rekao, dug oko 5 metara. Kadaje to bilo 
gotovo, komandir Bijelije upitao ko od nas zna da rukuje eksplozivom. Ja sam 
prije rata radio u kamenolomu kod Bo-sanske Krupe, i razumio sam se u paljenje 
mina, pa sam se dobrovoljno prijavio da i ovu opalim. Pored mene javio se još i 
Ćokan Stojnić.</p>
<p>Prilaz kućije bio potpuno otkriven i bilo bi vrlo teško približitijoj 
seJerje nep-rijatelj stalno otvarao vatru i bacao bombe. Po nagovoru komandira 
Bijelog, iskoristili smojednu crkvu koja se nalazila dosta blizu zgrade u kojoj 
su bili neprijateljski vojnici, a osim toga moja četa mi je pružila zaštitu 
preciznom vatrom. Uzeli smo sanduke sa eksplozivom u kojima je bila montirana 
mina i krenuli smo prema kuci iz koje je pružan otpor...</p>
<p>Štapin sam pripalio cigaretom &quot;rama&quot;, koju mi je dao komandir 
Bijeli. Pošto sam pripalio štapin izvukao sam se pod zaštitom vatre naše 
čete, a tadaje komandir dao znak da se povučemo od kuće na izvjesnu 
udaljenost da ne bi tko stradao od eksplozije mine. Povukao sam se i ja zajedno 
sa komandirom Bijelim, a sa nama su bili Stojnić i onaj rudar koji je montirao 
minu.</p>
<p>Kadaje već bilo prošlo pet minuta, koji su, po ocjeni rudara, bili potrebni 
dok sagori barut u ostavljenom štapinu, meni Bijeli reče: &quot;Jerkoviću, 
nisi ti nju upalio, jer ovaj rudar kaže da je već morala eksplodirati&quot;. 
Ja potražim i drugu cigaretu i, sa svojim oružjem, ponovo krenem u pravcu 
kuće. Došao sam joj sasvim blizu, iskoristivši zidove postojeće crkve, i 
stao iza jednog betonskog stuba pred ulaznim vratima u crkvu. Zastao sam tu 
najviše pola minuta - kad odjeknu eksplozija. Od-jednom vrata na crkvi 
uletješe u crkvu, a u isto vrijeme me neki predmet udari.u ruku. Tako sam se 
našao u središtu dima i prašine. Kad sam došao k sebi istrcao sam iza tog 
stuba i potrčao pokraj zida crkve. Ali nisam mogao daljeJerje sa crkve sipao 
crep. U tom momentu moj komandir Bijelije dotrčao, tačnije rečeno, doletio do 
mene, držeći u desnoj ruci &quot;valter&quot; a u lijevoj svoju kožnu kapu. 
Upitao me je:</p>
<p>&quot;Jerkane, je li ti se šta dogodilo?&quot; Odgovorio sam mu: &quot;Kako 
vidiš - ništa!&quot;</p>
<p>Neprijateljski vojnici - ono što ih je bilo unutar i što je ostalo živo od 
ove eksplozije - odmah su se predali. Time je akcija za osvajanje rudnika i 
naselja Kakanj završena.</p>
</font><i><font FACE="Times New Roman">
<p>Branko Jerković</p>
</font></i>
<p>
<br>
<CENTER><TABLE border="1"><TR><TD><a href="2_7.htm"><b>Sadr&#382;aj</b></a></TD>
<TD><a href="2_7_12.htm"><b>Prethodni dokument</b></a></TD>
<TD><a href="2_7_14.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
