<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_42.htm"><b>Prethodni dokument</b></a></TD>
<TD><a href="46_44.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading31" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;line-height:normal;mso-pagination:
widow-orphan lines-together;page-break-after:avoid;background:transparent"><a name="bookmark29"><span lang="HR" style="mso-fareast-language:HR">Neuspjeo 
napad na Viroviticu i borbe u Podravini i na Bilo-gori</span></a></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;
mso-fareast-language:HR">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;
mso-fareast-language:HR">U skladu sa direktivom Vrhovnog štaba NOV i POJ i naređenja 
vrhovnog komandanta Josipa Broza Tita, napad na Viroviticu bio je logičan 
nastavak borbi u januaru, kada je izvršeno obimno rušenje glavne željezničke 
pruge Zagreb-Beograd. Iz Slavonske Posavine na jugu Slavonije, na maršu dugom 
preko 100 km, 12. slavonska divizija prešla je preko Papuka i prebacila se na 
sjever u Podravinu da bi napala Viroviticu, Suhopolje, Špišić, Bukovicu i 
Lukač.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;
mso-fareast-language:HR">Prema obavještajnim i informativnim podacima, u 
Virovitici se nalazilo oko 500 vojnika: jedan konjički eskadron od 250 vojnika, 
150 folksdojčera, 100 pitomaca Domobranske podoficirske škole i oko 50 žandarma 
naoružanih mitraljezima, puškomitraljezima, minobacačima i puškama.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a> 
Brojno stanje neprijateljevih snaga u Virovitici bilo je slično jačini 
neprijateljevih snaga u Voćinu, Okučanima i Pakracu. Ali, između njih, 
objektivno postojala je osjetna razlika u borbenom kvalitetu, naoružanju i 
sistemu odbrane. Na osnovu utvrđenih parametara, procjene borbene gotovosti i 
drugih elemenata koji su procjenjivani, neprijateljeva posada u Virovitici nije 
imala kvalitete i mogućnost za vođenje odbrane za duže vrijeme. Prema tome, 
postojali su realni uslovi da se neprijateljeva posada likvidira još u toku noći 
ili, najkasnije u prepodnevnim satima i na taj način, oslobodi Virovitica. 
Prema zapovjesti Štaba 12. slavonske divizije u napadu je učestvovalo šest 
bataljona:<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:footnote">[2]</span></sup></a> 
tri bataljona 12, dva bataljona 16. i jedan bataljon 17. slavonske brigade. Prvi 
bataljon 12. brigade određen je u divizijsku rezervu. Na obezbjeđenju napada 
nalazila su se dva bataljona: jedan bataljon iz 16. i jedan iz 17. brigade. 
Taktička nadmoćnost i odnos snaga bio je 3,5:1 u korist 12. slavonske 
divizije. Međutim, samo taj činilac i ako značajan, nije bio odlučujući za 
uspješan napad i likvidaciju neprijateljevog uporišta u Virovitici.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;
mso-fareast-language:HR">Treći bataljon 16. brigade dobio je delikatan zadatak 
da zatvori i brani najosjetljiviji i najvažniji pravac: Suhopolje - Podravska 
Slatina i Suhopolje - Pčelić. Osnovni zadatak bataljona sastojao se u tome da 
poruši željeznički čvor i prugu Suhopolje - Osijek i Suhopolje - Pčelić - 
Miokovićevo. Njegov zadatak bio je važniji od svih ostalih bataljona koji su učestvovali 
u napadu, a kasnije razvoj događaja potvrdio je da je njegova uloga bila 
sudbonosna za neuspjeh u napadu na Viroviticu.<a style="mso-footnote-id:
ftn3" href="#_ftn3" name="_ftnref3" title><sup><span style="mso-special-character:
footnote">[3]</span></sup></a> Kasnije će se vidjeti da se napad na Viroviticu, 
od samog početka odvijao suprotno od plana Štaba 12. slavonske divizije.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;
mso-fareast-language:HR">Prema zapovjesti Štaba 12. slavonske brigade njeni 
bataljoni napadali su glavne objekte u Virovitici, u kojima se nalazila ustaška 
policija, folksdojčeri, otporne tačke na ciglani i na virovitičkom groblju, 
objekti ustaškog tabora i logora, zgrada gradskog i kotarskog poglavarstva.<a style="mso-footnote-id:ftn4" href="#_ftn4" name="_ftnref4" title><sup><span style="mso-special-character:footnote">[4]</span></sup></a> 
Zapovjest Štaba Brigade i štaba bataljona bila je indikativna po tome što su 
zadaci četama, pa čak i vodovima, usitnjeni do te mjere, da je to prilično 
ograničilo inicijativu starješina nižih i najnižih taktičkih jedinica. 
Organizacija sadejstva između četa u okviru bataljona, nije bila ni dovoljno 
jasna ni precizna. Zadaci su bili isprepletani tako, da su čak tri čete, iz 
tri različita bataljona, napadale na ustaški tabor koji je branilo 10 ustaša. 
Tamna i kišovita noć i nesigurni vodiči otežavali su podilaženje, a naročito 
orijentaciju u kretanju i pronalaženju objekata za napad, koji su bili razvučeni 
na velikoj uređenoj površini. Zbog prestrašenih vodiča, bataljoni i čete 
proveli su više vremena u lutanju i traženju neprijateljevih objekata, nego u 
borbi. Dok su bataljoni lutanjem izgubili dragocjeno vrijeme tražeći objekte 
za napad, prošlo je dosta vremena za iznenađenje koje je ulaskom u Viroviticu 
postignuto, poslije 1-2 sata lutanja bez orijentacije, izgubljena je šansa da 
se neprijateljevi objekti zauzmu na prepad.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;
mso-fareast-language:HR">Neprijatelj je znatno kasnije osjetio prisustvo Brigade 
i organizovao otpor. Noću su jedino 2. i 4. bataljon izvršili dobijene 
zadatke, dok je 3. bataljon podbacio i samo djelimično izvršio dio svog 
zadatka. Četvrti bataljon likvidirao je neprijateljevu posadu koja se nalazila 
u groblju, ciglani, pilani, i željezničkoj postaji koja se nalazila u gradu. 
Bataljon je zarobio 16 vojnika i zaplijenio 16 pušaka.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;
mso-fareast-language:HR">Treći bataljon zauzeo je ustaški tabor i zapalio je 
zgradu, a posadu ustaške policije nije likvidirao, djelimično zbog nepovoljnog 
prilaza i brisanog prostora, ali više zbog nesnalaženja u organizaciji 
vatrenog sistema i nedovoljnog uticaja štaba bataljona. Jedinice ovog bataljona 
bile su razdvojene velikim međuprostorima i odvojene blokovima kuća i ulica, a 
to je otežavalo održavanje veze i uspješnije komandovanje. Od početka napada 
2. bataljon je bio prisiljen da vodi borbu u poluokruženju, a sutradan, 12. 
februara između 8 i 10 sati prisiljen da pod dramatičnim okolnostima vrši 
proboj između dva oklopna voza koji su krstarili prugom i spriječavali povlačenje 
bataljona u pravcu Bilo-gore. Prilikom proboja, bataljon je pretrpio gubitke od 
8 poginulih, 14 ranjenih i 8 nestalih boraca. U proboju su se borci ovog 
bataljona junački borili, pa su čak uspjeli da izvuku sve svoje poginule i 
ranjene borce, sem jednog borca i bolničarke. Najveći uspjeh postigla je 
najmanja taktička jedinica Brigade - diverzantska grupa, koja je imala 10 
boraca. Grupa se prebacila preko željezničke pruge Virovitica - Špišić - 
Bukovica do velikog vojnog senjaka. Tom prilikom zapaljeno je 75 kamara sijena i 
slame, zaplijenjeno 25 komada krupne stoke, 30 svinja i 1.000 kg kukuruza. 
Istovremeno, grupa je zarobila 8 domobrana i zaplijenila 16 pušaka.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;
mso-fareast-language:HR">U toku borbe u Virovitici, 12. slavonska brigada imala 
je 33 borca, izbačena iz stroja. Od toga 8 poginulih, 17 ranjenih i 8 nestalih 
boraca. U analizi borbe koja je vođena u Virovitici, Štab 12. slavonske 
brigade korektno navodi uzroke koji su se negativno odrazili na sam početak i 
tok vođenja </span><span lang="DE" style="font-size:12.0pt;mso-ansi-language:DE;
mso-fareast-language:DE">b</span><span lang="HR" style="font-size:12.0pt;
mso-fareast-language:DE">ö</span><span lang="DE" style="font-size:12.0pt;
mso-ansi-language:DE;mso-fareast-language:DE">rbe</span><span lang="DE" style="font-size:12.0pt;mso-fareast-language:DE"> 
</span><span lang="HR" style="font-size:12.0pt;mso-fareast-language:HR">u uporištu. 
Na prvom mjestu, naglašeno je, bili su nesigurni vodiči, tamna i kišovita noć 
koja je ometala kretanje, topografsku i taktičku orijentaciju itd. Radi očuvanja 
tajnosti napada, zadaci četama izdavani su neposredno pred početak napada i 
pred ulazak u Viroviticu. Pošto nije bilo mogućnosti za topografsku i taktičku 
orijentaciju, glavni oslonac bili su vodiči koje su borci 12. brigade tek pred 
Viroviticom u selu Krčevine, dremljive i sanjive i na smrt preplašene, izvlačili 
iz toplih kreveta. Vodiči su bili nadničari, doseljeni iz Hrvatskog zagorja, 
koji su po socijalnom porijeklu pripadali NOB-u, ali su se te noći pokazali kao 
kukavice, pa čak i saboteri. Zbog silnog straha oni su čete šetali po 
Virovitici i onim dijelovima gdje nije bilo neprijateljevih otpornih tačaka. 
Zbog toga je napad, umjesto u 24 sata otpočeo sa zakašnjenjem od 1-2 sata.<sup>342</sup></span><span lang="HR" style="font-size:12.0pt"><o:p>
</o:p>
</span></p>
<p class="Bodytext51" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-indent:0mm;line-height:normal;
background:transparent"><span lang="HR" style="mso-fareast-language:HR">342 
Arhiv VII, f</span><span style="mso-ansi-language:EN-US;mso-fareast-language:DE">. 
</span><span lang="HR" style="mso-fareast-language:HR">NOP-a K-908 </span><span style="mso-ansi-language:EN-US;mso-fareast-language:DE">reg. 
</span><span lang="HR" style="mso-fareast-language:HR">br. 37/2; K-892 </span><span style="mso-ansi-language:EN-US;mso-fareast-language:DE">reg. 
</span><span lang="HR" style="mso-fareast-language:HR">br. 8/2-1.</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;
mso-fareast-language:HR">Poslije 8 sati, 12. februara 1943. veći broj jedinica 
12. divizije, koristeći se gustom jutarnjom maglom bio se već povukao na 
sjeverne obronke Bilo-gore. Između 9-10 sati stiglo je naređenje od Štaba 12. 
divizije da se sve jedinice vrate u uporište, jer je odlučeno da se napad 
produži u toku dana, sve dok se neprijatelj ne likvidira i Virovitica oslobodi. 
Za takvu odluku Štab Divizije nije imao dovoljno elemenata na kojima bi 
objektivno zasnivao svoju odluku, jer prije donošenja odluke, tj. do svanuća, 
nije dobio ni jedan izvještaj od Štaba 16. slavonske brigade o borbenoj 
situaciji kod 2. a naročito kod 3. bataljona koji se nalazio na osiguranju između 
Suhog polja i Pčelića.<a style="mso-footnote-id:ftn5" href="#_ftn5" name="_ftnref5" title><sup><span style="mso-special-character:footnote">[5]</span></sup></a> 
Pažljivom procjenom dolazi se do sigurnog zaključka da Štab Brigade i Štab 
12. divizije nisu bili obavješteni o dolasku oklopnih vozova u Viroviticu (a 
radilo se o tri oklopna voza, dva iz Osijeka i 1 iz Miokovićeva). Taj zaključak 
zasniva se na podatku da Štab 16. slavonske brigade nije održavao vezu sa 3. 
bataljonom u toku čitave noći, s obzirom na to da su Suhopolje i Pčelić bili 
više kilometara udaljeni od Štaba 16. brigade. U kišnoj i maglovitoj noći 
kuriri Štaba 16. brigade i Štaba 3. bataljona proveli su noć u lutanju, jer 
su izgubili orijentaciju u toku kretanja. Dolazak oklopnih vozova u Viroviticu 
bio je omogućen propustom 3. bataljona 16. brigade koji nije porušio željeznički 
čvor i jprugu između Suhopolja i Pčelića.<a style="mso-footnote-id:ftn6" href="#_ftn6" name="_ftnref6" title><sup><span style="mso-special-character:
footnote">[6]</span></sup></a> Analizom ukupnih postupaka došlo se do 
nepobitnog zaključka: prvo, da je bataljon zakasnio na izvršenje zadatka, 
drugo, nije bio dovoljno obezbjeđen eksplozivom i nije imao mineršku grupu za 
rušenje željezničke pruge. U to vrijeme jedino je 12. slavonska brigada imala 
minersku grupu s eksplozivom. Na žalost, ona nije upotrebljena za taj delikatni 
zadatak, već za druge manje važne zadatke. Umjesto eksploziva za rušenje željezničke 
pruge, bataljon je imao na raspolaganju svega nekoliko klasičnih željezničkih 
ključeva, čekića i testera. Pošto je zakasnio, nije imao vremena da 
odvrtanjem matica na sastavu tračnica demontira željezničku prugu, već je, u 
brzini, porušio nekoliko telegrafsko-telefonskih stubova, koji su bili kao 
prepreka postavljeni na tračnice. Očito da to nije bilo dovoljno, jer za 
oklopne dozove to nije bila nikakva prepreka. Prilikom nailaska oni su bez teškoća 
odgurnuli te stubove i ušli u Viroviticu.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;
mso-fareast-language:HR">Čim je otpočeo napad na Viroviticu, na telefonski 
poziv komandira jedne folksdojčerske čete u Virovitici, energično je reagovao 
major Bekl, komandant 3. folksdojčerskog SS bataljona u Miokovićevu. Odmah je 
pokrenuo oklopni voz sa 80 njemačkih vojnika i, u rekordnom vremenu, dojurio u 
Viroviticu.<a style="mso-footnote-id:ftn7" href="#_ftn7" name="_ftnref7" title><sup><span style="mso-special-character:footnote">[7]</span></sup></a> 
U razmaku od 2-3 sata u željezničku stanicu Virovitica stigla su još dva 
oklopna voza iz Osijeka sa 200 vojnika.<a style="mso-footnote-id:ftn8" href="#_ftn8" name="_ftnref8" title><sup><span style="mso-special-character:
footnote">[8]</span></sup></a> Između 4 i 5 sati ujutro 12. februara, kroz 
Viroviticu su se kretala 3 oklopna voza. Od tada se situacija u Virovitici 
opasno pogoršala i okrenula protiv 12. slavonske divizije. Nisu više postojali 
ni minimalni izgledi da se borba nastavi i vodi u toku dana, do potpune 
likvidacije uporišta.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;
mso-fareast-language:HR">I pored svih činjenica o stanju u Virovitici, Štab 
16. slavonske brigade je poslije prijema naređenja od Štaba 12. divizije, u 
kome se zahtijevalo da se borba nastavi i danju, naredio svom 2. bataljonu da 
odabere četu dobrovoljaca i da likvidira neprijateljevu posadu u željezničkoj 
stanici. Oko 8 sati četa sa 80 dobrovoljaca, na čelu sa komandirom Boškom 
Zmijancem i političkim komesarom Ivanom Gajdekom, izbila je na polazni položaj 
50 metara udaljen od željezničke pruge. Teren na kome se četa nalazila bio je 
ravan i bez ikakvog zaklona. Savo Dejanović, koji je tada bio četni kurir, sjeća 
se te čudesne ljudske drame, i kaže: »Komandir čete Boško Zmijanac naredio 
mi je da odnesem izvještaj u štab brigade u kome komandir izvještava da se četa 
nalazi na polaznom položaju za napad. U štabu brigade našao sam političkog 
komesara Marijana Cvetkovića kome sam predao izvještaj. Nakon pročitanog 
izvještaja komesar brigade je naredio da trčim nazad i da prenesem naređenje 
komandiru čete da četu odmah povuče. U povratku prema četi sreo sam ranjenog 
puškomitraljesca Jožu Justamenta koji mi je kao Leonida iz Termopilskog klanca 
ispričao da je u dramatičnoj borbi sa oklopnim vozovima polovina čete 
izginula. Poginula su 44 borca, među kojima 50% članova Partije i Skoja.<a style="mso-footnote-id:ftn9" href="#_ftn9" name="_ftnref9" title><sup><span style="mso-special-character:footnote">[9]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;
mso-fareast-language:HR">Glavnog krivca za poraz u Virovitici i smrt većeg 
broja boraca Vojni sud 12. slavonske divizije proglasio je krivim komandanta 3. 
bataljona 16. brigade i osudio na smrt strijeljanjem.<a style="mso-footnote-id:
ftn10" href="#_ftn10" name="_ftnref10" title><sup><span style="mso-special-character:
footnote">[10]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;
mso-fareast-language:HR">U izvještaju Štaba 3. operativne zone i analizi 
neuspjelog napada, Štab 12. divizije ističe da je u Virovitici zaplijenjeno 
107 pušaka, 2 puškomitraljeza, 2 automata, 85.000 metaka i 100 pari cipela i 
čizama. Sve je to zaplijenila 17. slavonska brigada. Razorena je željeznička 
pruga u dužini od 500 metara. Ubijeno je 70, a zarobljeno 56 neprijateljevih 
vojnika. Divizija je utrošila 15.600 metaka. Ukupni gubici Divizije: 62 
poginula, 22 ranjena i 12 boraca nestalo. Organizacija borbenog sadejstva nije 
ostvarena s obzirom na ogroman prostor na kome se odvijala njena operacija. 
Kurirske veze na nepoznatom terenu u tamnoj, maglovitoj i kišnoj noći nisu 
mogle da obezbjede uspješno komandovanje i održavanje veze sa štabovima 
brigada i bataljona i njihov uticaj na tok i dinamiku borbenih dejstava.</span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><i><sup><span style="mso-special-character: footnote; mso-fareast-language: HR" lang="HR">[1]</span></sup></i></a><i><span lang="HR" style="mso-fareast-language:HR">) 
    Arhiv VII, </span><span style="mso-ansi-language:EN-US;mso-fareast-language:DE">f. 
    </span><span lang="HR" style="mso-fareast-language:HR">NOP-a K-907 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 38/1.</span><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title><i><sup><span style="mso-special-character: footnote; mso-fareast-language: HR" lang="HR">[2]</span></sup></i></a><i><span lang="HR" style="mso-fareast-language:HR">) 
    Arhiv VII, </span><span style="mso-ansi-language:EN-US;mso-fareast-language:DE">f. 
    </span><span lang="HR" style="mso-fareast-language:HR">NOP-a K-907 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 38/1.</span><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn3">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn3" href="#_ftnref3" name="_ftn3" title></a><i><sup><span lang="HR" style="mso-fareast-language:HR">34</span></sup><span lang="HR" style="mso-fareast-language:HR">°) 
    Arhiv VII, </span><span style="mso-ansi-language:EN-US;mso-fareast-language:DE">f. 
    </span><span lang="HR" style="mso-fareast-language:HR">NOP-a K-908 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 32/2. <sup>34</sup> 
    D Arhiv VII, </span><span style="mso-ansi-language:EN-US;mso-fareast-language:DE">f. 
    </span><span lang="HR" style="mso-fareast-language:HR">NOP-a K-892 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 1/1.</span><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn4">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn4" href="#_ftnref4" name="_ftn4" title></a><i><span lang="HR" style="mso-fareast-language:
HR">1 OQ</span><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn5">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn5" href="#_ftnref5" name="_ftn5" title><i><sup><span style="mso-special-character: footnote; mso-fareast-language: HR" lang="HR">[5]</span></sup></i></a><i><span lang="HR" style="mso-fareast-language:HR">) 
    Drugi bataljon 16. brigade se još u toku noći, bez odobrenja, povukao sa 
    željezničke</span><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><i><span lang="HR" style="mso-fareast-language:HR">stanice 
    u Virovitici.</span><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn6">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn6" href="#_ftnref6" name="_ftn6" title><i><sup><span style="mso-special-character: footnote; mso-fareast-language: HR" lang="HR">[6]</span></sup></i></a><i><span lang="HR" style="mso-fareast-language:HR">) 
    Zbornik .. ., tom V, knj. 12, dok. 60, i dok. 148.</span><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn7">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn7" href="#_ftnref7" name="_ftn7" title><i><sup><span style="mso-special-character: footnote; mso-fareast-language: HR" lang="HR">[7]</span></sup></i></a><i><span lang="HR" style="mso-fareast-language:HR">) 
    Arhiv VII JNA, </span><span style="mso-ansi-language:EN-US;mso-fareast-language:DE">f. 
    </span><span lang="HR" style="mso-fareast-language:HR">NDH K. 18, 12/1-6, 
    Zbornik . .., tom V, knj. 12, str. 88, i str. 450.</span><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn8">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn8" href="#_ftnref8" name="_ftn8" title><i><sup><span style="mso-special-character: footnote; mso-fareast-language: HR" lang="HR">[8]</span></sup></i></a><i><span lang="HR" style="mso-fareast-language:HR">) 
    Zbornik ..., tom V, knj. 12, dok. 60, i dok. 148.</span><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><span class="Footnote6Spacing1pt"><i><span lang="HR" style="font-size:10.0pt;mso-bidi-font-size:12.0pt;mso-fareast-language:
HR">1 'ji</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn9">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn9" href="#_ftnref9" name="_ftn9" title></a><i><sup><span lang="HR" style="mso-fareast-language:HR">34y</span></sup><span lang="HR" style="mso-fareast-language:HR">) 
    Savo Dejanović bio je u NOR-u od 1942. borac, kurir, politički delegat, 
    komesar čete i politički komesar bataljona. Umro je u maju 1986. u 
    Zagrebu.</span><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn10">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn10" href="#_ftnref10" name="_ftn10" title><i><sup><span style="mso-special-character: footnote; mso-fareast-language: HR" lang="HR">[10]</span></sup></i></a><i><span lang="HR" style="mso-fareast-language:HR">) 
    </span><span style="mso-ansi-language:
EN-US;mso-fareast-language:DE">Arhiy </span><span lang="HR" style="mso-fareast-language:HR">VII 
    </span><span style="mso-ansi-language:
EN-US;mso-fareast-language:DE">f. </span><span lang="HR" style="mso-fareast-language:
HR">NOP-a K-907-A </span><span style="mso-ansi-language:EN-US;
mso-fareast-language:DE">reg. br.</span></i><span class="Footnote10pt3"><i><span style="font-size:10.0pt;mso-bidi-font-size:12.0pt;mso-ansi-language:EN-US"> 
    </span><span lang="DE" style="font-size:10.0pt;mso-bidi-font-size:
12.0pt">T</span></i></span><i><span lang="DE" style="mso-ansi-language:DE;
mso-fareast-language:DE">/29. </span><span lang="HR" style="mso-fareast-language:
HR">Komandant 3/16 si. </span><span lang="DE" style="mso-ansi-language:
DE;mso-fareast-language:DE">Nou </span><span lang="HR" style="mso-fareast-language:
HR">brigade bio </span><span lang="DE" style="mso-ansi-language:DE;
mso-fareast-language:DE">je Zi- jad </span><span lang="HR" style="mso-fareast-language:HR">Čamotžić.</span><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_42.htm"><b>Prethodni dokument</b></a></TD>
<TD><a href="46_44.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

