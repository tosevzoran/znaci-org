<html>
<head>
<meta http-equiv="Content-Type" content="text/html; charset=utf-8">

<title>Nikola Milovanovic - DRAZA MIHAILOVIC</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Nikola Milovanovic - DRAZA MIHAILOVIC</b><br>


<CENTER><TABLE border="1"><TR><TD><a href="11.htm"><b>Sadr&#382;aj</b></a></TD>
<TD><a href="11_70.htm"><b>Prethodni dokument</b></a></TD>
<TD><a href="11_72.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3><span lang="EN-GB">OGRANAK MIHAILOVIĆEVOG CNK U RIMU</span></h3>
<p class="MsoNormal" style="text-indent:10.0mm"><span lang="EN-GB">Početkom 
1944. godine emigrantska vlada je u oslobođeni deo Italije uputila vojnu 
delegaciju, s potpukovnikom Jovanom Vučkovićem na čelu. Zvaničan zadatak 
delegacije bio je prikupljanje jugoslovenskih državljana, prvenstveno onih koji 
su bili sposobni za službu u vojsci i mornarici. Ova delegacija je imala dva 
odeljka, jedan u Bariju, a drugi u Torontu. Na čelu prvog bio je jedan od četničkih 
komandanata u Dalmaciji, major Svetozar Ciganović, koji je posle kapitulacije 
Italije zajedno s italijanskim okupatorima pobegao iz zemlje i zaustavio se u 
oslobođenom delu Italije. Drugim odeljkom rukovodio je vojni činovnik Tomazeo.</span></p>
<p class="MsoNormal" style="text-indent:10.0mm"><span lang="EN-GB">Pored njih, 
emigrantska vlada je uputila u Italiju i dr Mihu Kreka i Miloja Smiljanića. 
Njih dvojica su, kao predstavnici jugoslovenske emigrantske vlade, bili članovi 
Mediteranske komisije.</span></p>
<p class="MsoNormal" style="text-indent:10.0mm"><span lang="EN-GB">Svi ovi 
vladini organi odlično su poslužili Mihailoviću za prihvatanje njegovih ljudi 
koji su stizali u Italiju s ciljem da zajedno s njima nastave borbu protiv NOP i 
nove Jugoslavije.</span></p>
<p class="MsoNormal" style="text-indent:10.0mm"><span lang="EN-GB">Kao prvi 
zvanični Mihailovićevi delegati stigli su u Italiju Živko Topalović i 
njegova supruga Milica. Oni su se, zajedno sa generalom Armstrongom i ostalim 
istaknutijim članovima britanske misije, 31. maja 1944. godine, sa pomoćnog 
letilišta u blizini sela Pranjana kod Čačka prebacili avionom u Bari.</span></p>
<p class="MsoNormal" style="text-indent:10.0mm"><span lang="EN-GB">Za dolazak Živka 
Topalovića i njegove supruge Milice u Italiju postojali su veoma ozbiljni 
razlozi.</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Rat se bližio kraju. Posle mnogobrojnih značajnih savezničkih uspeha bilo 
je očigledno da je konačna pobeda na njihovoj strani. Međutim, bilans 
Mihailovićevog doprinosa zajedničkoj borbi antihitlerovske koalicije protiv 
nacističko-fašističkih osvajača bio je ravan nuli. Sva Mihailovićeva obećanja, 
&quot;taktiziranja&quot;, &quot;čekanje odlučnog momenta&quot;, &quot;kad za 
to dođe vreme&quot;, bila su samo gole fraze kojima je četnički vođa pokušavao 
da obmane i svoj narod i svoje saveznike. </span><span lang="EN-GB">Sve je ovo, 
početkom 1944. godine, bilo svima očigledno i jasno, a donekle i samom 
Mihailoviću.</span></p>
<p class="MsoNormal" style="text-indent:10.0mm"><span lang="EN-GB">Četnički 
pokret iz dana u dan ulazio je u sve teže situacije i sve ozbiljnije krize. </span><span lang="DE" style="mso-ansi-language:DE">Mihailović 
je bio svestan da se, radi spasavanja, nešto mora preduzeti. Ali za ono što bi 
u takvoj situaciji bilo najefikasnije da se učini, on nije bio spreman, niti je 
imao snage. Prekid saradnje s nemačkim okupatorima za Mihailovića i njegove 
komandante bio je neizvodljiv. Za njih je mnogo lakše bilo, a i sasvim u duhu 
njihove želje da posle oslobođenja zemlje zgrabe vlast u svoje ruke, da već 
započetu tezu o građanskom ratu u Jugoslaviji produbljuju sve dotle dok 
saveznike ne ubede u potrebu za njihovom intervencijom. Zbog toga Mihailović i 
njegovi politički savetnici početkom 1944. godine dolaze na ideju da upute 
saveznicima delegaciju koja bi ih upoznala sa &quot;stvarnim&quot; stanjem u 
zemlji i objasnila karakter saradnje četničke organizacije sa okupatorom.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Da bi realizovao ovu ideju, Mihailović je 26. februara 1944. godine uputio 
svome predsedniku vlade Božidaru Puriću sledeći telegram:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Centralni nacionalni komitet kraljevine Jugoslavije i Vrhovna komanda 
Jugoslovenske vojske smatraju za potrebno i korisno da upute jednu vojno-političku 
delegaciju, koja bi u Kairu i Londonu došla u dodir s jugoslovenskom i savezničkirn 
vladama. </span><span lang="EN-GB">Ova bl se sastojala iz petorice politićkih 
ličnosti i dvojice oficira. Čast nam je zamoliti da se sa ovim saglasite i 
vladi njegovog biritanskog veličanstva sprovedete ovu našu molbu i molim da se 
omogući ostvarenje ove želje.&quot;<sup>1</sup></span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Depešu 
su <i>&quot;u</i> ime Centralnog nacionalnog komiteta&quot;, pored Mihailovića, 
potpisali još i Živko Topalović i Stevan Moljević.</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Ali 
Mihailović za slanje svoje delegacije nije izabrao baš najpogodniji trenutak. </span><span lang="DE" style="font-size:9.0pt;
mso-ansi-language:DE">Purić mu je 6. marta 1944. godine odgovorio:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Kraljevska vlada smatra da sada nije pogodan trenutak za odlazak ovamo 
vojno-političke delegacije i molim vas i Centralni nacionalni komitet da se upućivanje 
ove delegacije odloži. O ovoj vašoj želji kraljevska vlada vodiće računa i 
izvestiće Vas kad za to imate mogućnosti i potreba da se ukaže.*<sup>2</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Međutim, Mihailović se sa ovim odgovorom nije složio. 
On je i dalje u nekoliko mahova uporno zahtevao od Purića da kod britanskih 
vlasti na Srednjem istoku izdejstvuje dozvolu za upućivanje njegove delegacije. 
</span><span lang="EN-GB" style="font-size:9.0pt">Na kraju je u tome delimično 
i uspeo. Britanske vlasti dale su saglasnost, ali samo za Živka Topalovića i 
njegovu suprugu, koje su odmah po dolasku u Bari pritvorili.</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Posle 
mesec dana provedenih u izolaciji, i tek posle trećeg sastanka sa Šubašićem, 
održanog u Kazerti, Topalović je sa suprugom Milicom pušten na slobodu i 
otputovao je u Rim.</span></p>
<p class="MsoNormal" style="text-indent:10.0mm"><span lang="EN-GB">O</span><span lang="EN-GB" style="font-size:9.0pt"> 
ovome Ciganović 15. jula 1944. godine izveštava Mihailovića:</span></p>
<p class="MsoNormal" style="text-indent:10.0mm"><span lang="EN-GB">&quot;Ovde je 
bio Topalović sa gospođom, mesec dana je bio pritvoren od Engleza i s njim 
nismo mogli imati veze. Posle razgovora sa Šubašićem, pustili su ga na 
slobodu. S njim smo pretresli političku situaciju ovde u Italiji, upoznali ga 
kako treba razgovarati sa saveznicima, šta oni žele i kakvu politiku vode. 
Zbog važnih političkih događaja otišao je u Napulj, gde je 13. i 14. o. m. 
vodio ponovo pregovore sa Šubašićem, koji se vratio Iz Londona.&quot;<sup>8</sup></span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Nekako 
jednovremeno, Mihailović je primio i Topalovićevo pismo iz Rima:</span></p>
<p class="MsoNormal" style="text-indent:10.0mm"><span lang="EN-GB">&quot;Dragi 
prijatelju,</span></p>
<p class="MsoNormal" style="text-indent:10.0mm"><span lang="EN-GB">Još smo 
ovde, mada želimo dalje. Prilike se sređuju, sve se sprema za izlet tamo, ali 
teškoće su velike, mada više ne nesavladljive. Veze su se uhvatile i sad će 
se sve bolje organizovati. Ovo je sve razbijena vojska, ne možeš ih sakuplti 
kao rogove u vreću. Zinula ala iz njih samo za novcem i žeđ za žderanjem, ženama 
i pićem. Slabo ko voli rad, žrtvu i borbu. A i sistem ovih prijatelja je pravi 
monstrum od organizacije, pa sve ide legalno. Rat gvožđa i konzervi, a ne čojstva 
i junaštva. Trebalo bi sve na front. I ovde smo propala činovnička zemlja. </span><span lang="DE" style="mso-ansi-language:DE">Sam 
činovnik i sve da visi na državnim jaslima. Trebalo bi pozvati sve oficire 
tamo u zemlju na rad. Ovde nisu potrebni. Pravo bi bilo da i oni osete šumu, 
manje bi im padalo na um da se žene Italijankama. Mi smo očajni što ne možemo 
dalje. Sve mi se čini da je to maslo onih naših dorćolskih kikireza što su 
se zavukli u sve servise, kao i onih u neposrednoj okolini mladoženje u Jevtićevoj 
okolini. Tamo su ljudi koji ne bi treblo da su tamo, ali na nesreću tako je. </span><span lang="EN-GB">Mesto 
Šumadinaca, Hrvati i Cmogorci. Treba uticati na izmenu. Mi smo ovde stvorili 
komitet i to ćemo učiniti po celoj Italiji. </span><span lang="DE" style="mso-ansi-language:DE">Stvari 
se sređuju. Otac Irinej je na čelu i prokleo je svakog onog ko se ne potčini 
'nacionalnoj disciplini' pa ma i on to bio. Izabran je odbor, u kome sam i ja. 
Guraću ih na otvorenu liniju. Vama je upućen pozdrav sa sastanka. </span><span lang="EN-GB">Pokrenućemo 
i list. Sa Amerikancima ćemo organizovati Crveni krst i njemu ću takođe ja 
biti na čelu sa jednim uglednim prijateljem iz Amerike. </span><span lang="DE" style="mso-ansi-language:
DE">Ovde imam najlepše nade. Trebalo bi poslati jednu poslanicu vojsci ovamo i 
zahtevati učešće u borbi... </span><span lang="EN-GB">Kad će da govori 
stanica? To je važno što pre. I nemilosrdno šibanje po svima koji se ogreše 
o narodni pokret. </span><span lang="DE" style="mso-ansi-language:DE">Deviza 'ko 
nije s nama, on je protiv nas'. Ne zaboravite da se čuvate... Ne puštajte 
intrigante i zabušante pored sebe. Gledajte često u nebo. Straže neka su pred 
kućom. Menjajte često stan. </span><span lang="EN-GB">Pisma i pakete ne 
uzimajte i ne otvarajte. </span><span lang="DE" style="mso-ansi-language:DE">Dr 
Jovanović neka je uz vas. Za sve koji odovud dolaze imajte rezerve ...<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Uskoro ćemo imati direktnu vezu ... Neka ljudi ne izlaze iz zemlje. Čistite 
sve tamo, jer će posle biti teško ...&quot;<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">U pismu je Topalović dodao još:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB">&quot;Ovde će 
opet početi kult vas i vojske. </span><span lang="DE" style="mso-ansi-language:
DE">Čistite tamo energično.**<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Za vreme boravka u Rimu Topalović je 4. avgusta 
1944. godine izdao i jedan izveštaj o S|ituaciji u Jugoslaviji, u kome je izneo 
razvitak četničkog pokreta i njegove odnose sa saveznicima. Tu je Topalović 
klevetao metode borbe NOP i isticao snagu četničkog pokreta, upozoravajući 
saveznike da u svojoj politici treba da se oslone na Mihailovićevu 
organizaciju. Ovaj izveštaj je imao za cilj da lažnim prikazivanjem situacije 
u našoj zemlji povrati četničkoj organizaciji ugled kod saveznika, kako bi 
joj se omogućila pomoć. Ovaj izveštaj Topalović je preveo na engleski i 
francuski jezik i predao savezničkim predstavnicima u Rimu.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Prilikom prebacivanja jedne grupe američkih 
vazduhoplovaca čiji su aparati bili oboreni nad Jugoslavijom 10. avgusta 1944. 
godine, Mihailović je uputio sa aerodroma u Pranjanima novu delegaciju u 
Italiju. U njenom sastavu bili su Zvonimir Vučković, komandant Prvog 
ravnogorskog korpusa, Adam Pribićević, dr Vladimir Bjelajčić i profesor Ivan 
Kovač, članovi četničkog CNK.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Neposredno po izlasku iz aviona, britanske vlasti su 
sva tri člana CNK stavile u kućni pritvor. Međutim, odmah po dolasku ove 
grupe u Italiju, posetio ju je Smiljanić, član Mediteranske komisije. O toj 
poseti i prihvatanju ove grupe Smiljanić je krajem avgusta pisao Mihailoviću:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Poštovani gospodine generale,<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Imajući veću slobodu kretanja i putovanja, juče sam došao avionom iz 
Rima u Bari, sa glavnom zadaćom da dođem u vezu sa g.g. Pribićevićem, Bjelajčićem 
i Kovačom kao i sa Zvonkom i da nastojim da svim njima bude dozvoljeno da pređu 
kod nas u Rim, kako bi se mogli dogovoriti i zajednički odlučiti o daljem našem 
radu. </span><span lang="EN-GB">Juče i danas mogao sam se videti i razgovarati 
sa svima. G. g. Pribićević, Bjelajčić i Kovač stanuju u varoši; svako ih 
može posetiti, ali treba dozvola. Njima ne dozvoljavaju slobodu kretanja. 
Englezi uglavnom zameraju što nisu bili obavešteni o njihovom dolasku ... Još 
jedno sam primetio razgovarajući sa Englezima u vezi sa dolaskom ove grupe. Oni 
prigovaraju da g.g. Pribićević i Bjelajčić nisu doneli nikakav novi elemenat 
za rešavanje naše krize, pošto su samo izjavili da su došli da obaveste 
savezničku javnost o stvarnoj situaciji u zemlji. Englezi smatraju da to obaveštenje 
samo još više zaoštrava i otežava rešenje krize. Ja sam nastojao da 
objasnim da je 'obaveštavanje o situaciji' samo sredstvo da bi se došlo do 
glavnog cilja na kome svi radimo i zbog toga su i oni došli, tj. do rešenja naše 
krize putem nalaženja jednog poštenog i pravednog sporazuma između 
nacionalnog i partizanskog fronta.&quot;<sup>5</sup></span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Pravi 
cilj Mihailovićeve delegacije, sa Adamom Pribićevićem na čelu, bio je da uz 
pomoć američkih avijatičara, koji su bili formirali komitet za potpomaganje 
četničkog pokreta, stvori uslove za dobijanje američke pomoći. Uz to, Vučković 
je doneo i šifru za uspostavljanje direktne radio-veze sa Mihailovićem.</span></p>
<p class="MsoNormal" style="text-indent:10.0mm"><span lang="EN-GB">U vezi sa 
svojim radom u Italiji, Vučković u pismu Mihailoviću od 6. septembra 1944. 
godine kaže:</span></p>
<p class="MsoNormal" style="text-indent:10.0mm"><span lang="EN-GB">&quot;Juče 
sam se sastao sa Živkom. On je sada sasvim slobodan i radi. </span><span lang="DE" style="mso-ansi-language:DE">Hteo 
je da ide za London. </span><span lang="EN-GB">I Smiljanić je bio kod mene, i 
on radi — tako bar kaže. Episkop Irinej je sa Živkom u Rimu. On će, 
izgleda, u Ameriku. I ja nešto radim. Preko avijatičarskog komiteta (oni su 
svi otišli za Ameriku) došao sam u vezu sa mnogim njihovim ljudima, naročito 
sa novinarima. </span><span lang="DE" style="mso-ansi-language:DE">Govorio sam 
im o svemu. Oni su već pisali... Komitet i avijatičari otišli su sa najboljim 
raspoloženjem da nas tamo preko štampe u svim krajevima pomognu. Poneli su i 
fotografije... Radio-vezu još ne mogu uspostaviti, zbog toga što su svi 
oprezni i odgađaju.&quot;&quot;<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Septembra 1944. godine britanske vlasti su pustile 
iz pritvora Pribićevića, Bjelajčića i Kovača, te su se svi povezali sa 
Topalovićem. Oni su ubrzo formirali novi odbor CNK u Italiji, o čemu je 
Mihailović 5. oktobra 1944. godine obavestio sve svoje komandante depešom:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;U Itliji je obrazovan novi odbor Centralnog nacionalnog komiteta pod 
predsedništvom g. Živka Topalovića. U odbor su ušli: Adam Pribićević, 
Vladimir Bjelajčić, Ivan Kovač, Miho Krek, vladika dr Irinej Đorđević, 
Jovan Đonović, Mladen Žujović, koji je u Kairu i naš poslanik u Vašingtonu 
Fotić.&quot;<sup>7</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Povodom formiranja ovog komiteta Draža je uputio 
Topaloviću depešu u kojoj, pored ostalog, kažc:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Veoma smo zadovoljni sa vašom delatnošću u inostranstvu. Odlično 
je što ste stvorili komitet CNK. Smatramo da bi ovaj komitet trebao da obuhvati 
sve više aktivnih i sposobnih ličnosti. Nadamo se da će CN komitet postići 
dobre rezultate. Molim imajte na pameti da je potrebno hitno raditi, jer se događaji 
odvijajn sa neverovatnom brzinom ... Mi smo u najtežoj situaciji i nikakav 
izlaz nije nađen. Nastojte naći sredstva za poboljšanje situacije.*&quot;<sup>8</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Kada je u julu 1944. godine Ivan Šubašić 
obrazovao emigrantsku vladu, Konstantin Fotić je savetovao kapetanu Borislavu 
Todoroviću i potpukovniku Živanu Kneževiću, vojnom atašeu u SAD, da energično 
istupe protiv ove vlade, dok im je Mladen Žujović savetovao da ovaj istup odlože.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Posle Fotića, 8. jula 1944. godine, izjavu protiv 
Šubašićeve vlade dali su i Knežević i Todorović, koji su nešto pre toga 
odlukom Šubašićeve vlade bili smenjeni sa dužnosti i stavljeni na 
raspolaganje.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Tako je ova trojka izgubila status jugoslovenskih 
službenih predstavnika u SAD. Ali njihove uzaludne akcije u korist Mihailovića, 
a protiv NOP još nisu prestajale.</span><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Početkom septembra 1944. godine Živan Knežević i 
Borislav Todorović uspeli su da preko američkih vlasti izdejstvuju odlazak iz 
Amerike u Italiju, sa namerom da se prebace kod Mihailovića. Medutim, britanske 
vlasti u Italiji nisu im to dozvolile. Posle toga obojica su se priključila 
Topalovićevoj grupi.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">O</span><span lang="DE" style="font-size:9.0pt;mso-ansi-language:DE"> Fotićevom, 
Kneževićevom i svom radu u SAD do kraja avgusta 1944. godine Todorović je u 
izveštaju upućenom iz Italije Mihailoviću, pored ostalog, pisao:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Kao što vidite, moj posao tamo je bio dosta olakšan. S jedne strane, 
Mansfild i Sajc svojim raportima pripremili su teren, s druge strane, p. puk. </span><span lang="EN-GB">Knežević 
i Fotić rade i bore se lavovski. Veran obećanju, ja sam prvih 20 dana proveo u 
obaveštavanju nadležnih u State i War departmentu i u SS (Donovanov servis). 
Svi su pokazali najveće razumevanje. </span><span lang="DE" style="mso-ansi-language:DE">Naša 
stvar bila je na najboljem putu. Predsednik Ruzvelt naredio je i potpisao odašiljanje 
jedne čisto američke vojne misije i velike količine materijala. Kada je sve 
bilo spremno, došla je intervencija Engleza. Lično g. Čerčil intervenisao je 
kod g. Ruzvelta i stvar je propala.*'<sup>8</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-ansi-language:DE">Posle ove neuspele akcije, Todorović je, po 
dogovoru sa Fotićem, sazvao konferenciju za štampu u jugoslovenskoj ambasadi u 
Vašingtonu. Prisustvovalo je oko 45 stranih novinara, kojima je, u duhu četničkih 
teorija, govorio o stanju u našoj zemlji. </span><span lang="EN-GB" style="font-size:10.0pt">Potom 
je o četničkom pokretu Todorović govorio na radio-stanici &quot;March of 
Time&quot; i još nekima, a zatim i preko televizije.</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt">Dalje, 
u svom izveštaju, Todorović piše o radu sa jugoslovenskim emigrantima:</span></p>
<p class="MsoNormal" style="text-indent:10.0mm"><span lang="EN-GB">&quot;Osnivaju 
se vaši fondovi, koji su, hvala bogu, dobro snabdeveni. Želim da na svaki način 
istaknem jednog američkog Srbina, sekretara Srpskog narodnog saveza g. Branka 
Perića, koji je pravi apostol srpske ideje i vaše borbe u Americi. Isto tako 
Mihajlo Dučić i Luka Kristiforović ne smeju biti zaboravljeni. Jedina muka 
ovim ljudima bila je ubediti ih da vi vodite jugoslovensku politiku, a ne čisto 
srpsku i velikosrpsku, jer su oni ekskluzivno Srbi i ne žele ništa više sem 
Srbije, svakako Velike Srbije. Naročito ne žele nikakvu zajednicu sa Hrvatima. 
Na svakom sastanku ubeđivao sam da moraju da sleduju vama, da vi najbolje, budući 
na licu mesta, znate šta treba raditi, a da je vaš cilj ujedinjeno srpstvo u 
granicama velike Jugoslavije. Uvideli su najzad i priznali da tako mora biti. 
Njihov organ 'Srbobran' svojim dosadašnjim stavom otišao je suviše daleko. 
Razumljivo je da on više ne može da menja stav, jer bi to bio poraz pred 
hrvatskim listovima i komunističkom 'Slobodnom rečju'. Utanačili smo da će 
on i dalje braniti interese srpstva, ali da više neće napadati jugoslovensku 
politiku.&quot;<sup>10<o:p>
</o:p>
</sup></span></p>
<p>
<br>
<CENTER><TABLE border="1"><TR><TD><a href="11.htm"><b>Sadr&#382;aj</b></a></TD>
<TD><a href="11_70.htm"><b>Prethodni dokument</b></a></TD>
<TD><a href="11_72.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

