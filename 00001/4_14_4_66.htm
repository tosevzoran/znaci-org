<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_65.htm"><b>Prethodni dokument</b></a></TD>
<TD><a href="4_14_4_67.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA TREBINJSKOG KORPUSA OD 9. 
SEPTEMBRA 1944. KOMANDANTIMA BRIGADA ZA NAPAD NA JEDINICE NOVJ KOD TREBINJA1</strong></p>
<p align="center">KOMANDA 2502</p>
<p align="center">O. Br. sl.</p>
<p align="center">9 septembra 1944 godine</p>
<p align="center">u 7,50 časova</p>
<p align="center">Položaj</p>
<p align="center">OPERACISKA ZAPOVEST</p>
<p align="center">(za napad) Sekcija Trebinje — Dubrovnik 1 : 100.000</p>
<p>Prema podatcima sa kojima raspolažemo komunističke snage prema 2513 i 2094, 
nalaze se severno od linije: Droškorica — Orao — Omutić — Bojanje brdo 
— Cešalj — Crveno brdo — Visočnik — Mahala i na levoj obali Trebišnjice. 
Ove komunističke snage iz sastava su II. Dalmatinske brigade, koja je 
oslabljena, pošto su dva bataljona iste u noći 8/9-IX-t.g. probila se preko 
Dubočana i Moska u pravcu Zagore. Sa delovima II. dalmatinske brigade ima 
manjih komunističkih snaga sastavljenih od domaćih komunista, raspoređenih po 
pozadini prema Vilusima i Velimju.</p>
<p>Naše snage: 209 na liniji: Droškorica — Orao — Omutić, 251 na liniji: 
Lastvanskog fronta i 252, na liniji odbrane Bileće.</p>
<p>9 ov.meseca, otpočela je opšta akcija za spajanje naših snaga u cilju uništenja 
komunista.5 U ovoj akciji učestvuju dva jurišna korpusa6 i sve snage 210.7 
Komandant 200 naredio je da 209 i 251 najenergičnije napadnu opštim pravcem: 
Viluse — Velimlje ka Gornjim Banjanima u pravcu Troglava.</p>
<p>U cilju izvršenja prednjeg:</p>
<p>NAREĐUJEM:</p>
<p>1.&nbsp; — Desna kolona — Komandant 209, napašće opštim pravcem Viluse 
— Velimlje, jsa zadatkom da istog dana ovlada Vilusima.</p>
<p>Početak napada 11 ov. meseca u 4 časa (u jutru po novom vremenu).</p>
<p>Vezu levo održavati sa 251 na pravcu, Zaslap — Zebljak — Dolovi — 
Ilino brdo (1166).</p>
<p>Obezbediti se u desno, u koliko se do početka napada ne uhvati taktička 
veza sa trupama majora Gojnića.8</p>
<p>2.&nbsp; — Leva kolona — Por. Milojević, sa Trebinjskim Zubačkim, Dživarsko 
površkim bataljonom, izvršiće pokret 10 ov. meseca, iz Lastve do Zaspala, s 
tim da na Zaspalu bude 10 ov. meseca do 18 časova (novo vreme). Pokret izvršiti 
prikrivenim pravcima i u najvećoj tajnosti, kako bi se sakrila naša namera 
pred neprijateljem.</p>
<p>Po dolasku u Zaslap odmoriti ljudstvo a potom 11 ov. meseca u 4 časa (ujutro 
po novom vremenu) napasti opštim pravcem: Zebljak — Dolovi — Ilino brdo 
(1166). Još u toku noći 10/11 uhvatiti vezu sa komandantom 209 i ugovoriti 
potrebno.</p>
<p>Zona širenja u desno do levokrilne jedinice 209, gde hvatati vezu sa 
komandantom 209.</p>
<p>Obezbediti se sigurnom jakom levom pobočnicom.</p>
<p>Zadatak: Istoga dana ovladati u zajednici sa 209 Vilusima.</p>
<p>3.&nbsp; — Komandant 251 ostavit će na frontu u Lastvi, zastor od snaga 
leteće čete Zubačkog bataljona i posadnih delo'va Zu-bačkog i Trebinjskog 
bataljona, sa zadatkom da održe Lastvu po svaku cenu. Ovi zastorni delovi imaju 
biti u Lastvi 10. o.m. pre polaska kolone. Komandant ovih zastornih delova biće 
pot-poručnik g. Miloš Riđušić.</p>
<p>4.&nbsp; — Ako napad uspe, zapovest za produženje napada odnosno za 
gonjenje uslediće na Vilusima 11 ovog meseca, uveče, stim što će se 
komandanti kolona na dostignutoj liniji dobro osigurati i utvrditi radi 
pariranja svakog eventualnog protiv napada.</p>
<p>5.&nbsp; — Ako napad ne uspe, jedinice će se pod borbom, prihvaćajući 
jednu drugu povući na položaj Lastvanskog fronta.</p>
<p>6.&nbsp; — Veze:</p>
<p>Operativne telefonske veze: Risan — Grahovo, Trebinje — Lastva, i Dživar 
— Lastva, stoje na raspoloženju za reguli-sanje snabdevanja i tome slično.</p>
<p>Optičke veze: Optičku liniju Lastva— Omutić, ostaviti do daljnjeg gde se 
i nalazi.</p>
<p>Radio veze: 209 da hvata vezu sa GAJ na dodeljenim karakteristikama.</p>
<p>Veza trupna: između kolona: ordonansima, paljenjem vatre i signalnim 
metcima: beli — Ovde femo — crveni pravca neprijatelja.</p>
<p>Komandanti će mi dostavljati izveštaje heliografom sa Omutića u Lastvu, 
odatle telefonom za Goricu. Komandant 251 ostaviće u Lastvu Krstu Petijevića 
za šefa centra veze sa zadatkom: da sređuje izveštaje i dostavlja gde treba, 
odnosno u Goricu.</p>
<p>7.&nbsp; — Znaci raspoznavanja, za 10 i 11: Top-topola. Ugovoreni znak 
Todor; karabin vodoravno iznad glave.</p>
<p>8.&nbsp; — Popuna municijom: Komandanti će popuniti šaržu na ruke 
borcima pri čemu voditi računa da se automatska oruđa, snabdiju dovoljnom 
količinom (400) na oruđe.</p>
<p>Komandanti će obrazovati bojnu komoru pri bataljonima i istu staviti pod 
komandira bojne komore, koji da bude otresit i energičan. U slučaju potrebe 
narediće komandanti popunu iz njihovih slagališta.</p>
<p>9.&nbsp; — Ishrana: Obrazovati trupnu komoru i staviti je kao pod 8 ove 
zapovesti pod komandu jednog sposobnog lica. Ishranu regulisati doturom iz 
magacina i pravednom rekvizicijom samo po nuždi.</p>
<p>10.&nbsp; — Komandant 209 regulisaće prihvat i evakuaciju ranjenika prema 
prilikama kod njega.</p>
<p>Komandant 251 organizovaće brigadno previjalište u La-stvi (kod kuće 
Petijevića), radi čega mobilisati potreban broj ljudstva i staviti se u vezu 
sa 1110 radi upućivanja sanitetskog osoblja, materijala i ostaloga.</p>
<p>11.&nbsp; — Komandant 209 ugovoriće sa svojim 1111 pomoć u artiljeriji.</p>
<p>Za komandanta 251 preduzeće sve potrebno da ga pomogne artilerijom.</p>
<p>12.&nbsp; — Ja ću se 10 ov.m. nalaziti u Gorici. Izveštaje mi slati 
kuririma i heliografom u Lastvu, a odatle telefonom u Goricu.</p>
<p>Napomena: Komandanti 209 i 251 odrediće po jedno po-licisko odeljenje radi 
održavanja reda u pozadini. Ovo ode-ljenje da bude sastavljeno od ozbiljnih, 
poverljivih i energičnih ljudi.</p>
<p>Na izvršenje.</p>
<p align="center">S VEROM U BOGA ZA KRALJA I OTADŽBINU!</p>
<p align="center">Dostavljeno:</p>
<p align="center">K-tima 209 i 251</p>
<p align="center">Komandant, kapetan,</p>
<p align="center">Mil R. Vidačić s.r.</p>
<p align="center">Da je prepis veran originalu tvrdi:</p>
<p align="center">Br. 2/9-IX-1944. god.</p>
<p align="center">Za komandanta poručnik,</p>
<p align="center"><strong>Stevo</strong>.. ,12</p>
<p align="center">M.P.13</p>
<p>1 Prepis originala (pisanog na mašini, ćirilicom) u Arhivu VII, Ča, k. 
200, reg. br. 20/6 (BH-V-8565).</p>
<p>2&nbsp; Trebinjski korpus.</p>
<p>3&nbsp; i 4 Trebinjska i Vučedolska brigada.</p>
<p>5 i 6 Radi se o napadu Nevesinjskog, Drinskog i delova Milešev-skog korpusa 
na delove 29. divizije NOVJ radi spajanja tih korpusa sa Trebinjskim korpusom. U 
trodnevnim borbama 11. i 12. brigada 29. divizije i 2. brigada italijanske 
partizanske divizije »Garibaldi« odbile su četničke napade i razbile njihove 
brigade koje su bile prodrle do Gacka (Arhiv VII, ANOR, k. 1143 A, reg. br. 7/8; 
k. 1150 A, reg. br. 27/2). Vidi dok. br. 92.</p>
<p>7 Nevesinjski korpus.</p>
<p>8 Blažo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>9 Vladimir, komandant Trebinjske brigade.</p>
<p>10 i 11 Odnosi se na delove nemačke 369. legionarske divizije (»Vražija«)</p>
<p>12 Nečitko prezime.</p>
<p>13 Okrugli pečat: »Komanda Vučedolske brigade«.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_65.htm"><b>Prethodni dokument</b></a></TD>
<TD><a href="4_14_4_67.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
