<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_31.htm"><b>Prethodni dokument</b></a></TD>
<TD><a href="38_33.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:14.15pt;margin-right:1.9pt;
margin-bottom:0mm;margin-left:0mm;margin-bottom:.0001pt;text-align:center;
background:white"><b><span lang="SR-CYR" style="mso-ansi-language:SR-CYR">S KIM 
SU ČETNICI RATOVALI?</span></b></p>
<p class="MsoNormal" style="margin-top:13.9pt;text-align:justify;text-indent:
37.2pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Oseća 
se da su Davidović i Timotijević imali potrebu i želju da JVUO prikažu kao 
vojnu organizaciju koja je bila duboko antifašistička i da je, kao takva, 
prestavljala sve vreme rata veliku opasnost za okupatorske snage zaboravljajući, 
pri tome, mnoge neoborive činjenice koje govore da ta vojna organizacija, ne 
samo da nije prestavljala neku opasnost za okupatora, već da je u najvećem 
delu rata bila njihov saveznik u borbi protiv NOP-a, pa, samim tim činom, i 
protivnik celom antifašističkom svetu.</span></p>
<p class="MsoNormal" style="margin-right:.25pt;text-align:justify;text-indent:
36.7pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Niko 
ne pokušavava da ospori učešće četnika u borbi protiv okupatorskih snaga u 
ustaničkoj 1941. godini - do 3. novembra 1941, o čemu smo pisali, iako sam Draža 
Mihailović, vrhovni četnički komandant, tvrdi da mu je ta borba bila 
nametnuta aktivnošću partizanskih odreda. Kasnije aktivnost četnika bila je 
sva u Duhu saradnje sa okupacionim snagama. Nekada je ta saradnja bila <sup>p</sup>risna, 
nekada manje prisna, ali se saraćivalo, u zavisnosti od toga </span>k<span lang="SR-CYR" style="mso-ansi-language:SR-CYR">akva 
je situacija na terenu i kakvu su aktivnost razvijali partizanski odredi i 
kasnije jedinicae NOVJ, koje su im bile najveći zajednički neprijatelji. 
Uglavnom, strateški odnos četnika prema okupatoru bio je u duhu izjava koju je 
Draža Mihailović dao predstavnicima nemačke vojne sile na sastanku u Divcima, 
11. novembra 1941. godine: &quot;Nećemo se boriti protiv Nemaca, pa i onda ako 
nam ova borba bude nametnuta&quot;.<sup>126</sup><o:p>
</o:p>
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Sve 
vreme rata Mihailović je ostao dosledan tom zavetu. Tog načela držao se odmah 
posle prodora Nemaca na slobodnu teritoriju u novembru 1941, kada su bile 
napadnute i četničke jedinice zbog učestovanja u ustanku. Mihailović je, i 
tom prilikom, dao uputstva svojim komandantima - da njihove jedinice ne pružaju 
oružani otpor okupatoru, već da odmah pristupe legalizaciji svojih odreda kod 
Vlade Milana Nedića, i da pruže pomoć Nemcima u likvidaciji partizanskih 
odreda, što je brzo učinjeno. S obzirom da su četničke jedinice bile 
locirane van gradova, gde su se posle udara nemačkih snaga našli i partizanski 
odredi, četnici su bili u prilici da okupatoru pruže veliki doprinos u 
razbijanju partizanskih odreda, zarobljavanju velikog broja njihovih boraca koje 
su predavali nemačkim jedinicama, čime su znatno popravili svoj položaj kod 
okupatora, makar i na kratko vreme.<o:p>
</o:p>
</span></p>
<p class="MsoNormal" style="margin-top:.25pt;margin-right:.25pt;margin-bottom:
0mm;margin-left:.5pt;margin-bottom:.0001pt;text-align:justify;text-indent:38.15pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Da 
su sve aktivnosti legalizovanih četničkih odreda obavljane pod kontrolom Draže 
Mihailovića, koji sve vreme trajanja njihove legalizacije nije gubio komandu 
nad njima, kazuje komandant legalizovanih četnika u Čačku Predrag Raković u 
svom pismu od 28. oktobra 1942. godine, obaveštavajući Mihailovića o hapšenjima 
koje Nemci sprovode nad legalizovanim četnicima.<sup>127</sup> Taj komandant 
25. decembra 1942. godine obaveštava Mihailovića da Nemci svakodnevno izlaze u 
sela, pretresaju seoske kuće u cilju pronalaženja oružja i hapse ljude.<sup>128</sup> 
Ako se sve ovo zna, otpada svaka tvrdnja Davidovića i Timotijevića, koju su 
mnogo puta isticali, da legaliztovani četnici nisu bili pod komandom i 
kontrolom Draže Mihailovića.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Razvoj 
ratnih zbivanja i događaja na istočnom i zapadnom frontu, kao i na 
jugoslovenskom, gde je NOVJ naglo rasla i osvajala nove teritorije koje ranije 
nije držala, u proleće 1943. godine imao je veliki uticaj na ponovno zbližavanje 
četnika i okupatorskih jedinica, iako više nije bilo legalizovanih odreda. Tu 
punu saradnju su prihvatili i nelegalizovani odredi,kojima je direktno rukovodio 
Draža Mihailović. Brzo su zaboravljena neprijateljstva i pružene su ruke 
pomirenja. Trasiranje tih novih odnosa na čačanskom području počeo je 
Predrag Raković, u ulozi komandanta Drugog ravnogorskog korpusa, na Savincu kod 
Gornjeg Milanovca, pregovorima sa Krigerom, komandantom nemačkog garnizona u 
Gornjem Milanovcu. Sadržina tih dogovora je bila: zaštita nemačkih vojnika od 
oružanih napada i neophodnost voćenja zajedniče borbe protiv komunista. Nemci 
su se saglasili da, ukoliko doće do napada na njihove oružane snage, ubuduće 
sami ne vrše odabiranje ljudstva nad kojim će izvršavati odmazdu već da 
odabir izvrše četnici - a to će biti pripadnici partizanskog pokreta, njihove 
porodice, ili saradnici, a kad to bude potrebno, oni će biti hapšeni i sprovođeni 
u Banjički logor i njihova domaćinstva će biti uništavana i paljena. Četnici 
su, prema ovom sporazumu, primili 5.000 puščanih metaka koje će upotrebiti u 
borbi protiv komunista.<sup>129</sup><o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:37.2pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Sledeći 
aktivnost u pogledu saradnje sa Nemcima Predraga Rakovića, komandanta Drugog 
ravnogorskog korpusa, i Zvonko Vučković, komandant Prvog ravnogorskog korpusa, 
26. marta 1943. godine, u Vrnčanima se sastaje sa nemačkim komandantom Gornjeg 
Milanovca i sklapa ugovor o zajedničkoj borbi protiv komunista u kačerskom 
srezu. Za izvršenje ove akcije Nemci četnicima daju municiju i automatsko 
naoružanje. Po povratku iz kačerskog sreza, gde su vodili borbu protiv 
partizana, četnici svoje ranjenike legalno smeštaju u bolnicu u Gornjem 
Milanovcu. Tako se, u zajedničkoj borbi, stvaralo prijateljstvo sa jedinicama 
okupatora.<sup>130</sup><o:p>
</o:p>
</span></p>
<p class="MsoNormal" style="margin-top:.25pt;text-align:justify;text-indent:36.95pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Manji 
nesporazumi i čarke izmeću četnika i Srpske državne straže nisu bila 
prepreka da združenim snagama izvrše napade na Čačanski NOP odred &quot;Dr 
Dragiša Mišović&quot; u Ostri, 5. marta 1943. Njihova združena grupacija, sa 
oko 400 naoružanih vojnika, uspela je da malobrojni partizanski odred, na 
prepad, uništi, izvrši masakr ranjenika. Kasnije će u zajedničkoj akciji 
pohvatati veliki broj pripadnika NOP-a, jedan broj likvidirati, drugi, veći, 
sprovesti u Banjički logor, gde je većina streljana. Bio je to početak nekih 
novih odnosa izmeću četnika i Nedićeve Srpske državne straže, koji će do 
kraja rata imati svoj uspon u saradnji. Povodom događaja u Ostri komandant 
Drugog ravnogorskog korpusa Predrag Raković šalje izveštaj svom vrhovnom 
komandantu u kome kaže: &quot;U <sup>s</sup>rezu Ljubićkom streljano je 63 
osobe, još ima da se pohvataju 84 u srezu takovskom i ljubićkom&quot;.<sup>131</sup> 
Uspeh koji je grupacija postigla u Uništavanju čačanskog NOP odreda uticao je 
da četnici Draže Mihailovića dobiju kod okupatora i Vlade Milana Nedića 
dodatno Poverenje i da ih ovi prihvate kao svoje verne saradnike u borbi protiv 
komunista. Takvu ocenu potvrćuje i podatak iz biltena Nedićevog Ministarstva 
unutrašnjih poslova o situaciji u Srbiji za mart 1943. godine, u kome se izražavaju 
pohvale nelegalizovanim četničkim odredima na njihovom angažovanju u borbi 
protiv komunista u Kraljevačkom okrugu: &quot;Ilegalni odredi ne ugrožavaju 
bezbednost, ali i dalje nastavljaju sa progonom i uništavanjem komunista, tako 
da njihovi mećusobni odnosi postaju nepomirljivi. Ima pet ovakvih odreda i 
njima komanduju poručnik Vlasta Antonijević, Milutin Janković, Dača Simović, 
poručnik Vasić i kapetan Raković&quot;.<sup>132</sup><o:p>
</o:p>
</span></p>
<p class="MsoNormal" style="margin-top:.5pt;margin-right:1.9pt;margin-bottom:
0mm;margin-left:0mm;margin-bottom:.0001pt;text-align:justify;text-indent:38.9pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Slična 
konstatacija sledi i za april 1943: &quot;Ilegalni odredi poručnika Vlasta 
Antonijevića, Dača Simovića, Milutina Jankovića, poručnika Vasića i 
kapetana Rakovića nemilosrdno ubijaju sve one koji su makar i jedan dan sarađivali 
sa partizanima. Neki od ovih odreda vode tako bezumnu akciju da se njihova 
delatnost može ravnati sa radom običnih odmetnika&quot;.<sup>133</sup><o:p>
</o:p>
</span></p>
<p class="MsoNormal" style="margin-top:.25pt;margin-right:1.9pt;margin-bottom:
0mm;margin-left:.7pt;margin-bottom:.0001pt;text-align:justify;text-indent:38.65pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Slične 
i pohvalne ocene prestavnika Nedićeve Vlade o aktivnosti nelegalizovanih odreda 
mogu se naći u izveštajima čitave 1943. godine.<o:p>
</o:p>
</span></p>
<p class="MsoNormal" style="margin-top:.25pt;margin-right:0mm;margin-bottom:0mm;
margin-left:.25pt;margin-bottom:.0001pt;text-align:justify;text-indent:38.9pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Pored 
obračuna sa malobrojnim partizanskim odredom &quot;Dr Dragiša Mišović&quot;, 
koji je delovao na čačanskom području, aktivnost čačanskih četničkih 
jedinica bila je usmerena prema jedinicama NOVJ koje su sa teritorije Crne 
Gore,Bosne i Hercegovine i Sancaka napredovale prema Srbiji. Po naredbama svog 
vrhovnog komandana Draže Mihailovića, čitave 1943. i 1944. godine četničke 
jedinice sa područja Srbije imale su zadatak da spreče prodiranje jedinica 
NOVJ u Srbiju. U tom cilju je vršena mobilizacija u Srbiji, kojom su ojačavani 
četnički korpusi i brigade za borbu protiv NOVJ. Mobilizacija je vršena 
uglavnom meću seljacima, ali su nastupile određene teškoće pošto je veliki 
broj pozivanih odbijao da se odazove pozivima, pa su prema njima preduzimane 
drastične kaznene mere. Razlozi za odbijanje stupanja u četničke jedinice 
bili su višestruki, ali u osnovi zbog toga što je ovaj pokret i u seljačkim 
sredinama sve više gubio pristalice. U narodu, čak i meću bivšim 
pristalicama ravnogorskog pokreta,osućivan je i preziran način na koji su se 
četničke jedinice obračunavale sa pristalicama partizanskog pokreta i što se 
nastavljaju masovna ubistva. Ništa manje nisu bile osude saradnje četnika sa 
okupatorskim snagama u borbi protiv partizana. Najveći otpor mobilizaciji bio 
je u tome što nije prihvatana borba protiv NOVJ. Ljudi nisu želeli da vode 
borbu protiv svojih sunarodnika, a na strani okupatora. Protiv takvih masovnih 
pojava četničko rukovodsvo je preduzimalo drastične mere.U naredbi za 
mobilizaciju komandant Drugog ravnogorskog korpusa Raković je napisao: 
&quot;... Ovlašćujem komandante brigade da streljaju svakoga onoga ko se na 
vreme ne odazove vojnom pozivu bez opravdanih razloga. Na isti način postupiti 
i sa onima koji odreknu poslušnost, bune se, ili pokušaju da pobegnu iz borbe 
i uopšte napušte svoje vojničko mesto&quot;.<sup>134</sup><o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:1.2pt;margin-bottom:.0001pt;text-align:justify;text-indent:36.5pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">I 
pored tako strogih naredbi, veliki broj vojnih obveznika nije se odazivao 
pozivu, ali je mnogo više onih koji su napuštali ratište i vraćali se kućama. 
Tih begunaca bilo je iz brigada Prvog i Drugog ravnogorskog korpusa. najviše iz 
dragačevskih i Trnavske. Dragačevski vojvoda Milutin Janković po povratku u 
Dragačevo iz doline Lima 17. aprila preuzima mere radi kažnjavanja begunaca sa 
ratišta. On u svom selu Dljinu pali kuće svojim seljacima koji su napustili 
njegovu jedinicu: pošto je došao do zaključka da su mnogi napuštali njegovu 
jedinicu pod utiskom agitacije bivših partizana, pristupio je njihovom uništenju, 
na području donjeg Dragačeva i nekih sela požeškog i ariljkog sreza.<sup>136</sup><o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Mobilizaciji 
i bratoubilačkom ratu počeli su da se protive i mnogi oficiri pripadnici 
ravnogorskog pokreta, koji su do tada imali komandne položaje u tim jedinicama. 
Komandant Trnavske brigade poručnik Mijuško Ristović suprotstavio se 
komandantu korpusa Predragu Rakoviću da ljudstvo svoje brigade vodi u borbu sa 
NOVJ u dolinu Lima i Drine. Njemu se pridružio i Simeun Petrović, komandir štapske 
čete. Punu podršku pružao im je Dikan Veličković, pa i sveštenik Milisav 
Perišić. Svi su oni doprineli da Trnavska brigada napusti položaj i da se 
ljudstvo vrati kući. Zbog takve aktivnosti, oficiri su smenjeni sa svojih položaja 
i stavljeni pod istragu i, nešto kasnije, likvidirani. Uz njih je odmah 
likvidiran i poručnik iz Atenice Bogosav Tripković, koji je, još ranije, 
napustio četničke redove zbog toga što nije hteo da vodi borbu protiv 
partizana, jer nije želeo bratoubilački rat. Na smrt je osuđen i Jevgenije Ćirković 
iz Atenice, kapetan, koji je, kao i Tripković, odbio da vodi borbu sa 
partizanima i bio je protivnik saradnje sa Nemcima. Ćirković je uspeo da 
izbegne klanje i da se skloni u Beograd, gde je sačekao osloboćenje zemlje. 
Otpor četnicima da idu u borbu protiv NOVJ pružili su i mnogi drugi pripadnici 
ravnogorskog pokreta zbog zločina koji su oni učinili nad partizanima i 
njihovim porodicama, zbog bahatog i siledžijskog ponašanja prema stanovništvu 
i zbog saradnje sa okupatorom, zbog čega je taj pokret gubio opšte poverenje u 
narodu. Nedavanjem podrške tom rukovodstvu sve više je raslo poverenje i 
simpatije prema partizanskom pokretu.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:36.5pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Povlačenjem 
četničkih jedinica sa Lima i Drine, krajem juna i jula 1943. godine, stvorilo 
je mnoge nepovoljnosti za dalji razvoj ravnogorskog pokreta. U tom pokretu su 
izbili nesporazumi, a postalo je očito da on gubi masovnu podršku naroda. Na 
drugoj strani NOP je imao znatnu korist. Prvo, što je u toj akciji, kako smo već 
naveli, četništvo pretrpelo poraz, drugo, mnogo važnije, što se posle povlačenja 
partizanskih jedinica iz Srbije za Bosnu i Crnu Goru 1941. godine o njima dosta 
saznalo. Okupatorska štampa i druga glasila svakodnevno su donosili vesti o 
njihovim stradanjima i uništavanjima. Stvaran je utisak da partizani, odnosno 
Narodnooslobodilačka vojska, više ne postoje. Povratkom jedinica JVUO sa tog 
područja stizale su ohrabrujuće vesti za sve pristalice partizanskog pokreta. 
Njih su prenosili najviše dezerteri, ali i drugi mobilisani, meću kojima je 
bilo i bivših partizana. Saznaje se, ne samo da te jedinice nisu uništene, 
nego da su od njih izrasle jake vojne, dobro naoružane formacije i ratnički 
borbene, ispred čijih desetina beže čitave četničke brigade. Sve ove vesti 
su krišom prenošene od usta do usta. Bile su prava hrana za one nad kojima je 
dugo vršena tortura i one su unosile veru u pobedu. Na drugoj strani, stvarale 
su nespokojstvo meću ravnogorcima, naročito na onim koji su u prethodnom 
periodu vršili zločine.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:37.2pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Po 
povratku ravnogoraca iz doline Lima i Drine izvršena je demobilizacija 
ljudstva. U jedinicama su ostali samo oni koje je narod prepoznavao kao aktivne 
četnike. Njihova aktivnost je i dalje bila na progonu i uništavanju pristalica 
partizanskog pokreta. U odnosu na okupatora bili su u nekom stanju mirovanja. 
Izbegavali su sa njima sukobe, a kada bi se okupatorski vojnici našli na nekom 
terenu u selima, oni su napuštali taj teren i povlačili se na druga područja.<o:p>
</o:p>
</span></p>
<p class="MsoNormal" style="margin-top:.5pt;text-align:justify;text-indent:36.7pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Napredovanje 
NOVJ iz Sandžaka prema Srbiji i nagli razvoj partizanskog pokreta na jugu 
Srbije, kao i slab odziv na mobiliza<span style="font-variant:small-caps">ciju </span>u 
četničke jedinice, posebno su uznemirili Dražu Mihailovića. On 7. novembra 
1943. godine šalje depešom poruke svojim komanDantima pod naslovom 
&quot;Raspis svima&quot;, izdajući im nalog za opštu Mobilizaciju i o potrebi 
uništenja komunista. U naredbi on kaže: »Naređena mobilizacija ima se 
sprovesti po svaku cenu. Prema oni^a koji se ne odazovu preduzeti najstrožije 
mere prekih sudova&quot;.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:38.4pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
raspisu se, dalje, kaže: &quot;U svim pokrajinama preduzeti najenergičnije 
udare na komuniste gde god se zateknu, jer je to najveće zlo u našoj sredini. 
Udare vršiti noći iznenada, sa prikupljenim snagama. Razviti što jaču četničku 
akciju napadati ih po trojkama na putevima i svugda gde god može u leđa. Isto 
onako kao što su napadali oni nas u leća dok smo mi napadali ustaše i Nemce. 
Napadajte i vi njih dok se bore sa okupatorom, jer je njihova borba lažna...&quot; 
Dalje Mihailović upozorava: &quot;Prema komunističkim simpatizerima biti 
nemilosrdan...&quot;<sup>137</sup></span></p>
<p class="MsoNormal" style="margin-top:.25pt;margin-right:.25pt;margin-bottom:
0mm;margin-left:0mm;margin-bottom:.0001pt;text-align:justify;text-indent:38.65pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Pri 
kraju decembra 1943. i u januaru 1944. godine, Prvi i Drugi ravnogorski korpus učestvuju 
u borbama protiv partizanskih jedinica na prostoru Ivanjice i Golije. Znatno su 
manje nego u prethodnim nastupima prema Limu i Drinii, jer je i ovog puta 
mobilizacija slabo uspela. To se odrazilo posebno u Dragačevu, gde su postojali 
ozbiljni sukobi oko komandne odgovornosti izmeću Dača Simovića i Milutina 
Jankovića, što je se odrazilo na odziv ljudstva na mobilizaciju. Kriza u 
rukovođenju je zahvatila čitav Prvi korpus. Položaj Milutina Jankovića u 
Dragačevu ozbiljno je poljuljan. Njegovu smenu su, pored vojnih struktura, tražili 
i neki uticajni civilni faktori u Dragačevu. Vule Radulović, jedan od 
uticajnih ljudi u Dragačevu, kod koga je Mihailovićev štab bio jedno vreme 
stacioniran, uključio se u akciju protiv Jankovića. On u svom telegramu od 20. 
januara 1944. godine moli Mihailovića: &quot;Osigurajte da se Janković ne 
vrati u Dragačevo. Radi toga ne smeju da se odazivaju mobilizaciji. Ovo će se 
jedino likvidirati kad pošaljete nekog komandanta brigade. Molim vas da ovo što 
pre učinite&quot;.<sup>13</sup>*<o:p>
</o:p>
</span></p>
<p class="MsoNormal" style="margin-right:.5pt;text-align:justify;text-indent:
38.65pt;line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Da 
bi te sukobe rešio, Mihailović je odstranio iz komandnog kadra Jankovića, a 
nešto kasnije i Dača Simovića i postavio nove komandante u dragačevskim 
jedinicama. Ubrzo je Janković osuđen na smrt i ubijen.<o:p>
</o:p>
</span></p>
<p class="MsoNormal" style="text-align:justify;text-indent:38.65pt;line-height:
13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
borbama protiv NOV J četnici su stalno imali za saveznike neke od okupatorskih 
formacija. Sadejstvujući sa bugarskim jedinicama, u borbi na području Katića, 
Dačo Simović se hvali Mihailoviću hrabrošću jedinica i oduševljenju Bugara 
o ovom junaštvu četnika: &quot;U napadu na Katiće pomogli su nam Bugari koji 
su se oduševljavali našim junaštvom. Svi bugarski oficiri i vojnici vikali su 
&quot;Živeo Draža&quot;. Neki Vas poznaju iz Sofije. Bugarski potpukovnik 
molio je vojnike da Vas pozdrave. Ja se nisam sa njima sastajao i ako su to po 
svaku cenu želeli...<o:p>
</o:p>
</span></p>
<p class="MsoNormal" style="margin-top:1.7pt;margin-right:0mm;margin-bottom:0mm;
margin-left:.5pt;margin-bottom:.0001pt;background:white"><span lang="SR-CYR" style="mso-ansi-language:SR-CYR">Napetost 
meću četnicima u Srbiji zbog neposredne blizine jedinica NOVJ, koje su se sve 
bliže približavale zapadnoj Srbiji, primoravale su četničko rukovodstvo da 
pod oružjem u pripravnosti Drži veći broj jedinica. Polovinom marta 1944. 
godine, kada su se jedinice NOVJ pojavile na obroncima Golije, u dolini 
Studenice, Dragačevu i na Zlatiboru, izvršena je ponovna mobilizacija. Ovog 
puta u odbrani od nastupanja NOVJ učestvovali su, pored četnika, jedinice SDS, 
SDK, Bugari i Nemci. Često pod jedinstvenom komandom, a Nemci ih snabdevaju 
municijom i pružaju drugu logističku podršku.O prijemu municije od Nemaca 
svedoči izveštaj obaveštajca Radovana, Draži Mihailoviću, od 27. marta 
1944. godine:<o:p>
</o:p>
</span></p>
<p class="MsoNormal" style="margin-left:36.95pt;background:white"><span lang="SR-CYR" style="mso-ansi-language:SR-CYR">&quot;25. 
3. oko 19 časova primio sam u Užicu sledeće količine municije:<o:p>
</o:p>
</span></p>
<p class="MsoNormal" style="margin-left:36.7pt;line-height:13.2pt;mso-line-height-rule:
exactly;background:white"><span lang="SR-CYR" style="mso-ansi-language:SR-CYR">60.000 
metaka puščane municije 7,9</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:.25pt;margin-right:0mm;margin-bottom:0mm;
margin-left:36.5pt;margin-bottom:.0001pt;line-height:13.2pt;mso-line-height-rule:
exactly;background:white"><span lang="SR-CYR" style="mso-ansi-language:SR-CYR">37.000 
metaka mitraljeske municije 7,9</span><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="margin-top:.5pt;margin-right:0mm;margin-bottom:0mm;
margin-left:36.5pt;margin-bottom:.0001pt;line-height:13.2pt;mso-line-height-rule:
exactly;background:white"><span lang="SR-CYR" style="mso-ansi-language:SR-CYR">9.000 
metaka puščane municije (engleske) 7,7</span><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="margin-top:.25pt;margin-right:0mm;margin-bottom:0mm;
margin-left:36.5pt;margin-bottom:.0001pt;line-height:13.2pt;mso-line-height-rule:
exactly;background:white"><span lang="SR-CYR" style="mso-ansi-language:SR-CYR">21.150 
metaka mitraljeske municije (holandske) 6,5</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:.25pt;margin-right:0mm;margin-bottom:0mm;
margin-left:36.95pt;margin-bottom:.0001pt;line-height:13.2pt;mso-line-height-rule:
exactly;background:white"><span lang="SR-CYR" style="mso-ansi-language:SR-CYR">16.640 
metaka za M.pi. 9 mm</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:.25pt;margin-right:0mm;margin-bottom:0mm;
margin-left:36.5pt;margin-bottom:.0001pt;line-height:13.2pt;mso-line-height-rule:
exactly;background:white"><span lang="SR-CYR" style="mso-ansi-language:SR-CYR">400 
bombi za bacač 81 mm</span></p>
<p class="MsoNormal" style="margin-top:.25pt;margin-right:0mm;margin-bottom:0mm;
margin-left:36.5pt;margin-bottom:.0001pt;line-height:13.2pt;mso-line-height-rule:
exactly;background:white"><span lang="SR-CYR" style="mso-ansi-language:SR-CYR">400 
bombi za bacač 45 mm</span></p>
<p class="MsoNormal" style="margin-top:.5pt;margin-right:.5pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:36.5pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Obećano 
nam je još 30.000 metaka puščane municije. Dobićemo čim trasnsport stigne u 
Užice&quot;.<sup>14</sup>&quot;<o:p>
</o:p>
</span></p>
<p class="MsoNormal" style="margin-top:.5pt;margin-right:.5pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:36.25pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Iz 
izveštaja se dalje vidi kako te združene grupacije saveznika vode borbu protiv 
komunista:<o:p>
</o:p>
</span></p>
<p class="MsoNormal" style="margin-top:.25pt;margin-right:0mm;margin-bottom:0mm;
margin-left:.5pt;margin-bottom:.0001pt;text-align:justify;text-indent:36.5pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">&quot;Zlatibor 
je od 24. 3..potpuno prazan od komunista. Bugari i poljska straža drže liniju 
Bela Reka-Zbojštica. Tri bugarske kolone u jačini od po jednog bataljona 
krenule su u zoru 25. 3. prema jugu s linije Užice-Požega. Kolone su 26. 3. 
uveče stigle na liniju Katići-Prilike.<o:p>
</o:p>
</span></p>
<p class="MsoNormal" style="margin-top:.95pt;margin-right:0mm;margin-bottom:0mm;
margin-left:.25pt;margin-bottom:.0001pt;text-align:justify;text-indent:36.25pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Dobrovoljački 
puk Marisava Petrovića razbijen je od strane komunista 25. 3. uveče kod s. Sivčine. 
Dobrovoljci su se povukli na rudnik gde se sada nalaze&quot;<sup>141</sup><o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Komandant 
Drugog ravnogorskog korpusa Predrag Raković, u svom izveštaju Draži Mihailoviću 
od 21. aprila 1944. godine, govori o vezi koju je imao sa nemačkim komandantom 
u Kraljevu za vreme borbe u dolini Studenice i u Dragačevu, kada je postizan 
sporazum o sadejstvu četnika i Nemaca protiv jedinica NOVJ. U pogledu 
snabdevanja municijom on navodi: &quot;Radim na tome da izvučem što više 
municije od okupatora, i ako se može nešto oružja. Mnogo se interesuju kada 
ću ponovo u borbu sa celim korpusom. Daju pomalo</span><span lang="SR-CYR"> </span><span lang="SR-CYR" style="mso-ansi-language:SR-CYR">municije. 
Ucenjujem ih, zatežem se, pomalo sa izgovorom da nemam oružja .<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Milenko 
Glišović, penzioner iz Čačka, nekadašnji vojni obveznik, pripadnik JVUO, 
mobilisan je krajem marta 1944. godine. Na mobilizacionom mestu u Trnavi, bio je 
razvrstan u bataljon kojim je komandovao Vlada Martinović. Na mobilnom mestu 
komandant korpusa Predrag Raković je mobilisanim održao govor i rekao da 
njihova jedinica ide ka Kosovskoj Mitrovici, da bi zaštitila Srbe od Šiptara. 
Mećutim, kada su, uveče, krenuli obroncima Jelice ka Ibarskoj dolini, u selu 
Premeći, ili Petnici, upriličen je odmor. Tada se čuo kamion, kojim im je 
doterana municija iz nemačkog garnizovana u Kraljevu. Samim činom prijema 
municije ljudi su postali zabrinuti. Pitali su se zašto im Nemci daju municiju 
za borbu protiv Šiptara kada su oni sa njima u savezu.<sup>143</sup><o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Komandant 
Druge proleterske brigade Sredoje Urošević u svojoj knjizi &quot;Druga 
proleterska brigada&quot; svedoči da u toku najžešće borbe u Kaoni na 
bliskom odstojanju &quot;Četnicima stiže pojačanje iz Kraljeva (oko 400 
vojnika Srpskog dobrovoljačkog korpusa), a od Nemaca su dobili municiju, koja 
je u dva kamiona dopremljena iz Kraljeva&quot;.<sup>144</sup><o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Urošević 
piše o žestokoj borbi u mestu izmeću njegove jedinice i četnika: &quot;No, i 
pored toga, iznenađivala je četnička upornost. Streljački strojevi i jednih 
i drugih bili su na pojedinim mestima na domet ručne bombe. No, kada se bolje 
osmortri, videlo se da ta upornost potiče otuda što su se pozadi četničkog 
streljačkog stroja nalazili četnički rukovodioci sa uperenim automatima i pištoljima 
u streljački stroj, i svaki pokušaj odstupanja povlači za sobom sigurnu 
smrt&quot;.<sup>145</sup> Ovakvu kontrolu nad dezerterima četnici su počeli da 
primenjuju posle masovne pojave napuštanja borbi. Ta kontrola je bila poverena 
najčešće crnotrojkašima.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Urošević 
svedoči o postupanju prema zarobljenim četnicima: &quot;Zarobljeni četnici još 
uvek nisu dobrovoljno ostajali u brigadi. Prema njima se nije postupalo kao 
prema zarobljenicima, već kao ostalim borcima u brigadi. Ovaj gest, kao i puštanje 
da idu svojim kućama, imao je velikog političkog i propagandnog odjeka u onim 
sredinama u koje su oni odlazili. I ne samo tamo, već i u drugim mestima 
njihove izjave su se širile kao lavina. Stoga je i bolje i korisnije za NOP 
pustiti ih kućama nego ih zadržavati u brigadi, ako za to već nisu bili 
raspoloženi&quot;.<sup>146</sup><o:p>
</o:p>
</span></p>
<p class="MsoNormal" style="margin-right:.25pt;text-align:justify;text-indent:
38.65pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Takav 
odnos prema zarobljenicima i ponašanje boraca prema stanovništvu imalo je 
veliki uticaj na javno mnjenje, čije su se simpatije naglo povećale prema 
NOP-u. O tome govori i jedan izveštaj četničkog obaveštajca poslat Draži 
Mihailoviću iz Dubrave kod Ivanjice, 28. marta 1943. godine: &quot;Moral kod naših 
ljudi u rejonima gde su prošli komunisti je mnogo opao. Sve je više sumnja u 
našu snagu i sve je veći respekt prema crvenim. Zastrašujući se glasovi šire 
o tome šta još ide. Seljak zauzima oportuni stav. U najmanju ruku zauzima 
neutralan stav. Već je drugo raspoloženje od januara do danas. Dok su onda 
sami seljaci obaveštavali o kretanju komunista i po čitav dan i noć sami 
dolazili k meni, ovog puta skoro niko...<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:38.15pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Pred 
svim ovim ne možemo da zatvorimo oči. Ovoga puta opasnost je stvarno velika, 
skoro ogromna. Ova kuga inficira gde god proće a izdržljivi su kao mečke...&quot;<sup>147</sup></span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Ishod 
borbe na području Kaone, Studenice i Gornjeg Dragačeva zna se: Drugi 
ravnogorski korpus je rasturen, pa se povukao u sela s druge strane planine 
Jelice, u trnavski srez. Na njihovu liniju fronta došle su elitne nemačke 
jedinice iz Kraljeva. Prema Uroševiću, četnici su imali oko 40 poginulih, 60 
ranjenih i 30 zarobljenih. Zarobljeno je 10 puškomitraljeza, jedan minobacač, 
kao i više pušaka i drugog materijala. Gubici proletera su bili: tri mrtva i 
20 ranjenih boraca.<sup>141</sup></span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Kapetan 
Raković, u svom izveštaju Mihailoviću od 21. aprila, navodi da je u ovim 
borbama u njegovom korpusu imao 176 poginulih i ranjenih i 17 zarobljenih, a svi 
su uspeli da pobegnu iz zarobljeništva.'<sup>49</sup> Raković, nije znao, ili 
nije mogao da prizna, da su partizani sve zarobljene koji nisu izrazili želju 
da ostanu u njihovim jedinicama pustili kućama i da ih nisu klali, ili ubijali, 
a to je ono štu su ravnogorci radili. Po povratku sa ratišta od Kaone i 
Studenice Raković se 19. aprila sastao sa predstavnicima nemačke komande iz Čačka 
u Prijevoru, u kući Milojka Vučićevića, gde je postigao sporazum o 
snabdevanju municijom njegovog korpusa. Municija je od strane Nemaca prevežena 
u Prijevor, kod Železničke stanice, a zatim kamionom u Miokovce, odakle je 
rasporećena po jedinicama koje su se pripremale da nastave borbu protiv 
partizana na području Užica.<sup>15</sup>&quot;<o:p>
</o:p>
</span></p>
<span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">I Milutin Janković, u svom izveštaju Mihailoviću 
17. aprila, opisuje borbu u Guberevcima 10. aprila u sadejstvu sa Nemcima, hvaleći 
se, navodi: &quot;U ovoj borbi koja je zaista bila paklena, sa svojom grupom i 
pridodatim ljudima, postigao sam dobre rezultate, tako da su se i Nemci 
divili&quot;.<sup>151</sup></span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_31.htm"><b>Prethodni dokument</b></a></TD>
<TD><a href="38_33.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

