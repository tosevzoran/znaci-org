<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_107.htm"><b>Prethodni dokument</b></a></TD>
<TD><a href="46_109.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading231" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;mso-pagination:widow-orphan lines-together;page-break-after:avoid;
background:transparent"><a name="bookmark69"><span lang="HR" style="mso-fareast-language:HR" class="Heading239">Iskustva 
i ocjene iz borbe za Pakrac</span></a></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Nakon 
36 sati žestoke borbe i junaštva boraca, 16. slavonska brigada nije uspjela da 
likvidira neprijateljevo uporište i oslobodi Pakrac. Imala je 190 boraca izbačenih 
iz stroja. Od toga 35 poginulih, 145 ranjenih i 10 nestalih. Ranjeni i poginuli 
su, uglavnom, stari borci - članovi Partije i SKOJ-a: desetari i vodnici, 
komandiri i politički komesari četa. Praktički 16. brigada u napadu na Pakrac 
izgubila je bataljon na koji nije mogla više da računa. Zbog toga je, prije 
odlaska u Žumberak, 18. slavonska brigada dala jedan svoj bataljon radi popune 
16. brigade.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a></span><span lang="HR" style="font-size:12.0pt"> 
</span><span lang="HR" style="font-size:12.0pt;mso-fareast-language:HR" class="Bodytext4">Iz 
izveštaja njemačke 187. divizije od 12. oktobra 1943. godine, o napadu na 
Pakrac se kaže: »Jake partizanske snage 6. korpusa, potpomognute artiljerijom 
i teškim minobacačima rano ujutro napale su sa svih strana Pakrac, a osobito 
iz zapadnog smjera. U Pakracu je zauzeta pilana, a posada u ergeli Isidorovac 
povukla se u Lipik. Pojačanja upućena iz Daruvara zaustavljena su u selu Sređani 
(7 km zapadno od Daruvara) i morala se povući u Daruvar. Lipik je potpuno 
blokiran i izolovan od Pakraca a ponovljeni napad na partizanski položaj i 
blokadu ostao je bez rezultat a«.<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:footnote">[2]</span></sup></a> 
Prema radio-izveštaju 4. gorskog zdruga: »u 22,30, 12. oktobra stanje u 
Pakracu je sve teže, jer su partizani oko 20,00 časova izvršili juriš na 
sjeverni dio uporišta, ali su nakon ogorčene borbe odbijeni. Partizanima 
neprekidno pristižu pojačanja. Naše vazduhoplovstvo učestvovalo je u napadu 
na osiguranje kod Lipika, a naši gubitci u toku 12. oktobra do 22,00 iznose 72 
izbačena iz stroja. Od toga 16 poginulo, 42 ranjeno i 16 nestalih«.<a style="mso-footnote-id:
ftn3" href="#_ftn3" name="_ftnref3" title><sup><span style="mso-special-character:
footnote">[3]</span></sup></a> U izveštaju od 13. oktobra stoji: »Neprijatelj 
pojačao pritisak na Pakrac i Lipik. Međutim, u 20,15 min. 4. gorski zdrug 
izvjestio da je u toku 13. oktobra zrakoplovstvo dobro radilo i da je pritisak 
na Pakrac popustio. Skupina 4. gorske pukovnije pod komandom pukovnika Frica u 
20,00, probila se iz Daruvara i stigla u Lipik, a potom oslobodila Pakrac« .<a style="mso-footnote-id:ftn4" href="#_ftn4" name="_ftnref4" title><sup><span style="mso-special-character:footnote">[4]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">S 
obzirom na to da se 4. gorska pukovnija sa 2 bojne iz Daruvara probila kroz 
osiguranje 18. brigade, jačine od oko 800-1200 vojnika, Štab 6. korpusa donio 
je odluku da se sve jedinice 12. divizije povuku istočno od Pakraca. Moral 
neprijateljeve posade u Pakracu nije bio uzdrman, jer je stalno bila u dogovoru 
s pretpostavljenom komandom preko radio-sredstava koja je obećavala da u Pakrac 
stiže pomoć iz Daruvara, Okučana i Nove Gradiške. Ukupni neprijateljevi 
gubici u Pakracu i borbama na osiguranju oko Pakraca i Lipika, iznose oko 285 
izbačenih iz stroja. Od toga u Pakracu 29 poginulih, 38 ranjenih i 13 nestalih. 
Ostali gubici nastali su kao rezultat borbi sa 12. i 18. brigadom. U borbi sa 
12. brigadom neprijateljski gubici iznosili su oko 70 poginulih i ranjenih, i 3 
zarobljena vojnika.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
pakračkoj operaciji 12. divizija imala je 250 boraca izbačenih iz stroja. Od 
toga 60 poginulih, 177 ranjenih i 13 nestalih. Najviše gubitaka imala je 16. 
brigada, u kojoj je 195 boraca izbačeno iz stroja. Dvanaesta brigada imala je 
27 boraca izbačenih iz stroja. Od toga 6 poginulih, 16 ranjenih i 5 nestalih, 
Uglavnom, gubitke je imao 3. bataljon, koji je vodio borbu sa neprijateljevim 
snagama koje su se iz Daruvara probile u Lipik, a zatim u Pakrac. Zaplijenjeno 
oružje i vojna oprema u borbama u Pakracu i oko mjesta gotovo je zanemarljiva, 
jer su gubici koje je imala 12. divizija, a naročito njena 16. brigada, 
neuporedivo veći.<a style="mso-footnote-id:
ftn5" href="#_ftn5" name="_ftnref5" title><sup><span style="mso-special-character:
footnote">[5]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">I 
pored neuspjelog napada na Pakrac, Štab 6. korpusa NOVJ svojom naredbom od 20. 
oktobra 1943. godine pohvalio je jedinice 12. divizije za pokazanu hrabrost, požrtvovanje 
i izdržljivost: »Dvanaestog oktobra 1943. godine jedinice 12. divizije, 
Posavski partizanski odred, Udarni bataljon, Čehoslovačka brigada, napali su 
Pakrac. U borbi koja je trajala 37 sati, naročito su se istakle ove jedinice: 
16. slavonska brigada koja je izvela 7 juriša na uporište, haubička i poljska 
baterija 6. korpusa, 12. brigada koja je bila na osiguranju južno od Pakraca i 
18. slavonska brigada koja je bila na osiguranju prema Daruvaru. Štab Korpusa 
pohvaljuje sve borce i rukovodioce 12. divizije«.<a style="mso-footnote-id:
ftn6" href="#_ftn6" name="_ftnref6" title><sup><span style="mso-special-character:
footnote">[6]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Štab 
6. korpusa predložio je da Glavni štab za Hrvatsku posebno pohvali borce i 
starješine 12. brigade koji su u borbama oko Pakraca vodili žestoku borbu sa 
oko 1200 neprijateljevih vojnika (200 Nijemaca i 9 satnija 8. puka 4. gorskog 
zdruga), koji su se iz Daruvara probili u Lipik. U bliskoj borbi prsa u prsa, 
borci i starješine 3. bataljona 12. NOU brigade ispoljili su masovni heroizam i 
junaštvo«.<a style="mso-footnote-id:ftn7" href="#_ftn7" name="_ftnref7" title><sup><span style="mso-special-character:footnote">[7]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Nakon 
neuspjelog napada na Pakrac, bataljoni 12. NOU brigade bili su razmješteni u bučkom 
kraju, a zatim u Voćinu, Macutama, Bokanama, Ćeralijama i Rijencima. Slobodno 
vrijeme iskorišćeno je za vojno i političko vaspitanje boraca, a obzirom na 
to da se Brigada od povratka iz sjeverozapadne Hrvatske avgusta 1943. nalazila u 
skoro neprekidnim borbama i marševima. Po naređenju Štaba Divizije i Korpusa, 
1. bataljon je upućen u Baniju po oružje i municiju koju je Glavni štab 
Hrvartske (GŠH) dodijelio 6. korpusu. Naime, GŠH je ponudio veću količinu pušaka, 
puškomitraljeza, nekoliko topova, veće količine municije i eksploziva 
dobijenih razoružanjem italijanskih jedinica u Dalmaciji poslije kapitulacije 
Italije.</span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title></a><span class="Footnote0"><i><sup><span lang="HR" style="mso-fareast-language:HR">67</span></sup><span lang="HR" style="mso-fareast-language:HR">^ 
    Monografija 16. slavonske NOU brigade, strana 84.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[2]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Arhiv VII, </span><span style="mso-ansi-language:EN-US;mso-fareast-language:
DE">f. </span><span lang="HR" style="mso-fareast-language:HR">NHD, k. 3 </span><span style="mso-ansi-language:EN-US;mso-fareast-language:
DE">reg. </span><span lang="HR" style="mso-fareast-language:HR">br. 650-651, f. 
    NOP-a k. 881 </span><span style="mso-ansi-language:EN-US;mso-fareast-language:
DE">reg. </span><span lang="HR" style="mso-fareast-language:HR">br. 12/2.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn3">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn3" href="#_ftnref3" name="_ftn3" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[3]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Arhiv VII, </span><span lang="DE" style="mso-ansi-language:DE;mso-fareast-language:
DE">f. </span><span lang="HR" style="mso-fareast-language:HR">NDH, k-3 </span><span lang="DE" style="mso-ansi-language:DE;mso-fareast-language:
DE">reg. </span><span lang="HR" style="mso-fareast-language:HR">br. 650-651.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn4">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn4" href="#_ftnref4" name="_ftn4" title><span class="Footnote0"><i><span style="mso-special-character: footnote; mso-fareast-language: HR" lang="HR">[4]</span></i></span></a><span class="Footnote0"><i><span lang="HR" style="mso-fareast-language:HR"> 
    Isto.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn5">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn5" href="#_ftnref5" name="_ftn5" title><span class="Footnote0"><i><span style="mso-special-character: footnote; mso-fareast-language: HR" lang="HR">[5]</span></i></span></a><span class="Footnote0"><i><span lang="HR" style="mso-fareast-language:HR"> 
    Arhiv VII, </span><span style="mso-ansi-language:EN-US;mso-fareast-language:
DE">f. </span><span lang="HR" style="mso-fareast-language:HR">NOP-a, k-881 </span><span style="mso-ansi-language:EN-US;mso-fareast-language:
DE">reg. </span><span lang="HR" style="mso-fareast-language:HR">br. 12/2, k- 892 
    reb. br. 34/2, k-3/650-651.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn6">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn6" href="#_ftnref6" name="_ftn6" title><span class="Footnote0"><i><span style="mso-special-character: footnote; mso-fareast-language: HR" lang="HR">[6]</span></i></span></a><span class="Footnote0"><i><span lang="HR" style="mso-fareast-language:HR"> 
    Arhiv VII, f. NOP-a k-472-A </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 1-61/9.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn7">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn7" href="#_ftnref7" name="_ftn7" title><span class="Footnote0"><i><span style="mso-special-character: footnote; mso-fareast-language: HR" lang="HR">[7]</span></i></span></a><span class="Footnote0"><i><span lang="HR" style="mso-fareast-language:HR"> 
    Arhiv VII, </span><span style="mso-ansi-language:EN-US;mso-fareast-language:
DE">f. </span><span lang="HR" style="mso-fareast-language:HR">NOP-a k- 472-A </span><span style="mso-ansi-language:EN-US;mso-fareast-language:
DE">reg. </span><span lang="HR" style="mso-fareast-language:HR">br. 1-61/9.</span></i></span><i><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><span lang="HR" style="font-size:10.0pt;mso-bidi-font-size:12.0pt;mso-fareast-language:
HR;font-weight:normal;font-style:normal;mso-bidi-font-style:italic" class="Footnote14Spacing0pt">7dR</span><span lang="HR" style="mso-bidi-font-style:italic"><o:p>
    </o:p>
    </span></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_107.htm"><b>Prethodni dokument</b></a></TD>
<TD><a href="46_109.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

