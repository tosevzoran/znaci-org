<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_10.htm"><b>Prethodni dokument</b></a></TD>
<TD><a href="49_12.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="mso-ansi-language:DE">Borba 
na Krvavoj peči<o:p>
</o:p>
</span></b></p>
<p class="MsoNormal"><span lang="DE" style="mso-ansi-language:DE">&nbsp;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Četvrti 
bataljon Gradnikove brigade kretao se u pravcu sela Pokojišča i Padeža gde se 
u to vreme nalazila Šercerova brigada, Do prvog susreta sa njenim jedinicama došlo 
je već u toku samog pokreta. Usled nesporazuma zamalo da nije došlo do 
obostrane borbe. Međutim, sa nekim jedinicama Prešernove brigade koja je 
dolazila iz Gorenjskog, usled nesporazuma došlo je do kratke čarke u kojoj, 
srećom, nije bilo žrtava.</span><a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Bataljon se 
priključio Šercerovoj brigadi i sa njom učestvovao u napadu na neka 
belogardejska uporišta blizu sela Borovnice, blokirajući susedmo uporište u 
Rakitni. Prema nekim podacima,</span><a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a><span lang="DE" style="mso-ansi-language:DE"> 
bataljon je veoma uspešno dejstvovao iz zasede gde je uništio jedan 
italijanski kamion, ubio desetak neprijateljskih vojnika i zaplenio sedam pušaka 
i jedan puškomitraljez.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Glavnina 
brigade, posle dolaska u Notranjsko, produžila je pored italijanskog i 
belogardejskog uporišta na Blokama na sektor .Križne gore i tamo se 
razmestila. Tu je bio i prvi sukob sa domaćim izdajnicima-belogardejcima. 
Neprijatelj je iz susednih uporišta, znajući da se na tom sektoru nalazi 
Gradnikova brigada, otvorio jaku artiljerijsku vatru, pa je ona za svaki slučaj 
napustila opasnu zonu i 16. avgusta produžila u Gornju Poljanu, gde je ostala 
nedelju dana, a zatim se preko Bloške visoravni prebacila na sektor Krvave peči 
gde je ušla u sastav 14. divizije.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Na širem 
području Krvave peči nalazila se 20. avgusta cela 14. divizija, dejstvujući 
svom snagom na železničku prugu Ljubljana — Postojna i na druga uporišta južno 
od Ljubljane. Na ova naša dejstva, italijanske vojne vlasti su odmah reagovale 
i preduzele snagama divizije &quot;Isonco&quot;, 11. grupacije pograničnih straža 
i grupacije &quot;XXI Aprile&quot; veće i obimnije čišćenje sektora Krima i 
Mokreca.</span><a style="mso-footnote-id:ftn3" href="#_ftn3" name="_ftnref3" title><span style="mso-special-character:
footnote" class="MsoFootnoteReference">[3]</span></a><span lang="DE" style="mso-ansi-language:DE"> 
U početnom periodu, u akciji su učestvovali 2. bataljon 51. puka i 3. bataljon 
52. puka divizije &quot;Kaćatori dele Alpi&quot;, 54. milicijski bataljon i 2. 
udarni bataljon koji su imali zadatak da očiste zonu Krim — Iška dolina — 
Mokrec — dolina reke Želimeljščice.</span><a style="mso-footnote-id:ftn4" href="#_ftn4" name="_ftnref4" title><span style="mso-special-character:footnote" class="MsoFootnoteReference">[4]</span></a><span lang="DE" style="mso-ansi-language:DE"> 
Nema tačnih podataka o rasporedu, ali bi se iz sećanja nekih učesnika tih 
događaja moglo zaključiti da se 2. bataljon Gradnikove brigade nalazio na položajima 
u rejonu sela Gola (na severnim padinama Mokreca), da je 4. bataljon bio upućen 
na položaje između neprijateljskih uporišta u Velikim Laščama i Robu, dok 
su 1. i 3. bataljon bili raspoređeni u rejonu Krvave peči i držali položaje 
iznad klisure reke Iške. Ostale jedinice 14. divizije blokirale su i napadale 
neprijateljsko uporište u Robu, dok je Prešernova brigada evakuisala ranjenike 
za Kočevski Rog gde se nalazila naša centralna bolnica.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Neprijatelj je 
1. septembra manjim snagama nastupao iz pravca Ribnice i Sodražice duž druma 
Sodražica — Nova vas (na tom sektoru se, prema italijanskom dokumentu,</span><a style="mso-footnote-id:ftn5" href="#_ftn5" name="_ftnref5" title><span style="mso-special-character:footnote" class="MsoFootnoteReference">[5]</span></a><span lang="DE" style="mso-ansi-language:DE"> 
nalazila Tomšičeva brigada), a glavninom (2. bataljon 51. puka, 3. bataljon 
52. puka, 54. milicijski i 2. udarni bataljon) u pravcu Rakitna — Osredek — 
Krvava peč.</span><a style="mso-footnote-id:
ftn6" href="#_ftn6" name="_ftnref6" title><span style="mso-special-character:footnote" class="MsoFootnoteReference">[6]</span></a><span style="mso-ansi-language:DE"> 
</span>Na tom pravcu se nalazila Gradnikova brigada. Neprijatelj je dosta lako 
prešao klisuru reke Iške, napao položaje Gradnikove brigade, odbacio je prema 
istoku i zaposeo Krvavu peč i uzvišenje sa crkvicom Sv. Lenart. Iako ie štab 
divizije dosta kasno obavešten o prodoru neprijatelja na Krvavu peč, on je 
odmah uputio pomoć Gradnikovoj brigadi radi konsolidovanja položaja na tom 
sektoru.<a style="mso-footnote-id:ftn7" href="#_ftn7" name="_ftnref7" title><span style="mso-special-character:footnote" class="MsoFootnoteReference">[7]</span></a></p>
<p class="MsoNormal">Jedinice Gradnikove brigade zadržavale su dalje nastupanje 
neprijatelja sa svojih novih položaja južno od Sv. Lenarta (između puta 
Krvava peč — Selo i klisure reke Iške). U toku noći 1/2. septembra, na 
desno krilo njenih položaja stigao je još 2. bataljon Šercerove brigade, a 
istočno od druma Krvava peč — Selo nalazili su se i delovi Tomšičeve 
brigade.<a style="mso-footnote-id:ftn8" href="#_ftn8" name="_ftnref8" title><span style="mso-special-character:footnote" class="MsoFootnoteReference">[8]</span></a></p>
<p class="MsoNormal">Neprijatelj je već rano izjutra ponovo krenuo u napad, 
silovito jurišao i naše snage potisnuo prema jugu. Međutim, jedinice 
Gradnikove brigade odmah su zatim preduzele snažan protivnapad i odbacile 
neprijatelja prema Sv. Lenartu i Krvavoj peči. U tom proti vnapađu učestvovao 
je i 2. bataljon Gradnikove brigade. Mada je neprijatelj zaustavljen, on se još 
zadržao na Sv. Lenartu i u Krvavoj peči.</p>
<p class="MsoNormal">U toku 2. septembra, do pada mraka vodila se oštra borba 
neprekidnim jurišima i protiv jurišima. Danas je već poznato da štab 14. 
divizije nije pogrešio kad je cenio da ima pred sobom oko 1500 neprijateljskih 
vojnika sa oko 100 puškomitraljeza, 30 teških mitraljeza i 15 minobacača. 
Treba napomenuti da je neprijatelj, pored toga, imao i snažnu podršku u 
artiljeriji koja je gađala sa vatrenih položaja u Velikim Laščama, pa i u 
avijaciji koja je bombar-dovala položaje naših jedinica na sektoru Malinjeka i 
Mačkoveca.<a style="mso-footnote-id:ftn9" href="#_ftn9" name="_ftnref9" title><span style="mso-special-character:footnote" class="MsoFootnoteReference">[9]</span></a></p>
<p class="MsoNormal">Na izmaku dana neprijatelju su stigla nova pojačanja. Tom! 
prilikom su iz Ljubljane upućeni u Velike Lašče jedna četa 
&quot;ardita&quot;, pešadijski topovi, jedan vod tenkova iz 31. tenkovskog puka 
i jedan vod oklopnih kola. Sve te jedinice, čim su stigle u Velike Lašče, 
produžile su u pravcu Roba i dalje na Krvavu peč. Na taj sektor su u toku noći, 
pored toga, stigle i neke jedinice 11. pogranične straže.<a style="mso-footnote-id:ftn10" href="#_ftn10" name="_ftnref10" title><span style="mso-special-character:footnote" class="MsoFootnoteReference">[10]</span></a></p>
<p class="MsoNormal">Kad je štab 14. divizije bio obavešten da neprijatelju 
stižu pojačanja, doneo je odluku da se povuče sa tog sektora prema jugu. Na 
položaju ispred Krvave peči ostao je neko vreme samo 1. bataljon Gradnikove 
brigade koji je i dalje demonstrativno napadao italijanske položaje. U toku noći 
je i on povučen i upućen za svojom glavninom koja je bila već u pokretu u 
pravcu Sela. Gradnikova brigada je uspešno izvršila zadatak, što se vidi i po 
izveštaj u štaba 14. divizije<a style="mso-footnote-id:ftn11" href="#_ftn11" name="_ftnref11" title><span style="mso-special-character:footnote" class="MsoFootnoteReference">[11]</span></a>. 
Ona je u ovim borbama, pored petorice poginulih boraca<a style="mso-footnote-id:
ftn12" href="#_ftn12" name="_ftnref12" title><span style="mso-special-character:footnote" class="MsoFootnoteReference">[12]</span></a>, 
izgubila i komandanta 1. bataljona (Jože Stih Marko) koji je podlegao teškim 
ranama, a ranjeno je osam ili devet boraca, među kojima i politički komesar 
brigade narodni heroj Franc Tavčar Rok. O neprijateljskim gubicima nema 
potpunih podataka. Iz jednog izveštaja<a style="mso-footnote-id:ftn13" href="#_ftn13" name="_ftnref13" title><span style="mso-special-character:footnote" class="MsoFootnoteReference">[13]</span></a> 
se vidi da je neprijatelj samo u toku 2. septembra izgubio 8 vojnika, dok ih je 
40 ranjeno.</p>
<p class="MsoNormal">Brigada je noću 2/3. septembra, posle završene borbe, 
krenula sa Mačkoveca preko Sela i Kotela ponovo u pravcu Gornje Poljane, Međutim,, 
neprijatelj je uspeo da već 2. septembra noću posedne sve puteve i izlaze koji 
vode sa Mačkoveca prema jugu i zato su -'edinice Gradnikove i ostalih brigada 
14. divizije koje su predanile u rejonu Kotela morale u toku 3. septembra 
odbijati neprijateljske napade, i tek uveče su mogle nastaviti marš.<a style="mso-footnote-id:ftn14" href="#_ftn14" name="_ftnref14" title><span style="mso-special-character:footnote" class="MsoFootnoteReference">[14]</span></a> 
<span lang="DE" style="mso-ansi-language:DE">Pokret je bio, naročito druge noći, 
strahovito zamoran. Kiša je neprekidno pljuštala i šumske puteve pretvarala u 
kaljuge. Noć je bila vrlo tamna, pa se često prekidala veza između pojedinih 
delova kolone. </span>Nosači ranjenika su se spoticali i padali. Još teže je 
bilo za ranjenike koji su, već iscrpeni i pokisli, zadobijali nove povrede. Kad 
se najzad videlo da dalje tako ne može, kolona se zaustavila i još pod jakom 
kišom sačekala zoru kad je podružila svoj marš. U selu Podpreska borci su se 
mogli razmestiti po kućama, osušiti odela i odmoriti se.<a style="mso-footnote-id:
ftn15" href="#_ftn15" name="_ftnref15" title><span style="mso-special-character:footnote" class="MsoFootnoteReference">[15]</span></a><o:p>
</o:p>
</p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Anton Milič: 20.000 
    kilometrov od Kragujevca do Kragu-jevca II, &quot;Borec&quot;, 1965, str. 
    218—219.</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> Anton Milič: 20.000 
    kilometrov od Kragujevca do Kragu-jevca II, &quot;Borec&quot;, 1965, str. 
    218—219.</p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Zbornik, tom VI, knjiga 6, 
    dok. br. 184 (zapovest štaba 11. armijskog korpusa od 24. avg. 1943).</p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a> Zbornik, tom VI, knjiga 6, 
    dok. br. 193 (zapovest komande divizije &quot;Kaćatori dele Alpi&quot; od 
    31. avgusta 1943).</p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a> Zbornik, tom VI, knjiga 6, 
    dok. br. 193 (zapovest komande divizije &quot;Kaćatori dele Alpi&quot; od 
    31. avgusta 1943).</p>
  </div>
  <div style="mso-element:footnote" id="ftn6">
    <p class="MsoFootnoteText"><a style="mso-footnote-id:ftn6" href="#_ftnref6" name="_ftn6" title><span style="mso-special-character:
footnote" class="MsoFootnoteReference">[6]</span></a> Zbornik, tom VI, knjiga 6, 
    dok. br. 193 (zapovest komande divizije &quot;Kaćatori dele Alpi&quot; od 
    31. avgusta 1943).</p>
  </div>
  <div style="mso-element:footnote" id="ftn7">
    <p class="MsoFootnoteText"><a style="mso-footnote-id:ftn7" href="#_ftnref7" name="_ftn7" title><span style="mso-special-character:
footnote" class="MsoFootnoteReference">[7]</span></a> Zbornik, tom VI, knjiga 6, 
    dok. br. 68 (izveštaj štaba 14. divizije od 4. sept. 1943. Glavnom štabu 
    NOV i POS).</p>
  </div>
  <div style="mso-element:footnote" id="ftn8">
    <p class="MsoFootnoteText"><a style="mso-footnote-id:ftn8" href="#_ftnref8" name="_ftn8" title><span style="mso-special-character:
footnote" class="MsoFootnoteReference">[8]</span></a> Prema sećanju Vinka Šumrade 
    Radoša, tadašnjeg »političkog komesara brigade (Arhiv predsedništva SUB 
    NOR Slovenije).</p>
  </div>
  <div style="mso-element:footnote" id="ftn9">
    <p class="MsoFootnoteText"><a style="mso-footnote-id:ftn9" href="#_ftnref9" name="_ftn9" title><span style="mso-special-character:
footnote" class="MsoFootnoteReference">[9]</span></a> Zbornik, tom VI, knjiga 6, 
    dok. br. 68; zapisnik sa sastanka boraca i funkcionera Gradnikove brigade; 
    sećanje Vinka Šumrade Radoša.</p>
  </div>
  <div style="mso-element:footnote" id="ftn10">
    <p class="MsoFootnoteText"><a style="mso-footnote-id:ftn10" href="#_ftnref10" name="_ftn10" title><span style="mso-special-character:
footnote" class="MsoFootnoteReference">[10]</span></a> Zbornik, tom VI, knjiga 
    6, dok. br. 197 (izveštaj komande divizije &quot;Kaćatori dele Alpi&quot; 
    od 3. sept. 1943).</p>
  </div>
  <div style="mso-element:footnote" id="ftn11">
    <p class="MsoFootnoteText"><a style="mso-footnote-id:ftn11" href="#_ftnref11" name="_ftn11" title><span style="mso-special-character:
footnote" class="MsoFootnoteReference">[11]</span></a> Zbornik, tom VI, knjiga 
    6, dok. br. 68.</p>
  </div>
  <div style="mso-element:footnote" id="ftn12">
    <p class="MsoFootnoteText"><a style="mso-footnote-id:ftn12" href="#_ftnref12" name="_ftn12" title><span style="mso-special-character:
footnote" class="MsoFootnoteReference">[12]</span></a> Arhiv IIRP ti Ljubljani, 
    F. 334/IV (Hronika 14. divizije).</p>
  </div>
  <div style="mso-element:footnote" id="ftn13">
    <p class="MsoFootnoteText"><a style="mso-footnote-id:ftn13" href="#_ftnref13" name="_ftn13" title><span style="mso-special-character:
footnote" class="MsoFootnoteReference">[13]</span></a> Zbornik, tom VI, knjiga 
    6, dok. br. 197.</p>
  </div>
  <div style="mso-element:footnote" id="ftn14">
    <p class="MsoFootnoteText"><a style="mso-footnote-id:ftn14" href="#_ftnref14" name="_ftn14" title><span style="mso-special-character:
footnote" class="MsoFootnoteReference">[14]</span></a> Hronika Gradnikove 
    brigade (Franc Curk Nace, Maribor).</p>
  </div>
  <div style="mso-element:footnote" id="ftn15">
    <p class="MsoFootnoteText"><a style="mso-footnote-id:ftn15" href="#_ftnref15" name="_ftn15" title><span style="mso-special-character:
footnote" class="MsoFootnoteReference">[15]</span></a> Zbornik, tom VI, knjiga 
    6, dok. ibr. 68 (izveštaj štaba 14. divizije od 4. sept. 1943. Glavnom štabu 
    NOV i POS).</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_10.htm"><b>Prethodni dokument</b></a></TD>
<TD><a href="49_12.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

