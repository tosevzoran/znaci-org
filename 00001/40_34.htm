<html>
<head>
<meta http-equiv="Content-Type" content="text/html; charset=utf-8">

<title>Jozo Tomasevich: CETNICI U DRUGOM SVJETSKOM RATU 1941-1945</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jozo Tomasevich: CETNICI U DRUGOM SVJETSKOM RATU 1941-1945</b><br>


<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_33.htm"><b>Prethodni dokument</b></a></TD>
<TD><a href="40_35.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3 style="text-indent:10.0mm"><span lang="HR" style="mso-ansi-language:HR">POČETAK 
ORUŽANOG OTPORA<o:p>
</o:p>
</span></h3>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">U 
prvom nastavku serije svojih članaka u <i>Poruci </i>(»Jugoslovenska vlada i 
Draža Mihailović«), Radoje Knežević kaže da su Mihailovićevi četnici 
imali svoj prvi oružani sukob s N</span><span lang="DE" style="mso-ansi-language:DE">ijemcima</span><span lang="HR" style="mso-ansi-language:
HR"> već 28. maja 1941. u selu Ljuljaci, koje leži na cesti između Kragujevca 
i Gornjeg Milanovca, te da su po tome prvi gerilci u Evropi u drugom svjetskom 
ratu.<sup>48</sup> Nijedan se takav sukob ne spominje u njemačkim izvještajima 
iz Srbije; ako se zaista dogodio, mora da se radilo samo o maloj naoružanoj 
grupi koja je spadala pod lokalne vlasti. To sigurno nije bio planirani gerilski 
napad na Nijemce, napad kojem bi uslijedili i drugi smišljeni napadi, i ne može 
ga se smatrati početkom oružanog otpora u Jugoslaviji. Četnički izvori, 
nadalje, navode sasvim jasno da Mihailović nije želio preuranjenu oružanu 
konfrontaciju s Nijemcima, budući da se s vojne točke gledišta takva 
konfrontacija smatrala jalovom. Postoji jedan dokumentirani slučaj izoliranog, 
očito neplaniranog sukoba između Nijemaca i grupe jugoslavenskih vojnika, koji 
su se skrivali u jednom selu u sjeveroistočnoj Srbiji, prvih dana okupacije. 
Jedan njemački oficir bio je ubijen, a Nijemci su za odmazdu strijeljali 
stotinu Srba. To je učinjeno na osnovi naređenja komandanta njemačke Druge 
armije, generalpukovnika </span><span lang="DE" style="mso-ansi-language:DE">Maximilliana</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">von</span><span lang="DE" style="mso-ansi-language:HR"> </span><span lang="DE" style="mso-ansi-language:DE">Weichsa</span><span lang="HR" style="mso-ansi-language:
HR">, </span><span lang="DE" style="mso-ansi-language:DE">od</span><span lang="HR" style="mso-ansi-language:HR"> 
28. aprila.<sup>49</sup> Tom prilikom </span><span lang="DE" style="mso-ansi-language:DE">je</span><span lang="HR" style="mso-ansi-language:
HR"> po prvi puta primijenjena ova formula, koja će se opetovano primjenjivati 
kasnije i uvijek nanovo, na osnovi drugih naređenja. Ali sam taj sukob nije značio 
početak gerilskog rata.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">48 
Poruka </span></i><span lang="HR" style="font-size:7.0pt;mso-ansi-language:HR">br. 
8. str. 5.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">49 
Za opis ovog događaja i za tekst naredbe o odmazdi za takve napade u buduće, 
zajedno s oglasom o strijeljanju sto ljudi, vidi </span><i><span style="font-size:7.0pt">Trials 
of War Criminals Before the Nuernberg Military Tribunals under Control Council 
Law No. </span><span lang="HR" style="font-size:7.0pt;mso-ansi-language:HR">10, </span></i><span style="font-size:7.0pt">XI, 
</span><span lang="HR" style="font-size:7.0pt;mso-ansi-language:HR">799-01.<span style="letter-spacing:
-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Neki 
su se sukobi dogodili također .i u istočnoj Hercegovini. Počeli su sporadično, 
između 3. i 23. juna, i narasli su do masovnih razmjera prije nego što su ugušeni, 
oko 7. jula. Ono što se dogodilo, bilo je ukratko slijedeće: 20. maja, dva 
dana nakon potpisivanja Rimskih ugovora između Italije i NDH, Talijani su 
upravu istočne Hercegovine predali vlastima NDH, iako nisu odmah povukli svoje 
garnizone. Nova vlast je odmah počela postavljati predsjednike općina i činovnike, 
te formirati lokalne ustaške jedinice, dovlačeći nekoliko stotina žandara, 
domobrana i ustaša da bi se održao red. Budući da je hrvatsko (katoličko) 
stanovništvo u istočnoj Hercegovini (u općinama Bileća, Gacko i Nevesinje) 
činilo samo vrlo malu manjinu, oko 1,1% ukupnog stanovništva, skoro svi 
imenovani lokalni činovnici i organizirani ustaše bili su Muslimani, koji su 
sačinjavali oko 23,7 posto stanovništva tog područja.<sup>50</sup> Novi su 
ljudi smjesta počeli konsolidirati svoju vlast raspirivanjem mržnje prema 
srpskom stanovništvu, kojega je bilo oko tri četvrtine od ukupnog broja 
stanovnika. U nekoliko gradova i sela 1. juna je došlo do strijeljanja Srba, a 
mnoge radnje koje su imali srpski trgovci i obrtnici prigrabljene su pod različitim 
izgovorima. Dva dana kasnije bilo je nekih pokušaja da se Srbi osvete oružjem; 
ta su sela ustaše popalili i pri tom vršili masovna strijeljanja, tako da je 
nasilje samo raslo. Dvadeset četvrtog juna, dva dana po njemačkom napadu na 
Sovjetski Savez, pobuna je poprimila masovne razmjere i u njoj je sudjelovalo 
oko tri tisuće ljudi, uključujući tu i neke Crnogorce. Pobunjenici su 
savladali nekoliko žandarmerijskih postaja, zauzeli ili blokirali nekoliko 
gradova. Konačno se, pod pritiskom šest do osam bataljona hrvatskih kvislinških 
trupa potpomognutih artiljerijom (i nakon što im je obećano da neće biti kažnjeni), 
većina pobunjenika predala. Oni odlučniji pobjegli su u svoja planinska skrovišta, 
ali su do 7. jula hrvatske kvislinške snage imale opet punu kontrolu nad svim 
gradovima i komunikacijama na tom području.<sup>51</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">50 
Ovo su brojevi iz popisa od 31. marta 1971. i treba ih uzeti samo kao približnu 
naznaku reda veličina koji je postojao 1941. Jugoslavija, Savezni zavod za 
statistiku, <i>Nacionalni sastav stanovništva po opštinama, </i>Statistički 
bilten br. 727, str. 12-18. Današnje općine imaju otprilike istu veličinu kao 
srezovi (kotarevi) 1941.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">51 
Za izvještaje o ustanku u Hercegovini generala Glaisea, zasnovane na podacima 
koje su mu dale domobranske vojne vlasti i koji su datirani 28. i 30. juna, 1, 
2, 3, 4, 10. i 12. jula, vidi mikrofilm br. T-501, rola 264, snimci 1185-1212. 
General Glaise, njemački opunomoćeni general u Hrvatskoj, smatrao je da su se 
Talijani vjerojatno namjerno suzdržali od miješanja u ustanak. Za 
jugoslavensko tumačenje ustanka vidi članke koje su napisali Bajić; Kovačević 
i Skoko; i Piljević.<span style="letter-spacing:-.45pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Ne 
treba sumnjati da je ustanak u istočnoj Hercegovini bio spontani, 
neorganizirani prolom i da je kao takav bio osuđen na brzo gašenje. Treba 
naglasiti da niti Mihailovićevi četnici, niti vodstvo KPJ nisu imali ništa s 
tim preuranjenim ustankom, usprkos izvještaju vojnih vlasti NDH i kasnije 
raznih jugoslavenskih autora da su pobunjeničke grupe išle s crvenim 
zastavama. To se više zbilo kao kulminacija mnogih zadjevica i sličnih uvjeta 
— ustaškog terora, mržnje pomiješane sa strahom od novog režima, duge 
lokalne tradicije pobune protiv turske vladavine, krajnjeg siromaštva čitave 
regije, te u izvjesnoj mjeri i vijesti o napadu na Sovjetski Savez.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Potpuno 
drugačija bila je priroda ustanka koji je početkom jula izbio u zapadnoj 
Srbiji — i označio početak oružane borbe u Jugoslaviji. Taj ustanak imao je 
izravnu vezu s njemačkim napadom na Sovjetski Savez, 22. juna. Odazivajući se 
pozivu Staljina i Kominterne upućenom evropskim komunističkim partijama da vrše 
sabotaže i napadaju Nijemce, kako bi smanjili njemački pritisak na ruskom 
frontu, KPJ je 4. jula na sastanku svog rukovodstva u Beogradu odlučila: da od 
sabotaža i diverzija prede na opći ustanak, da već ranije formirane udarne 
grupe uputi na teren, da organizira partizanske odrede i otpočne s borbenim 
akcijama, te da narode Jugoslavije pozove da ustanu protiv neprijatelja. Po prvi 
puta od aprila Nijemci su postali ranjivi, budući da su praktično sve svoje 
operativne snage iz Jugoslavije povukli za operacije protiv Sovjetskog Saveza. I 
psihološka situacija bila je povoljna, jer je Sovjetski Savez sada bio dio 
antihitlerovskog saveza. Jugoslavenski su komunisti bili uvelike spremni, s 
ilegalnom mrežom vojnih komiteta koji su se po cijeloj zemlji pripremali još 
od aprila, s jakim i neprijepornim vodom, Josipom Brozom Titom, koji je sada 
mogao preuzeti ulogu Vrhovnog komandanta.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Prva 
oružana akcija izvedena je 7. jula u Beloj Crkvi, u blizini Krupnja u zapadnoj 
Srbiji, gdje je kvislinška žandarmerija pokušala rastjerati jedan javni skup; 
u sukobu su stradala dva žandara. Uskoro borba je zahvatila i druge krajeve u 
Srbiji i u roku od nekoliko tjedana poprimila masovne razmjere.<sup>52</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">52 
Za početke partizanskog ustanka u Srbiji, iz pera pojedinaca koji su rukovodili 
akcijama, vidi Colaković, <i>Zapisi i% oslobodilačkog rata. </i>sv. I, i Dudić, 
<i>Dnevnik 1941. </i>Rodoljub Čolaković bio je član Glavnog štaba za Srbiju 
do kraja septembra 1941, kad je prebačen u Bosnu; Dragojlo Dudić, seljak i 
dugogodišnji član KPJ, zauzimao je i vojne i političke položaje sve dok nije 
bio ubijen 29. novembra 1941.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Trinaestog 
jula ustanak je planuo u Crnoj Gori, 22. jula u Sloveniji, 27. jula u Hrvatskoj, 
te u Bosni i Hercegovini. U Makedoniji, gdje je regionalno vodstvo Partije 
odbilo da prima naređenja od Centralnog komiteta KPJ, ustanak je počeo tek 11. 
oktobra, nakon što je rukovodstvo smijenjeno. Tokom augusta ustanak u Srbiji 
dobio je veliki zamah i postao ozbiljan problem i njemačkom okupatoru i srpskom 
kvislinškom režimu.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">S 
njemačke točke gledišta bilo je vrlo važno ustanoviti da li ustanak u Srbiji 
podržavaju nacionalistički krugovi i oružane grupe koje su organizirali 
nacionalisti, jer su Nijemci mislili da bi samo s nacionalističkom podrškom 
ustanak mogao zadobiti masovni karakter. Izvještaji od 1, 8. i 12. augusta koje 
je predstavnik njemačkog ministarstva vanjskih poslova pri Vojnom zapovjedniku 
Srbije, </span><span lang="DE" style="mso-ansi-language:DE">Felix</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">Benzler</span><span lang="HR" style="mso-ansi-language:HR">, 
poslao svom ministarstvu (a odatle u Hitlerov Glavni stan),<sup>53</sup> ukazuju 
na to da bi snaga komunističkog ustanka mogla također privući i nacionalističke 
snage. Tim izvještajima uslijedio je 14. augusta zahtjev Generalštaba Vojnom 
zapovjedniku Srbije, za daljnjim obavještenjima. U svom odgovoru, Vojni 
zapovjednik je istoga dana izjavio: »Komunistički terorizam i akcije sabotaže, 
koliko se za sada može ustanoviti, vode se po jednoobraznom planu, nastavljaju 
se i usmjereni su protiv njemačkih oružanih snaga. Međutim, za sada se ne može 
dokazati da su zahvatili i srpske nacionalističke krugove.«<sup>54</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">53 
Za sukus telegrama od 1. i 8. augusta, te za puni tekst telegrama od 12. 
augusta, vidi <i>DCFP, </i>serija D, sv. </span><span style="font-size:7.0pt">XIII</span><span lang="HR" style="font-size:7.0pt;mso-ansi-language:HR">, 
str. 308.<span style="letter-spacing:
-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">54 
Mikrofilm br. T-501, rola 246, snimci 83-85.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="DE" style="mso-ansi-language:DE">Benzler</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">je</span><span lang="HR" style="mso-ansi-language:HR"> 27. augusta poslao u 
Berlin još lošije vijesti: »Od mog telegrama 12. augusta«, javljao je, »situacija 
je postala još akutnija. Komunistički pokret se širi i djeluje s nacionalističkim 
parolama koje počinju nailaziti na odaziv. Bijeda srpskih bjegunaca iz Hrvatske 
i Mađarske, i njihove priče, samo dodaju ulje na vatru. Dodir s komunistima i 
drugim pobunjenicima u Makedoniji, Hrvatskoj, Crnoj Gori itd. postaje sve tješnji.«<sup>55</sup> 
Dva dana kasnije </span><span lang="DE" style="mso-ansi-language:DE">Benzler</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">je</span><span lang="HR" style="mso-ansi-language:HR"> 
obavijestio Berlin da njemačke vojne i policijske snage nisu dovoljne za 
kontrolu situacije, a kako pojačanja nisu poslana, odlučeno je da se srpska 
vlada reorganizira i da joj se dozvoli povećanje vojnih efektiva tako da »sami 
Srbi slome tu komunističku aktivnost kako bi spriječili ujedinjenje komunista 
i nacionalističkih elemenata, koje uzima maha.«<sup>56</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">55 
</span><span style="font-size:7.0pt">Ibid</span><span lang="HR" style="font-size:7.0pt;
mso-ansi-language:HR">, </span></i><span lang="HR" style="font-size:7.0pt;
mso-ansi-language:HR">kadar 334.<span style="letter-spacing:-.2pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">56 
DGFP, </span></i><span lang="HR" style="font-size:7.0pt;mso-ansi-language:HR">serija 
D, sv. </span><span style="font-size:7.0pt">XIII</span><span lang="HR" style="font-size:7.0pt;
mso-ansi-language:HR">, str. 400.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Primijetivši 
značajan uspjeh ustanka, te sve širu i veću podršku naroda, četnici su do 
septembra shvatili da će potpuno izgubiti vodstvo u srpskom <i>) </i>narodu i 
prepustiti ga komunistima, ako se i sami ne pridruže borbi protiv Nijemaca. O 
tom novom razvoju događaja </span><span lang="DE" style="mso-ansi-language:DE">Benzler</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">je</span><span lang="HR" style="mso-ansi-language:HR"> izvijestio 12. 
septembra: »Pod utjecajem nacionalistički kamufliranih komunističkih parola, 
pojedine četničke grupe također zauzimaju stav protiv njemačkih okupacionih 
trupa, iako do sada nije došlo do borbe s njima.«<sup>57</sup> Neki su četnički 
odredi zaista, nešto kasnije tog istog mjeseca, počeli borbu protiv Nijemaca, 
na svoju ruku ili povezani s partizanima.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">57 
</span><span style="font-size:7.0pt">Ibid</span><span lang="HR" style="font-size:7.0pt;
mso-ansi-language:HR">, </span></i><span lang="HR" style="font-size:7.0pt;
mso-ansi-language:HR">str. 411.<span style="letter-spacing:-.25pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Očito 
primivši dopunska obavještenja, štab Vojnog zapovjednika Srbije sumirao je 
16. septembra u jednom izvještaju dotadašnji razvoj ustanka i među ostalim 
rekao: »Potaknuti djelomično uspješnom borbom komunista, srpski nacionalisti 
su također organizirali odrede za borbu protiv Nijemaca; (postoji) suradnja 
komunističkih i nacionalističkih bandi i aktivna borba obiju grupa (djelomično 
zajedno) protiv njemačkih snaga.«<sup>58</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">58 
</span><span style="font-size:7.0pt">Ibid</span><span lang="HR" style="font-size:7.0pt;
mso-ansi-language:HR">, </span></i><span lang="HR" style="font-size:7.0pt;
mso-ansi-language:HR">str. 479.<span style="letter-spacing:-.3pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Osim 
Benzlerova izvještaja imamo još jedan suvremeni izvor informacija o ranoj fazi 
ustanka, i to sa četničke strane. To je izvještaj što ga je polovicom 
septembra za izbjegličku vladu u Londonu pripremio dr Miloš Sekulić, liječnik 
i istaknuti član Srpske zemljoradničke stranke, kad je s redovnom putnicom iz 
okupirane Srbije stigao u Istanbul. Budući da je prije toga imao kontakte s 
generalom Nedićem i pukovnikom Mihailovićem, kao i s komunističkim 
rukovodiocima, može se vjerovati da je sastavio ažuran izvještaj o prilikama 
u Srbiji, uključujući u nj i »zadatak Jugoslovenske vojske« (Mihailovićeve 
snage) te opise četničkih i komunističkih akcija. Prema Sekuliću, zajedničke 
akcije »vojske« i četnika predstavljale su »zajedničku narodnu akciju«, 
dok je četnički vojvoda Kosta Pećanac, koji je kolaborirao s neprijateljem, 
imao podršku samo nekolicine. Jugoslavenska vojska je - po njemu - smatrala da 
se treba boriti sve do pobjede nad Nijemcima. Znala je da to ne može mnogo 
utjecati na razvoj na glavnim frontovima, ali bila je uvjerena da će Saveznici 
pobijediti i da je njena dužnost da se odupre kad god bude napadnuta i kad god 
može, te da je to ono što ona i radi. Izvještaj nastavlja:<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Glavni 
zadatak jugoslovenske vojske biće (u) vreme, kada nastupi </span>interregnum<span lang="HR" style="mso-ansi-language:
HR">, </span>t<span lang="HR" style="mso-ansi-language:HR">.</span>j<span lang="HR" style="mso-ansi-language:HR">. 
vreme sloma nemačke vojske. Tada ona ima tri cilja.... Prvi zadatak je da se 
održi red u zemlji i ne dozvoli nikakva pljačka niti razbojništvo.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Drugi 
zadatak je da se razoružaju Nemci i po mogućstvu pobiju, tako da dugo ostane 
sećanje u Nemačkoj kako su prošli Nemci, koji su mučki napali mnogo slabijeg 
neprijatelja....<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Treći 
zadatak je da se kazne svi oni, koji su služili neprijatelju...<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Shodno 
ovim ciljevima u zemlji se organizuju tri vrste četa na čelu sa oficirima radi 
izvršenja pomenutih zadataka.<sup>59</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">59 
Arhiv Vojnoistorijskog instituta u Beogradu, Dokumenti vlade u emigraciji, </span><span lang="DE" style="font-size:7.0pt;mso-ansi-language:DE">reg</span><span lang="HR" style="font-size:7.0pt;mso-ansi-language:HR">. 
</span><span lang="DE" style="font-size:7.0pt;mso-ansi-language:DE">br</span><span lang="HR" style="font-size:7.0pt;mso-ansi-language:HR">. 
12/2, str. 53, kutija 20.<span style="letter-spacing:-.3pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Sekulić 
kaže da »ovakva četnička akcija ima defanzivni karakter i samo izuzetno vrši 
takozvanu sabotažu u zemlji. Ona je još uvek u fazi organizovanja i jedino 
kada dođe u dodir sa neprijateljem stupa u borbu«. O komunističkom djelovanju 
Sekulić zauzima potpuno drugačiji stav:<o:p>
</o:p>
</span></p>
<p class="MsoNormal" style="margin-left:10.0mm;mso-pagination:widow-orphan"><i><span lang="HR" style="mso-ansi-language:HR">Komunistička 
akcija je ofanzivna. Odredi su rastureni po celoj zemlji... Ovi odredi međusobno 
su povezani centralnim voćstvom i naredbama otuda... Svi komunistički 
nastrojeni i njihovi prijatelji, a ne samo organizovani komunisti, jednom reči, 
sve što je borbeno i ofanzivno, i traži odmah napad na Nemce, ulazi u ovu 
akciju. Može se reći da često imate samo komunistu na čelu, a njegov odred 
ni pojma nema o komunizmu.<o:p>
</o:p>
</span></i></p>
<p class="MsoNormal" style="margin-left:10.0mm;mso-pagination:widow-orphan"><i><span lang="HR" style="mso-ansi-language:HR">Na 
čelu ovih odreda imate intelektualce, radnike, seljake, pa i rezervne i aktivne 
oficire. Moral kod ovih odreda je izvanredan i raspoloženje je za neposrednu 
akciju i sabotažu... Kao što vidimo, oni ne misle na stanje u interregnumu, 
oni neposredno i odmah deluju da pomognu sovjetskoj vojsci i ubrzaju svršetak 
rata.<sup>60</sup><o:p>
</o:p>
</span></i></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;letter-spacing:-.2pt;mso-ansi-language:HR">60</span><span lang="HR" style="font-size:7.0pt;mso-ansi-language:HR"> 
</span><i><span style="font-size:7.0pt">Ibid</span><span lang="HR" style="font-size:7.0pt;
mso-ansi-language:HR">, </span></i><span lang="HR" style="font-size:7.0pt;
mso-ansi-language:HR">str. 55. Uskoro nakon primitka Sekulićevog izvještaja, 
predsjednik vlade Simović primio je novi izvještaj, preko Lisabona, kamo ga je 
donio Gradimir Bajloni, student i član ugledne beogradske obitelji. Taj izvještaj 
je potvrđivao jezgru Sekulićevog izvještaja, a prema četničkim izvorima 
opisivao je situaciju oko 1. oktobra kako slijedi: »Srbija - Komunistički 
odredi po celoj zemlji otvorenu oružanu akciju i sabotažu protiv Nemaca, pod 
parolom borbe za oslobođenje.... Aktivni su i borbeni. Uglavnom razvijaju 
dejstvo u zapadnoj Srbiji kojom praktično gospodare...«</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">»Crna 
Gora - tu je u junu (treba julu) izbio ustanak, vođen od komunista. Ustanak u 
početku uspešan, završio se ponovnom strogom okupacijom Crne Gore sa dosta žrtava.« 
Kljaković, u <i>Politici, </i>4. </span><span lang="DE" style="font-size:7.0pt;mso-ansi-language:
DE">XI</span><span lang="HR" style="font-size:7.0pt;mso-ansi-language:HR"> 1970.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Međutim, 
ima još više svjedočanstava koja pokazuju da su komunisti a ne četnici bili 
oni koji su počeli s prvim gerilskim ustankom protiv Nijemaca u Jugoslaviji. 
Jedan od dokaza sadržan je i u zapisniku sastanka između Mihailovića i 
predstavnika opunomoćenog komaridujućeg generala za Srbiju, održanog 11. 
novembra u selu Divci. Na tom sastanku — o kom će se ovdje još govoriti — 
jedan od bliskih Mihailovićevih pomoćnika, pukovnik Branislav J. Pantić, 
izjavio je: »Komunisti su bili prvi koji su počeli borbu, dok se Mihailović 
držao potpuno po strani i spremao se da udari u pravcu Bosne i Sandžaka. Hteo 
je da se osveti ustašama koji su mučki poubijali stotine hiljada Srba.«<sup>61</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">61 
Mikrofilm br. T-314, rola 1457, snimak 1322.<span style="letter-spacing:-.4pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Još 
jedan dokaz sa četničke strane nalazi se u brošuri koju je pripremio Branko 
Lazitch (pseudonim Branislava Stranjakovića), jedan od vođa četničkog 
omladinskog pokreta u Srbiji, kojeg je početkom 1944. Mihailovićev štab 
odredio da istražuje i piše o različitim otvorenim političkim problemima u 
Jugoslaviji. Evo što se u toj brošuri kaže:<o:p>
</o:p>
</span></p>
<p class="MsoNormal" style="margin-left:10.0mm;mso-pagination:widow-orphan"><i><span lang="HR" style="mso-ansi-language:HR">Drugo, 
dokazuju ga (protivsrpski karakter jugoslavenskih komunista) po tome što su 
digli ustanak u Srbiji i u Crnoj Gori onda, kad je srpski narod bio podvrgnut 
istrebljenju u Bosni i Hercegovini, Liki i Baniji. Umesto da se srpski narod iz 
ostalih krajeva uputi da brani svoju braću od ustaša, komunisti ga okreću 
protiv okupatora; umesto svojom intervencijom da Srbi smanje žrtve u Hrvatskoj, 
komunisti ih ubacuju u nesreću i van Hrvatske; i ne samo da se žrtve ne 
smanjuju tamo, nego se izazivaju i drugde. Da li je to samo slučajna 
podudarnost ili smišljen plan da u isto vreme kad Pavelić sprovodi pokolje 
Srba u Hrvatskoj, Josip Broz gura Srbe na ustanak u Srbiji i Crnoj Gori?<o:p>
</o:p>
</span></i></p>
<p class="MsoNormal" style="margin-left:10.0mm;mso-pagination:widow-orphan"><i><span lang="HR" style="mso-ansi-language:HR">Treće, 
svoje protivsrpsko obeležje komunisti dokazuju ne samo time što su nagnali 
Srbe u smrt van Hrvatske, nego i po tome što su preneli svoju akciju protiv 
Srba i u samoj Hrvatskoj. Dok su bili najstrahovitiji pokolji Srba u Hrvatskoj 
(u leto 1941), Komunistička partija diže ustanak u Srbiji i Crnoj Gori...<sup>62</sup><o:p>
</o:p>
</span></i></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">62 
Lazitch: <i>Osnovne istim o radu i ciljevima Tita i komunista, </i>str. 56. 
Pitanje, u kurzivu (u originalu) želi sugerirati komunističko-ustašku zavjeru 
protiv srpskog naroda. Tu su tezu četnici ponavljali tokom rata. Poslije rata 
Lazitch je promijenio mišljenje: u svojoj knjizi <i>Titov pokret i režim u 
Jugoslaviji 1941-1946 </i>(str. 17-20) on tvrdi da su četnici bili oni koji su 
prvi podigli ustanak, pozivajući se, poput Kneževića, na navodni događaj u 
blizini sela Ljuljaci, 28. maja 1941.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Major 
Vučković, jedan od važnih četničkih komandanata, u svom članku »Ustanak u 
Zapadnoj Srbiji« također pripisuje komunistima početak ustanka. Jedan je od 
osnovnih zadataka četničkog pokreta, objašnjava on, »u pogodnom trenutku, 
kad izgledi na uspeh oružane akcije budu povoljni, krenuti na ustanak«, ali 
kasnije u istom članku pisac kaže: »Tako je pokret Draže Mihailovića, silom 
događaja, </span>pre<span lang="HR" style="mso-ansi-language:HR"> nego 
sopstvenom inicijativom, naveden da tokom septembra 1941. stupi u akciju i da 
njome vodi, uz ogromne žrtve.«<sup>63 </sup>»Pogodan trenutak« značio je, 
naravno, moment iskrcavanja Saveznika na Balkanu, a pošto do njega nije došlo 
ljeti 1941, »sila događaja« koja je Mihailovića uvukla u akciju mogla je 
biti samo uspješni partizanski ustanak. Ne baš malo autoritativan izvor je i 
sam Mihailović koji je na svom suđenju priznao da su partizani bili ti koji su 
podigli ustanak u Srbiji.<sup>64</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">63 
Vučković, »Ustanak u zapadnoj Srbiji«, str. 131-134. To potvrđuje još 
jedan četnički komandant, Pavle Mešković, koji je s Mihailovićem bio na 
Ravnoj Gori: »Čiča je do poslednjeg trenutka izbegavao vratolomne borbe sa 
Nemcima bez ikakvog cilja, i bio je primoran da borbu prihvati.« »Na Ravnoj 
Gori«, str. 64.<span style="letter-spacing:-.2pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">64 
The Trial of </span><span lang="HR" style="font-size:7.0pt;mso-ansi-language:HR">Draška 
Mihailović, </span></i><span lang="HR" style="font-size:7.0pt;mso-ansi-language:HR">str. 
117-118.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Druga 
omiljena teza četničke emigracije jest da je ustanak u Srbiji rezultat 
intervencije Moskve kod Britanaca, da se otpočne s oružanom akcijom iza njemačkih 
linija, kako bi oslabio jaki njemački pritisak na Crvenu armiju. Najbolju i 
najautoritativniju formulaciju ove teze dao je Radoje Knežević:</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Ustanak 
u Zapadnoj Srbiji, koji Mihailović u prvom trenutku nije hteo, - jer je kao 
vojnik od zanata znao da se »oslobođena teritorija« ne može da održi, - 
planuo je u avgustu i septembru 1941, ne pod pritiskom Komunističke partije, 
kako komunisti tvrde, a mnogi veruju. Taj ustanak je dignut jer su od Mihailovića 
to zahtevali Saveznici, ne bi li se, ma i malo, olakšao nemački pritisak na 
ruskom frontu. Mihailović nije nikad hteo da narod gura u nekorisne vojničke 
avanture, jer njemu nije bilo svejedno da li će Jugoslavija biti naseljena 
Jugoslovenima ili Kinezima. Ali je na taj ustanak pristao, i sjajno ga vodio, 
kao na akciju potrebnu tada u okviru opšteg savezničkog plana, bez obzira na 
žrtve.<sup>65</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">65 
Knežević »O desetogodišnjici smrti (Draže Mihailovića)«, str. 339.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Ova 
teza, koju prihvaća i major Vučković, nije održiva više od ostalih četničkih 
pokušaja da uljepšaju povijest četničke uloge u ratu. Ni Knežević ni Vučković 
ne idu tako daleko da bi točno rekli kad su to Britanci tražili od Mihailovića 
da započne s ustankom u Srbiji, ali kako znamo da je prva radio poruka 
Mihailovićeve grupe primljena na Malti 14. septembra, i da prvi britanski 
agent, kapetan </span>Hudson<span lang="HR" style="mso-ansi-language:HR">, nije 
stigao u Mihailovićev štab do 25. oktobra, Britanci nisu nikako mogli dati 
znak za ustanak u augustu ili početkom septembra. Materijalna istina može se 
utvrditi iz nekoliko izvora. Brltansko-sovjetska razmjena mišljenja o situaciji 
u Jugoslaviji počela je ubrzo nakon što su Britanci uspostavili kontakt s 
Mihailovićem i od Hudsona čuli da u Srbiji postoje dvije gerilske grupacije, 
jedna pod Mihailovićem a druga pod komunistima, te da su im ciljevi oprečni i 
da u stvari vode međusobnu oružanu borbu. Jugoslavenska izbjeglička vlada 
zatražila je 13. novembra od svog izaslanika u Kujbiševu da zamoli sovjetsku 
vladu neka »pošalje hitne instrukcije komunistima da surađuju s Mihailovićem 
i da pod njegovom komandom ujedine svoje napore protiv agresora.«<sup>66</sup> 
Britanska je vojna misija podnijela memorandum sovjetskom ministarstvu rata 24. 
novembra u kojem zahtijeva od Sovjeta »da odmah interveniraju kod ustanika u 
Jugoslaviji.« U memorandumu se također kaže:<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">»Na 
poseban zahtjev sovjetske vlade, britanska je vlada potakla ustanak u <span style="letter-spacing:-.1pt">Jugoslaviji, 
pa je stoga u interesu sovjetske vlade da pomogne ostvarenje jedinstva </span>svih 
ustanika u Jugoslaviji.... britanska vlada smatra pukovnika Mihailovića jedinim 
mogućim vodom i zbog toga bi sve strane trebale slušati njegova naređenja ili 
bar surađivati s njim.«<sup>67</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">66 
Fotić, </span><i><span style="font-size:7.0pt">The War We Lost, </span></i><span lang="HR" style="font-size:7.0pt;mso-ansi-language:HR">str. 
169.<span style="letter-spacing:
-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">67 
Citirano u </span><i><span style="font-size:7.0pt">ibid, </span></i><span lang="HR" style="font-size:7.0pt;
mso-ansi-language:HR">str. 170.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Knežević 
i Vučković bi htjeli da vjerujemo kako ti kontakti između Britanaca i Sovjeta 
u kojima je sudjelovala i jugoslavenska izbjeglička vlada stoje u neposrednom 
odnosu s početkom ustanka u Srbiji. Ali to nam onemogućuje datum tih 
kontakata: oni su uspostavljeni nakon što je ustanak već dugo trajao. Sovjeti 
su se jednostavno nadali da će navesti Britance da učine sve što mogu kako bi 
pojačali ustanak sada kad su došli u dodir s Mihailovićem, a Britanci i 
Jugoslaveni u izbjeglištvu nadali su se navesti Sovjete da svojim pritiskom 
dovedu partizane pod Mihailovićevu komandu. Britanci su se kao izraziti 
legitimisti složili sa željom predsjednika vlade Simovića da snage otpora 
treba ujediniti pod Mihailovićem. Mihailović je napokon bio profesionalni 
oficir i Srbin i moglo se očekivati da će voditi bitku u velikoj tradiciji 
srpske vojske iz balkanskih ratova i prvog svjetskog rata. Jugoslavenski 
komunisti bili su vojni amateri, a britanski obavještajni podaci iz Jugoslavije 
do njemačkog napada na nju nisu bili takvi da bi u tom času davali povoda 
optimizmu u pogledu rukovodećih sposobnosti, vlastite inicijative i veličine 
podrške koju je imala Komunistička partija Jugoslavije.<sup>68</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">68 
</span><span style="font-size:7.0pt">Auty</span><span lang="HR" style="font-size:7.0pt;
mso-ansi-language:HR">, str. 97-99, 106, 110.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Opći 
ustanak počeo je kao rezultat inicijative i vodstva komunista, a ne ljudi ovlaštenih 
da zastupaju legitimizam. Kako ustanak nije počeo na znak Britanaca, posve je 
jasno da se nije slagao s britanskim planovima. Tokom augusta i septembra, prije 
nego što se moglo doći do pouzdanih informacija, a djelomice i na Simovićevo 
urgiranje, te na temelju barem jedne poruke koja je iz Jugoslavije došla preko 
Lisabona, BBC se nije osvrtao na ustanak.<sup>69</sup> Sredinom oktobra, kad je 
postalo jasno da se radi o dvjema različitim grupama, Britanci su čvrsto stali 
na četničku stranu. Htjeli su da se obje grupe ujedine, ali pod pretpostavkom 
da se partizani podrede Mihailovićevoj komandi.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">69 
Bivši sekretar američkog poslanstva u Beogradu, </span><span style="font-size:7.0pt">Karl</span><span style="font-size:7.0pt;mso-ansi-language:HR"> 
</span><span style="font-size:
7.0pt">Rankin</span><span lang="HR" style="font-size:7.0pt;mso-ansi-language:
HR">, koji je napustio grad sredinom jula, stigao je u Lisabon s porukom da bi 
BBC trebao prestati s emitiranjem izvještaja o oružanim akcijama u Srbiji. </span><i><span style="font-size:7.0pt">Ibid</span><span lang="HR" style="font-size:7.0pt;
mso-ansi-language:HR">, </span></i><span lang="HR" style="font-size:7.0pt;
mso-ansi-language:HR">str. 11-13.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Četnici 
Draže Mihailovića bili su u stvari uvučeni u ustanak samo zato što nisu 
mogli ostati po strani i dozvoliti da vodstvo pokrenutog srpskog stanovništva 
pređe potpuno u ruke komunista. Nisu htjeli da uprava u oslobođenim dijelovima 
zemlje ostane isključivo pod kontrolom komunista; bojali su se da će komunisti 
zavesti teror u oslobođenim krajevima i htjeli su to spriječiti.<sup>70</sup> 
Ali Mihailović nikada nije bio potpuno odan ustanku, niti je, kao što ćemo 
vidjeti, sudjelovao u njemu dulje vrijeme.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">70 
Tako je Mihailović objasnio svoje akcije njemačkim predstavnicima na sastanku 
u Divcima. Mikrofilm, br. T-314, rola 1457, snimci 1317-1321.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">U 
ranoj fazi ustanka, kada je svatko stajao pred istim neprijateljem i istim 
problemima, došlo je do nekih kontakata i, prirodno, do neke vrste suradnje 
između partizanskih i četničkih odreda i njihovih voda. S partizanske točke 
gledišta to je bilo u savršenom skladu s komunističkom linijom stvaranja 
Narodnog fronta. Tito je sam izjavio da je tadašnji Glavni štab partizanskih 
odreda u Beogradu čuo o Draži Mihailoviću i grupi oficira koji se skrivaju 
negdje u planinama oko Ravne Gore, te da je naredio štabu valjevskog 
partizanskog odreda da stupi u kontakt s Mihailovićem i pokuša ga uvjeriti u 
potrebu zajedničke borbe s partizanima.<sup>71</sup> Do kontakta između 
predstavnika dviju grupa došlo je u julu, u Beogradu, a tokom augusta bilo je 
još nekih dodira između predstavnika obje grupe, i izgleda da je došlo do 
nekog sporazuma o međusobnom nenapadanju i o još nekim stvarima.<sup>72</sup> 
Ali kad se je Tito, upravo po dolasku iz Beograda na slobodni teritorij, sastao 
s Mihailovićem 19. septembra u Struganiku, selu blizu Valjeva u zapadnoj 
Srbiji, oba su vođe shvatila da su razlike između njihove taktike i njihovih 
ciljeva prevelike da bi došlo do bilo kakvog stvarnog kompromisa.<sup>73</sup> 
Došlo je do nekog površnog sporazuma o nekim manje važnim stvarima, ali i on 
je trajao samo nekoliko tjedana. Do kraja oktobra svaka je nada u trajniju 
suradnju nestala u trzavicama i izravnom kršenju dogovora. Tokom ta dva tjedna 
također je postalo jasno da partizansko rukovodstvo uopće ne sumnja da treba 
nastaviti borbu protiv Nijemaca i srpskog kvislinškog režima, a da četnici 
kolebaju i traže način da odustanu od borbe, te da svu svoju snagu okrenu 
protiv partizana. Bio je to proces polarizacije koji je u Srbiji trajao nekoliko 
tjedana i imao je za posljedicu u nekoliko slučajeva mijenjanje strana. Tako 
je, na primjer, četnički odred popa Vlade Zečevića i poručnika Ratka 
Martinovića koji je i dotad usko surađivao s partizanima, prešao potpuno na 
partizansku stranu.<sup>74</sup> Nakon više od mjesec dana neslaganja i manjih 
sukoba između četnika i partizana, zbio se niz događaja (koje ćemo nešto 
kasnije razložiti) što su svoju kulminaciju dostigli 1. novembra, četničkim 
napadom na partizane u Užicu i okolici, gdje su partizani imali svoj štab. Četnički 
pokušaj da savladaju partizane nije uspio i od tog časa neprijateljstvo između 
partizana i četnika postupno je bivalo sve veće, sve dok nisu stupili u odlučnu 
međusobnu borbu skoro po čitavoj Jugoslaviji. Ta borba razvila se do najvažnijeg 
vojnog i političkog problema rata u Jugoslaviji i imala je krajnje složene međunarodne 
implikacije.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">71 
Tito, <i>Borba %a oslobođenje Jugoslavije 1941-1945. </i>str. 207-208.<span style="letter-spacing:
-.45pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">72 
Marjanović »Prilozi«, str. 183 - 192; </span><i><span style="font-size:7.0pt">The 
Trial </span><span lang="HR" style="font-size:7.0pt;mso-ansi-language:HR">ofDra^a 
Mihailović, </span></i><span lang="HR" style="font-size:7.0pt;mso-ansi-language:HR">str. 
110-111. Vidi također Dedijer, <i>Josip Broi^ Tito, </i>str. 301-303. Za jednu 
ranu (30. august) izjavu o zajedničkoj akciji partizana i četnika vidi <i>Zbornik 
DNOR, </i>tom </span><span style="font-size:7.0pt">II</span><span lang="HR" style="font-size:7.0pt;
mso-ansi-language:HR">, sv. 1, str. 44-45.<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">73 
Još jedan sastanak između Tita i Mihailovića (o tome kasnije) održan je 27. 
oktobra u selu Brajići, blizu Ravne Gore. Za partizansko tumačenje tih 
sastanaka vidi dva djela Jovana Marjanoviča koja se odnose na sukob četnika i 
partizana u Srbiji 1941. i na narodnooslobodilački rat u Srbiji 1941. Za četničko 
tumačenje tih sastanaka vidi npr. Sergije M. Živanovič, III, 8-50. Vidi također 
tumačenje pro-ljotičevskog pisca Karapandžića, str. 94-96, 115-118.<span style="letter-spacing:-.2pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">74 
Zečevič, bivši član Demokratske stranke, prišao je KPJ već 1942. Kasnije 
je zauzimao visoke položaje u partizanskoj privremenoj vladi, u jugoslavenskoj 
federalnoj i srpskoj republičkoj vladi. Umro je u oktobru 1970.<span style="letter-spacing:
-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Preostaje 
nam pitanje kakva je bila brojčana snaga četnika u zapadnoj Srbiji u jesen 
1941. Tu nije moguće dati nikakav zadovoljavajući odgovor. Suvremeni 
partizanski izvori ukazuju na to da su u posljednjem tjednu oktobra četnici 
imali oko tri tisuće ljudi.<sup>75</sup> Problem je u tome koga sve ubrojiti: 
samo ljude u već organiziranim i operativnim odredima, ili njih i ljude koji su 
bili popisani i vjerojatno spremni da se jave na poziv? Osim toga, koliko ih se 
od tog broja stvarno borilo? Prema izjavi jednog zarobljenog četničkog 
komandanta (Zdravka Draškovića) snaga Mihailovićevih četnika procijenjena je 
8. oktobra na najmanje 10.000 ljudi.<sup>76</sup> Njemačka karta od 29. oktobra 
sa smještajem raznih pobunjeničkih snaga u Srbiji naznačuje za Mihailovića 
10.000 ljudi s upitnikom. Izvještaj obavještajnog oficira opunomoćenog 
komandujućeg generala u Srbiji za dan 1. oktobra naznačuje jakost četnika 
između pet i deset tisuća, ali zatim dodaje: »Najveći dio pobunjenih četnika 
još nije ušao u otvorenu borbu protiv njemačkih snaga.«<sup>77</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">75 
Kako navodi Marjanović, <i>Ustanak 1941, </i>str. 184.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">76 
Mikrofilm br. T-314, rola 1457, snimci 351-352.<o:p>
</o:p>
</span></p>
<span lang="HR" style="font-size:7.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">77 Za kartu vidi </span><i><span style="font-size:7.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
EN-US;mso-fareast-language:EN-US;mso-bidi-language:AR-SA">ibid</span><span lang="HR" style="font-size:7.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">, </span></i><span lang="HR" style="font-size:7.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:HR;mso-fareast-language:
EN-US;mso-bidi-language:AR-SA">snimak 1099, a za izvještaj od 1. novembra vidi </span><i><span style="font-size:7.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:EN-US;mso-fareast-language:EN-US;
mso-bidi-language:AR-SA">ibid</span><span lang="HR" style="font-size:7.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:HR;mso-fareast-language:EN-US;mso-bidi-language:AR-SA">, </span></i><span lang="HR" style="font-size:7.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">snimci 1133-1137. Na istoj karti Nijemci su procijenili broj partizana na 
12.700 ljudi. Naravno, partizanske su procjene znatno veće.</span>
<p>
<br>
<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_33.htm"><b>Prethodni dokument</b></a></TD>
<TD><a href="40_35.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

