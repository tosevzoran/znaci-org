<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_245.htm"><b>Prethodni dokument</b></a></TD>
<TD><a href="31_247.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">KUVAR</span><span lang="DE" style="font-size:10.0pt;mso-bidi-font-size:11.0pt;mso-ansi-language:
HR"> </span><span lang="DE" style="font-size:10.0pt;mso-bidi-font-size:
11.0pt;mso-ansi-language:DE">STEVAN</span><span lang="DE" style="font-size:10.0pt;mso-bidi-font-size:11.0pt;mso-ansi-language:HR"> 
</span><span lang="DE" style="font-size:10.0pt;mso-bidi-font-size:11.0pt;mso-ansi-language:
DE">SEKULA</span><span lang="DE" style="font-size:10.0pt;mso-bidi-font-size:
11.0pt;mso-ansi-language:HR"> </span><span lang="DE" style="font-size:
10.0pt;mso-bidi-font-size:11.0pt;mso-ansi-language:DE">LATINOVI</span><span lang="HR" style="font-size:10.0pt;mso-bidi-font-size:11.0pt;mso-ansi-language:
HR">Ć</span><span lang="HR" style="font-size:10.0pt;mso-bidi-font-size:
12.0pt;mso-ansi-language:HR"><o:p>
</o:p>
</span></b></p>
<p class="MsoNormal" style="margin-top:10.0pt;line-height:91%"><span lang="EN-GB">Nije</span><span lang="EN-GB" style="mso-ansi-language:HR"> 
</span><span lang="EN-GB">nikad</span><span lang="HR" style="mso-ansi-language:HR">, 
</span><span lang="EN-GB">verovatno</span><span lang="HR" style="mso-ansi-language:HR">, 
</span><span lang="EN-GB">pomislio</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="HR" style="mso-ansi-language:HR"> 
ć</span><span lang="EN-GB">e</span><span lang="EN-GB" style="mso-ansi-language:HR"> 
</span><span lang="EN-GB">biti</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">partizanski</span><span lang="EN-GB" style="mso-ansi-language:HR"> 
</span><span lang="EN-GB">kuvar</span><span lang="HR" style="mso-ansi-language:HR">, 
</span><span lang="EN-GB">od</span><span lang="EN-GB" style="mso-ansi-language:HR"> 
</span><span lang="EN-GB">po</span><span lang="HR" style="mso-ansi-language:HR">č</span><span lang="EN-GB">etka</span><span lang="EN-GB" style="mso-ansi-language:HR"> 
</span><span lang="EN-GB">do</span><span lang="EN-GB" style="mso-ansi-language:HR"> 
</span><span lang="EN-GB">svr</span><span lang="HR" style="mso-ansi-language:HR">š</span><span lang="EN-GB">etka</span><span lang="EN-GB" style="mso-ansi-language:HR"> 
</span><span lang="EN-GB">NO</span><span lang="EN-GB" style="mso-ansi-language:HR"> 
</span><span lang="EN-GB">rata</span><span lang="HR" style="mso-ansi-language:HR">. 
</span><span lang="EN-GB">Kada</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">do</span><span lang="HR" style="mso-ansi-language:HR">š</span><span lang="EN-GB">ao</span><span lang="EN-GB" style="mso-ansi-language:HR"> 
</span><span lang="EN-GB">iz</span><span lang="EN-GB" style="mso-ansi-language:HR"> 
</span><span lang="EN-GB">vojske</span><span lang="HR" style="mso-ansi-language:HR">, 
</span><span lang="EN-GB">pre</span><span lang="EN-GB" style="mso-ansi-language:HR"> 
</span><span lang="EN-GB">rata</span><span lang="HR" style="mso-ansi-language:HR">, 
</span><span lang="EN-GB">o</span><span lang="HR" style="mso-ansi-language:HR">ž</span><span lang="EN-GB">enio</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">dobio</span><span lang="EN-GB" style="mso-ansi-language:HR"> 
</span><span lang="EN-GB">sina</span><span lang="HR" style="mso-ansi-language:HR">, 
</span><span lang="EN-GB">bave</span><span lang="HR" style="mso-ansi-language:HR">ć</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">zemljoradnjom</span><span lang="HR" style="mso-ansi-language:HR">. 
</span><span lang="EN-GB">Naro</span><span lang="HR" style="mso-ansi-language:HR">č</span><span lang="EN-GB">ito</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">voleo</span><span lang="HR" style="mso-ansi-language:HR"> 
&quot;</span><span lang="EN-GB">gledati</span><span lang="HR" style="mso-ansi-language:HR">&quot; 
</span><span lang="EN-GB">stoku</span><span lang="HR" style="mso-ansi-language:HR">, 
</span><span lang="EN-GB">a</span><span lang="HR" style="mso-ansi-language:HR">, 
</span><span lang="EN-GB">uzgred</span><span lang="HR" style="mso-ansi-language:HR">, 
</span><span lang="EN-GB">postao</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">selja</span><span lang="HR" style="mso-ansi-language:HR">č</span><span lang="EN-GB">ki</span><span lang="EN-GB" style="mso-ansi-language:HR"> 
</span><span lang="EN-GB">mesar</span><span lang="HR" style="mso-ansi-language:HR">, 
</span><span lang="EN-GB">koriste</span><span lang="HR" style="mso-ansi-language:HR">ć</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">svoje</span><span lang="EN-GB" style="mso-ansi-language:HR"> 
</span><span lang="EN-GB">znanje</span><span lang="EN-GB" style="mso-ansi-language:HR"> 
</span><span lang="EN-GB">za</span><span lang="EN-GB" style="mso-ansi-language:HR"> 
</span><span lang="EN-GB">klanje</span><span lang="EN-GB" style="mso-ansi-language:HR"> 
</span><span lang="EN-GB">stoke</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="EN-GB">svadbama</span><span lang="HR" style="mso-ansi-language:HR">, 
</span><span lang="EN-GB">slavama</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">ostalim</span><span lang="EN-GB" style="mso-ansi-language:HR"> 
</span><span lang="EN-GB">seoskim</span><span lang="EN-GB" style="mso-ansi-language:HR"> 
</span><span lang="EN-GB">svetkovinama</span><span lang="HR" style="mso-ansi-language:HR">. 
</span><span lang="EN-GB">Jugoslovenska</span><span lang="EN-GB" style="mso-ansi-language:HR"> 
</span><span lang="EN-GB">vojska</span><span lang="EN-GB" style="mso-ansi-language:HR"> 
</span><span lang="EN-GB">ga</span><span lang="EN-GB" style="mso-ansi-language:HR"> 
</span><span lang="EN-GB">mobili</span><span lang="HR" style="mso-ansi-language:HR">š</span><span lang="EN-GB">e</span><span lang="HR" style="mso-ansi-language:HR">, 
</span><span lang="EN-GB">ali</span><span lang="EN-GB" style="mso-ansi-language:HR"> 
</span><span lang="EN-GB">ne</span><span lang="EN-GB" style="mso-ansi-language:HR"> 
</span><span lang="EN-GB">sti</span><span lang="HR" style="mso-ansi-language:HR">ž</span><span lang="EN-GB">e</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">obu</span><span lang="HR" style="mso-ansi-language:HR">č</span><span lang="EN-GB">e</span><span lang="EN-GB" style="mso-ansi-language:HR"> 
</span><span lang="EN-GB">uniformu</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">primi</span><span lang="EN-GB" style="mso-ansi-language:HR"> 
</span><span lang="EN-GB">kuvarsku</span><span lang="EN-GB" style="mso-ansi-language:HR"> 
</span><span lang="EN-GB">opremu</span><span lang="HR" style="mso-ansi-language:HR">. 
</span><span lang="EN-GB">Rasturi</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">vojska</span><span lang="HR" style="mso-ansi-language:HR">, 
</span><span lang="EN-GB">a</span><span lang="EN-GB" style="mso-ansi-language:HR"> 
</span><span lang="EN-GB">Stevan</span><span lang="EN-GB" style="mso-ansi-language:HR"> 
</span><span lang="EN-GB">Latinovi</span><span lang="HR" style="mso-ansi-language:HR">ć 
</span><span lang="EN-GB">Sekula</span><span lang="EN-GB" style="mso-ansi-language:HR"> 
</span><span lang="EN-GB">vrati</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">ku</span><span lang="HR" style="mso-ansi-language:HR">ć</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">bez</span><span lang="EN-GB" style="mso-ansi-language:HR"> 
</span><span lang="EN-GB">pu</span><span lang="HR" style="mso-ansi-language:HR">š</span><span lang="EN-GB">ke</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">kuvarske</span><span lang="EN-GB" style="mso-ansi-language:HR"> 
</span><span lang="EN-GB">opreme</span><span lang="HR" style="mso-ansi-language:HR">, 
</span><span lang="EN-GB">samo</span><span lang="EN-GB" style="mso-ansi-language:HR"> 
</span><span lang="EN-GB">sa</span><span lang="EN-GB" style="mso-ansi-language:HR"> 
</span><span lang="EN-GB">ka</span><span lang="HR" style="mso-ansi-language:HR">š</span><span lang="EN-GB">ikom</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">vojni</span><span lang="HR" style="mso-ansi-language:HR">č</span><span lang="EN-GB">kom</span><span lang="EN-GB" style="mso-ansi-language:HR"> 
</span><span lang="EN-GB">porcijom</span><span lang="HR" style="mso-ansi-language:HR">. 
&quot;</span><span lang="EN-GB">Svako</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">ne</span><span lang="HR" style="mso-ansi-language:HR">š</span><span lang="EN-GB">to</span><span lang="EN-GB" style="mso-ansi-language:HR"> 
</span><span lang="EN-GB">ugrabio</span><span lang="EN-GB" style="mso-ansi-language:HR"> 
</span><span lang="EN-GB">pri</span><span lang="EN-GB" style="mso-ansi-language:HR"> 
</span><span lang="EN-GB">raspadanju</span><span lang="EN-GB" style="mso-ansi-language:HR"> 
</span><span lang="EN-GB">vojske</span><span lang="HR" style="mso-ansi-language:HR">, 
</span><span lang="EN-GB">a</span><span lang="EN-GB" style="mso-ansi-language:HR"> 
</span><span lang="EN-GB">ja</span><span lang="EN-GB" style="mso-ansi-language:HR"> 
</span><span lang="EN-GB">ni</span><span lang="HR" style="mso-ansi-language:HR">š</span><span lang="EN-GB">ta</span><span lang="HR" style="mso-ansi-language:HR">&quot; 
— </span><span lang="EN-GB">pri</span><span lang="HR" style="mso-ansi-language:HR">č</span><span lang="EN-GB">ao</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">Sekula</span><span lang="EN-GB" style="mso-ansi-language:HR"> 
</span><span lang="EN-GB">posle</span><span lang="EN-GB" style="mso-ansi-language:HR"> 
</span><span lang="EN-GB">dolaska</span><span lang="EN-GB" style="mso-ansi-language:HR"> 
</span><span lang="EN-GB">ku</span><span lang="HR" style="mso-ansi-language:HR">ć</span><span lang="EN-GB">i</span><span lang="HR" style="mso-ansi-language:HR">.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Po</span><span lang="HR" style="mso-ansi-language:HR">č</span><span lang="EN-GB">e</span><span lang="EN-GB" style="mso-ansi-language:HR"> 
</span><span lang="EN-GB">rat</span><span lang="HR" style="mso-ansi-language:HR">. 
</span><span lang="EN-GB">Dete</span><span lang="EN-GB" style="mso-ansi-language:HR"> 
</span><span lang="EN-GB">malo</span><span lang="HR" style="mso-ansi-language:HR">, 
ž</span><span lang="EN-GB">ena</span><span lang="EN-GB" style="mso-ansi-language:HR"> 
</span><span lang="EN-GB">mlada</span><span lang="HR" style="mso-ansi-language:HR">, 
</span><span lang="EN-GB">a</span><span lang="EN-GB" style="mso-ansi-language:HR"> 
</span><span lang="EN-GB">Sekula</span><span lang="EN-GB" style="mso-ansi-language:HR"> 
</span><span lang="EN-GB">ve</span><span lang="HR" style="mso-ansi-language:HR">ć 
</span><span lang="EN-GB">ima</span><span lang="EN-GB" style="mso-ansi-language:HR"> 
</span><span lang="EN-GB">podosta</span><span lang="EN-GB" style="mso-ansi-language:HR"> 
</span><span lang="EN-GB">godina</span><span lang="HR" style="mso-ansi-language:HR">. 
</span><span lang="EN-GB">Ustanak</span><span lang="EN-GB" style="mso-ansi-language:HR"> 
</span><span lang="EN-GB">u</span><span lang="EN-GB" style="mso-ansi-language:HR"> 
</span><span lang="EN-GB">rodnom</span><span lang="EN-GB" style="mso-ansi-language:HR"> 
</span><span lang="EN-GB">kraju</span><span lang="EN-GB" style="mso-ansi-language:HR"> 
</span><span lang="EN-GB">po</span><span lang="HR" style="mso-ansi-language:HR">č</span><span lang="EN-GB">e</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="EN-GB">sve</span><span lang="EN-GB" style="mso-ansi-language:HR"> 
</span><span lang="EN-GB">strane</span><span lang="HR" style="mso-ansi-language:HR">. 
</span><span lang="EN-GB">Ustanici</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">hrane</span><span lang="EN-GB" style="mso-ansi-language:HR"> 
</span><span lang="EN-GB">po</span><span lang="EN-GB" style="mso-ansi-language:HR"> 
</span><span lang="EN-GB">ku</span><span lang="HR" style="mso-ansi-language:HR">ć</span><span lang="EN-GB">ama</span><span lang="HR" style="mso-ansi-language:HR">, 
</span><span lang="EN-GB">nemaju</span><span lang="EN-GB" style="mso-ansi-language:HR"> 
</span><span lang="EN-GB">jo</span><span lang="HR" style="mso-ansi-language:HR">š 
</span><span lang="EN-GB">pravu</span><span lang="EN-GB" style="mso-ansi-language:HR"> 
</span><span lang="EN-GB">vojni</span><span lang="HR" style="mso-ansi-language:HR">č</span><span lang="EN-GB">ku</span><span lang="EN-GB" style="mso-ansi-language:HR"> 
</span><span lang="EN-GB">kuhinju</span><span lang="HR" style="mso-ansi-language:HR">, 
</span><span lang="EN-GB">a</span><span lang="EN-GB" style="mso-ansi-language:HR"> 
</span><span lang="EN-GB">ni</span><span lang="EN-GB" style="mso-ansi-language:HR"> 
</span><span lang="EN-GB">magacine</span><span lang="EN-GB" style="mso-ansi-language:HR"> 
</span><span lang="EN-GB">iz</span><span lang="EN-GB" style="mso-ansi-language:HR"> 
</span><span lang="EN-GB">kojih</span><span lang="EN-GB" style="mso-ansi-language:HR"> 
</span><span lang="EN-GB">bi</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">mogla</span><span lang="EN-GB" style="mso-ansi-language:HR"> 
</span><span lang="EN-GB">spremati</span><span lang="EN-GB" style="mso-ansi-language:HR"> 
</span><span lang="EN-GB">vojni</span><span lang="HR" style="mso-ansi-language:HR">č</span><span lang="EN-GB">ka</span><span lang="EN-GB" style="mso-ansi-language:HR"> 
</span><span lang="EN-GB">hrana</span><span lang="HR" style="mso-ansi-language:HR">. 
</span><span lang="DE" style="mso-ansi-language:
DE">Kakva je to vojska koja nema svoje magacine, pekara i mesara! Kako će se 
hraniti? A ako se vojnik dobro ne hrani, ne može dobro ni da se bori! Zar je 
njegova obuka na kuvarskom kursu bila uzaludna? Sve su to bila pitanja na koja 
je Sekula tražio odgovor.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Formira se odred 
u Sekulinom mestu. </span><span lang="DE" style="mso-ansi-language:DE">Javiše 
da im treba kuvar i Sekula dođe u odred ali kuvarske opreme nema. Snađe se 
sam: nađe kazan u svom selu; od kose mu kovač napravi dobar nož. Oformi 
Sekula kuhinju odreda koja nema vojničkog izgleda, ali se u njoj sprema dobra 
hrana. To je najvažnije.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Veliki mu je problem bio jelovnik. Pošto artikli od kojih sprema hranu nisu 
prošli kroz vojničke magacine, stručne preglede i precizna merenja, oni su i 
&quot;drugačiji&quot; od onih koje je spremao kad je služio vojsku. Sreća 
njegova, poznaje svoje ustanike, poznaje njihove jelovnike, pa se i tome lako 
prilagodi. Jela su od krompira, kupusa ili pasulja sa mesom, pa se lako 
kombinuju. Hrana je ukusna.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Godinu 
dana je Sekula premeštao svoju kuhinju od sela do sela, po Bosanskoj krajini, i 
uvek uredno spremao hranu za svoje drugove. Jednog dana njegova jedinica odlazi 
u sastav 3. krajiške brigade, kao 3. četa 3. bataljona. Stroj ove čete je 
uvek poznat: na desnom krilu stoji komandir Ile Radulović, a na levom kuvar 
Sekula. </span><span lang="EN-GB">Istih su godina i obojica su majstori u svojoj 
struci. Do Sekule stoje nišandžije na mitraljezima Daniša Manojlović i Vujo 
Stanković. Oči komandira čete gledaju levo, a kuvara Sekule desno kad 
kontrolišu stroj čete. Komandir Ile i kuvar Sekula radiće tako dosta vremena 
u ratu. Ile će voditi četu iz borbe u borbu, a Sekula će je pre i posle borbe 
hraniti.</span></p>
<p class="MsoNormal" style="line-height:91%"><span lang="EN-GB">Pozadi Sekule u 
stroju čete stoji mali bosanski konjić na kome je seljački samar; a jedna 
strana samara je kazan, a s druge sanduk sa ostalom kuvarskom opremom. Omalen, 
prosede kose, cenjen od svih drugova 3. čete, Sekula teži da i u najtežim 
situacijama spremi hranu za svoju četu. Retko kad u tome nije uspeo. Jasno mu 
je da nije lako biti kuvar u partizanima: dok četa maršuje on ide sa njom, dok 
četa vodi borbu on sprema hranu, dok se četa odmara on opet sprema hranu. A 
nije lako spremati hranu za četu vojnika, tim pre što na tom zadatku radi sam. 
Sam zaklati ovcu, kozu ili šta se dobije! Očistiti krompir ili prebrati 
pasulj, nacepati drva, naći čistu vodu za spremanje hrane, napraviti ležište 
za kazan, nahraniti konja koji nosi kuvarsku opremu — sve je to Sekulina 
obaveza.</span></p>
<p class="MsoNormal" style="line-height:91%"><span lang="EN-GB">Kad se četa 
postroji, pred malim okruglim kazanom stoji uvek čist i spreman Sekula, gleda u 
svoje borce da li su mu umorni ako su bili u borbi, ili da li su se dobro 
odmorili posle borbe. Pravda kod partizanskog kuvara mora biti na najvećoj 
visini! Nije uvek u kazanu ista količina sledovanja. Nekad samo meso sa vodom, 
nekad samo voda u kojoj se nalazi koja šaka brašna. Nekada se sa malo skroba i 
nekoliko kila hleba treba podmiriti cela četa i da svi borci opet budu 
zadovoljni. Biće zadovoljni znao je to Sekula, samo ako podela bude pravilna! </span><span lang="DE" style="mso-ansi-language:DE">Na 
to mu nikad niko nije prigovorio. Svako je znao da su savest i pravda kod Sekule 
uvek zastupljeni.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Nekad se desi da zbog novog borca ili nekog prolaznika u četi Sekula ostane 
bez sledovanja, jer ga je dao ovom. Kada se četa vraća iz borbe Sekuline oči 
stalno motre da li su svi borci u životu. Ako je koji ranjen ili poginuo, 
Sekulino lice se obliva tugom. Najteže od svega mu je kad više nikada ne može 
poslužiti one na koje se koliko juče možda i ljutio. On je prema drugovima 
bio kao majka koja hrani sina kada joj dođe s njive, od stoke ili iz fabrike.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Nekada se u kazanu kuva samo kukuruz ili raž. Sekula i to ukusno spremi da 
mu niko ne može staviti primedbu. Kada se njegova četa probijala na Zelengori, 
Sekula je ostao bez kazana. Uzeo je pušku i sa četom jurišao kao svaki 
iskusni borac kome je to već postao &quot;zanat&quot;. U prvoj borbi, posle 
Zelengore, četa zarobi kazan i to, na sreću, pravi vojnički. Sekula ga nosi 
na leđima ceo dan, a kad nađoše konja, ponovo ožive kuhinja. </span><span lang="EN-GB">Dalmacija, 
Sandžak, Srbija, sremski front, do Trsta. Sekula ne napušta četu, a četa ne 
menja svog &quot;šefa&quot; kuhinje koji ima šta da priča.</span></p>
<p class="MsoNormal" style="line-height:91%"><span lang="EN-GB">U Dalmaciji, kod 
Sinja, Sekula u jednom selu sprema hranu za četu dok ona vodi borbu za grad. 
Deca iz sela došla kod njega i gladna gledaju kako se u kazanu kuva pura. 
Sekula ništa ne govori, a kad je pura bila gotova prebroji decu pa i njih uključi 
u sledovanje. </span><span lang="DE" style="mso-ansi-language:DE">Kako je bio 
zadovoljan kad je na dečijim licima ugledao radost. </span><span lang="EN-GB">&quot;Deco 
moja, doćiće sloboda. Vi ćete morati dobro da učite i svojim radom nastavite 
ovu našu započetu borbu&quot; — govori im Sekula gledajući ih kako sa 
apetitom jedu.</span></p>
<p class="MsoNormal" style="line-height:91%"><span lang="EN-GB">Kad su saveznici 
bacali materijal na Crnom vrhu, Sekula ide od padobrana do padobrana. Neko traži 
odelo, neko municiju, a Sekula traži so bez koje se, tako reći, ne može.</span></p>
<p class="MsoNormal" style="line-height:91%"><span lang="EN-GB">Jedno jutro 
napadoše nas nemačke &quot;štuke&quot;. Letele su nisko i tukle po rasporedu 
naših jedinica. U jednoj uvali sprema se hrana za borce bataljona. Sekula i 
njegov kolega Šuco vele da će biti ukusna samo ako je očuvaju od ovih čeličnih 
ptičurina. Kazani su na rastojanju 15 — 20 metara. Naleteše dve &quot;štuke&quot;, 
otkačiše bombe i jedna pade između raspoređenih kazana. </span><span lang="DE" style="mso-ansi-language:DE">Sekula 
osta na nogama. Okrenu se i ugleda kuvara Šucu kako leži smrtno ranjen. Priskoči 
mu, uzima ga na ruke. Šuco ga pogleda i tihim glasom mu reče: &quot;Pazi da 
moj kazan ne zagori, ja umirem!&quot; Sekuli suze naviru na oči. Rastaje se od 
druga sa kojim sprema hranu borcima već pune dve godine. </span><span lang="EN-GB">Ali 
mestu očaja nema. Bataljon vodi borbu ceo dan. Sekula sprema hranu za obe čete. 
Iskopa grob i sahrani druga Šucu. Kad predveče čete dođoše iz borbe, Sekula 
ispriča komandiru 2. čete o Šucinoj pogibiji. </span><span lang="DE" style="mso-ansi-language:
DE">&quot;Hrana za vašu četu je spremljena. Eno je u kazanu iznad groba gde 
sam sahranio Šucu&quot; — bilo je sve što je mogao dalje da kaže. Borci 
neveseli, pognute glave, prilaze kazanu i novi kuvar deli im hranu što im je 
spremao njihov drug koji je pokopan nekoliko metara od kazana. Svima idu suze za 
nezaboravnim drugom koji im je spremao hranu od formiranja brigade pa sve do 
ovog trenutka. Borci 2. čete su tužni, baš kao mala deca kad ostanu bez 
majke.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">Takvi 
su bili naši kuvari Sekula i Šuco. Spremali nam hranu, brinuli o nama, delili 
sa nama zlo i dobro u toku rata. Jedan je poginuo, a drugi prežive rat. Sekula 
je kod Trsta bio ispraćen kući od svih boraca 3. bataljona. Otišao je kući 
kao stariji čovek. Živeo je dugo posle rata, dok smrt &quot;redovnim 
putem&quot; nije i po njega došla.<o:p>
</o:p>
</span></p>
<span lang="EN-GB" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-GB;mso-fareast-language:
EN-US;mso-bidi-language:AR-SA">Marko PANTIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_245.htm"><b>Prethodni dokument</b></a></TD>
<TD><a href="31_247.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

