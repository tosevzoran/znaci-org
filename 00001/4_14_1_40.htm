<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_39.htm"><b>Prethodni dokument</b></a></TD><TD><a href="4_14_1_41.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 40</strong></p>
<p align="center"><strong>IZVEŠTAJ KOMANDE VlŠEGRADSKOG ČETNIČKOG ODREDA OD 11. JANUARA 1942.
  KOMANDANTU OPERATIVNIH JEDINICA ISTOČNE BOSNE I HERCEGOVINE O SPORAZUMU
  O SARADNJI SA NEMAČKIM TRUPAMA U PREDSTOJEĆOJ OFANZIVI PROTIV
  PARTIZANSKIH JEDINICA<sup>1</sup></strong></p>
<p align="center">KOMANDA</p>
<p align="center">Višegradskog četničkog odreda</p>
<p align="center">Br. sl 11 januara<sup>2</sup> 1942 god.</p>
<p align="center">VIŠEGRAD<sup>3</sup></p>
<p align="center">KOMANDANTU OPERATIVNIH JEDINICA BRATU MAJORU<sup>4</sup></p>
<p>Nemačke trupe će uskoro krenuti u čišćenje komunista u Bosni<sup>5</sup> sada
  opravljaju prugu i most na Limu&#8212;Međeđe&#8212;Usti-prača&#8212;Mesići za Sarajevo.
  Potrebno je da svuda stupite u vezu sa Nemcima kažite im da ste Srpski
  nacionalni četnici koji se bore protiv Ustaša i komunista. Za
  spašavanje čestitog srpskog naroda.</p>
<p>Obavestite ih o komunistima i čistite komuniste.</p>
<p>O svemu je obavešten major Dangić radi upravljanja.</p>
<p>Ja sam Nemcima već rastumačio da Čajnički i Fočanski srezovi treba da budu čisti četnički srezovi.</p>
<p>Nemačke trupe polaze u Bosnu po pozivu Poglavara Hrvatske&#8212;Pavelića
  da očiste Istočnu Bosnu od komunista. Pavelić je sve srpske nacionalne
  četnike strpao u komuniste. Mi moramo ubediti Nemce da četnici u Bosni
  nisu komunisti niti partizani niti banditi već junački branioci srpskog
  naroda od najvećeg srpskog neprijatelja komunista i njihove braće
  ustaša.</p>
<p>Muslimani svuda dižu glavu kada vide nemačke trupe ali hrabri
  nemački vojnici ih preziru jer ovi muslimani ni svoje narodnosti nemaju.</p>
<p>Kada Nemci očiste komuniste nadležni će preduzeti mere da se u očišćenim krajevima ne vraća ustaška vlast već čija druga.<sup>6</sup> Koliko ste bili junaci na bojnom polju pri uništenju
  ustaškog ološa sada treba da budete još veće diplomate da sačuvate svoj
  narod. Ne zaboravite da je ovo kaznena ekspedicija i da samo pamet može
  spasti srpski narod u Istočnoj Bosni i borba na život i smrt sa
  komunistima koji su pobegli iz Srbije<sup>7</sup> ostavivši pozadi sebe spaljena
  sela i gradove. Ne smemo mirno gledati da same nemačke trupe uništavaju
  komuniste jer će tada uništiti i sav srpski narod jer oni ne raspoznaju
  ko je partizan a ko četnik.</p>
<p>Nemačke trupe gone četnike Draže Mihajlovića kao i komuniste te ako
  bi se koji pojavio bežeći ispred Nemaca da se znate upravljati.</p>
<p>Mi smo Srpski nacionalni četnici. Čuvajte se da se među vama ne sakrije koji partizan jer će tada svi stradati.</p>
<p align="center">S verom u Boga za kralja i otadžbinu.</p>
<p align="center">M.P.<sup>8</sup></p>
<p align="center">KOMANDANT PORUČNIK, </p>
<p align="center"><strong>Kamenko O. Jevtić</strong></p>
<p align="center"></p>
<p><sup>9</sup>Višegradski četnički odred sprema jednu jaču četu koja će sa
  nemačkim trupama poći u svetu borbu protiv komunista za slobodu
  bratskih naroda a odvajanje višegradskog sreza od Ustaša. </p>
<p>K<sup>10</sup></p>
<br>
<b class=medtxt><p><sup>1</sup> Fotokopija   originala   (pisanog   na   mašini,   ćirilicom)   u   Arhivu VII, Ca, k. 231, reg. br. 1/12).</p>
<p><sup>2</sup> i <sup>3</sup> Dopisano rukom.</p>
<p><sup>4</sup> Odnosi se na B. Todorovića (vidi dok. br. 41).</p>
<p><sup>5</sup> Vidi dok br. 38, nap. 3.</p>
<p><sup>6</sup> Vidi dok. br. 56.</p>
<p><sup>7</sup> Vidi dok. br. 32, nap. 3.</p>
<p><sup>8</sup> Okrugli pečat: &#187;Komanda četničkog odreda &#8212; Višegrad&#171;.</p>
<p><sup>9</sup> Tekst dokraj a je dopisan rukom.</p>
<p><sup>10</sup> Kamenko.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_39.htm"><b>Prethodni dokument</b></a></TD><TD><a href="4_14_1_41.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>