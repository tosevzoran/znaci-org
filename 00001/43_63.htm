<html>
<head>
<meta http-equiv="Content-Type" content="text/html; charset=utf-8">

<title>Blazo Jankovic: CETVRTA PROLETERSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Blazo Jankovic: CETVRTA PROLETERSKA</b><br>


<CENTER><TABLE border="1"><TR><TD><a href="43.htm"><b>Sadr&#382;aj</b></a></TD>
<TD><a href="43_62.htm"><b>Prethodni dokument</b></a></TD>
<TD><a href="43_64.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p><span lang="RU" style="FONT-SIZE: 14pt; mso-bidi-font-size: 12.0pt; mso-ansi-language: RU"><b>БОРБЕ  
У ДОЛИНИ ЛИМА (22. мај — 28. јул 1944)<O:P> 
 <i>
 </O:P>
</i>
</b></span>
<p class="MsoNormal" style="TEXT-INDENT: 27pt"><i><span lang="RU" style="FONT-SIZE: 14pt; mso-bidi-font-size: 12.0pt; mso-ansi-language: RU">Одбрана 
Берана</span><span lang="SR-CYR" style="FONT-SIZE: 14pt; mso-bidi-font-size: 12.0pt; mso-ansi-language: SR-CYR"><O:P>
 </O:P>
</span></i></p>
<p class="MsoNormal" style="TEXT-INDENT: 27pt"><i><span lang="SR-CYR" style="FONT-SIZE: 14pt; mso-bidi-font-size: 12.0pt; mso-ansi-language: SR-CYR">&nbsp;<O:P>
 </O:P>
</span></i></p>
<p class="MsoNormal" style="TEXT-INDENT: 27pt"><span lang="RU" style="mso-ansi-language: RU">Почетком 
јула је 2. пролетерска дивизија и даље 
држала мостобран на десној обали Лима и 
штитила просторију од Мурине до Фемића крша, 
као основицу за концентрацију и припреме 
јачих снага за продор у Србију. У подручју 
Берана организовани су народна власт, 
војнопозадински органи, центри за попуну 
људством, наставни центри и друго. Задаци 
бригада били су: 4. пролетерске — да и даље 
штити шире подручје Берана од напада од 
Рожаја и Сјенице; 3. српске — да врши 
гарнизонску службу у Беранама и затвара 
правце према Калудри и Шекулару; 2. 
пролетерске бригаде — да штити рејон 
Андријевице и затвара правце према Пећи, 
Плаву, Гусињу и Комовима; 7. црногорске 
бригаде — да брани долину Лима од Фемића 
крша до Бијелог Поља.<O:P>
 </O:P>
</span></p>
<p class="MsoNormal" style="TEXT-INDENT: 27pt"><span lang="RU" style="mso-ansi-language: RU">До 
почетка јула 4. бригада је предала све 
рањенике и болеснике дивизијској болници, 
попунила се људством из одреда са 
територије Црне Горе, наоружала с доста 
аутоматског оружја, снабдјела са муницијом, 
одјећом, санитетским и другим материјалом и 
добро нахранила. Појачан је војно-политички 
рад у јединицама, одржавани су партијско-политички 
курсеви, семинари, предавања и војни 
курсеви за упознавање с новим наоружањем и 
средствима, начином њихове употребе; 
јединице су извршиле бојна гађања из новог 
наоружања. Све је то доприносило подизању 
морално-политичког стања и борбене 
готовости бригаде у цјелини, тако да је она, 
н поред губитака у свакодневним борбама, 
бивала све бројнија, све боље наоружана и 
опремљенија, све јача и чвршћа.<O:P>
 </O:P>
</span></p>
<p class="MsoNormal" style="TEXT-INDENT: 27pt"><span lang="RU" style="mso-ansi-language: RU">Међутим, 
и непријатељ се за то вријеме ужурбано 
припремао за даља дејства и већ. првог дана 
јула је, са сјевера и сјеверозапада, поново 
напао положаје 2. пролетерске и 3. ударне 
дивизије. И овим својим акцијама хтио је 
постићи стари циљ — овладати долином Лима и 
спријечити прикупљање наших снага на тој 
просторији и њихове припреме за продор у 
Србију. Ноћу 1/2. јула непријатељ је покренуо 
у напад легију &quot;Бендл&quot;,<sup>8</sup> 
муслиманску фашистичку милицију и албанску 
квислиншку војску, и то једновре</span><span lang="RU" style="mso-bidi-font-size: 9.0pt; mso-ansi-language: RU">мено 
из Нове Вароши, преко Пријепоља, долином 
Лима према Бијелом Пољу, и од Сјенице, преко 
Пештера, према долини Лима, Бијелом Пољу и 
Беранама. Непријатељске јединице које су 
нападале преко Пештера потиснуле су 7. 
бригаду, дијелом снага посјеле положаје 
Ивање брдо — Штитари, а дијелом форсирале 
Лим у рејону Штитара. Одмах је, међутим, у 
тај рејон пребачена читава 7. бригада како 
би спријечила непријатељу да успостави 
мостобран на лијевој обали Лима.</span><span lang="RU" style="mso-ansi-language: RU"><O:P>
 </O:P>
</span></p>
<p class="MsoNormal" style="TEXT-INDENT: 27pt"><sup><span lang="RU" style="FONT-SIZE: 10pt; mso-bidi-font-size: 8.0pt; mso-ansi-language: RU">8</span></sup><span lang="RU" style="FONT-SIZE: 10pt; mso-bidi-font-size: 8.0pt; mso-ansi-language: RU"> 
Ојачани батаљон 369. пука немачке 181. дивизије.</span><span lang="RU" style="FONT-SIZE: 10pt; mso-bidi-font-size: 12.0pt; mso-ansi-language: RU"><O:P>
 </O:P>
</span></p>
<p class="MsoNormal" style="TEXT-INDENT: 27pt"><span lang="RU" style="mso-bidi-font-size: 9.0pt; mso-ansi-language: RU">&nbsp;<O:P>
 </O:P>
</span></p>
<p class="MsoNormal" style="TEXT-INDENT: 27pt"><span lang="RU" style="mso-bidi-font-size: 9.0pt; mso-ansi-language: RU">Убрзо 
се под ударом непријатеља нашла и 4. бригада. 
У напад на њене положаје непријатељ је 2. 
јула једновремено кренуо из два правца — с 
положаја Ивање брдо — Штитари долином 
ријеке Љешнице и од Рожаја ка одсјеку 
фронта Смиљевица — Трпези. Његове снаге 
које су надирале од Рожаја успјеле су да 
првог дана напада овладају Смиљевицом, 
Турјаком, Кацубером и Симовцем и да потисну 
4. бригаду ка Беранама. Снаге које су 
наступале долином Љешнице овладале су 
селима Петњицом, Туцањем и Хазањем. У таквој 
ситуацији штаб 2. дивизије 2. јула послије 
подне, наређује 4. бригади, која се на 
читавом фронту повлачила, да противнаподом 
врати изгубљене положаје, организује 
њихову одбрану и на сваки начин заштити 
Беране. Штаб дивизије је предвидио да у том 
противнападу учествују још и 3. српска 
бригада и корпусни брдски артиљеријски 
дивизион.</span><span lang="RU" style="mso-ansi-language: RU"><O:P>
 </O:P>
</span></p>
<p class="MsoNormal" style="TEXT-INDENT: 27pt"><span lang="RU" style="mso-bidi-font-size: 9.0pt; mso-ansi-language: RU">Ноћу 
2/3. јула штабови 3. српске и 4. пролетерске 
бригаде заједнички су припремали 
противнапад. Договорено је да два батаљона 
3. српске и два 4. пролетерске брмгаде изврше 
противнапад према Рожају, три батаљона 4. 
пролетерске према Сјеници, а један батаљон 
3. српске бригаде да затвори правце према 
Калудри- Све јединице су прије зоре 3. јула 
посјеле предвиђене полазне положаје. На 
прав-цу Рожаја је 3. батаљон 4. бригаде посјео 
линију Радова-ново брдо — Бабино брдо (к. 
1306), са задатком да дијелом снага овлада 
Смшћевицом и организује је за одбрану, а ди-јелом 
да садејствује 1. батаљону при нападу на 
Симовче, Кацубер и Турјак; 1. батаљон, ојачан 
одјељењем миноба-цача и одјељењем 
противтенковских пушака, посјео је линију 
Голо брдо (к. 1210) — Заграђе, са задатком да 
заузме Оштру јелу и да с ње, у садејству с 3. 
батаљоном и с ба-таљонима 3. српске бригаде, 
нападне Симовче, Кацубер и Турјак; два 
батаљона 3. српске бригаде посјела су линију</span><span lang="RU" style="mso-ansi-language: RU"> 
Чујевац (к. 1099) — Рудина, са задатком да 
један батаљон, преко Брезе и Тикве, 
садејствује 1. батаљону 4. пролетерске у 
нападу на Симовче и Кацубер, а један батаљон 
да преко Плоче и Малог врха усмјери на 
Гурјак, како би обезбиједио десни бок 
батаљона 4. бригаде који нападају на 
непријатеља који наступа од Сјенице ка 
долинама Лима и Љешнице. Према Калудри је 
један батаљон 3. српске бригаде, посјео 
положаје на Дивљаку, а један њен батаљон је 
и даље одржавао ред у Беранама.<O:P>
 </O:P>
</span></p>
<p class="MsoNormal" style="TEXT-INDENT: 10mm"><span lang="RU" style="mso-ansi-language: RU">На 
правац Сјенице су оријентисани: 2. батаљон 4. 
бригаде, који<span style="FONT-VARIANT: small-caps"> </span>је с 
линије Велика стена — к. 997 имао да 
дејствује правцем Гај — Хадаровица — 
Османово брдо, у лијеви бок непријатеља што 
се пробио у долину Лима и Љешнице; 5. батаљон, 
који је, ојачан одјељењем минобацача, имао 
да с линије Бучје — Иваново брдо (к. 1064) 
дејствује правцем Дио (к. 861) — Караманов крш 
(к. 790) — Мирај брдо, у лије-ви бок 
непријатеља који се пробио у долину Лима и 
Љешнице; 4. батаљон, који је, ојачан 
одјељењем минобацача и одјељењем 
противтенковских пушака, имао задатак да с 
линије к. 950 — Вреоца — Силица — Градина, 
садејствује 2. и 5. батаљону при опкољавању и 
разбијању непријатеља у долини Лима и 
Љешнице; 4. батаљон је био резерва бригаде. 
Задатак 2. и 5. батаљона био је да заједнички 
очисте села Петњицу, Годочеље, Туцање, и 
Хазање, а да, након из-бијања 2. батаљона на 
Османово брдо и 5. батаљона на Мирај — брдо, 
наступају, преко Мучња, ка Лозној, те да, у 
садејству с 4. батаљоном и 7. бригадом, 
разбију непријатеља у долини Лима и Љешнице.<O:P>
 </O:P>
</span></p>
<p class="MsoNormal" style="TEXT-INDENT: 10mm"><span lang="RU" style="mso-ansi-language: RU">Послије 
завршених борби на том правцу требало је да 
2. и 4. батаљон посједну положаје на линији 
Градина — Вреоци — Иваново брдо — Велика 
страна и затворе правце према Рожају и 
Сјеници, а 5. батаљон да се прикупи у селу 
Горажду, у резерву бригаде, и да буде 
спреман за напад према Турјаку и Хазању. 
Чета пратећих оруђа је имала задатак да се с 
минерским водом припреми за рушење пут 
Горажде — Турјак, затим да минобацачима и 
топовима подржава 2. и 5. батаљон са ватрених 
положаја из рејона Бучје, а потом 1. и 3. 
батаљон са ватрених положаја из подручја 
Крње јеле. Задатак корпусног брдског 
артиљеријског дивизиона био је да с 
ватрених положаја из рејона Горажда 
подржава противнапад на оба правца. Штабови 
3. српске и 4. пролетерске бригаде 
премјестили су се у рејон сјеверно од 
Горажда. Ту се развило превијалиште 4. 
бригаде, а њене позадинске јединице су се 
задржале у Будимљу. Друга пролетерска 
бригада имала је задатак да штити сектор 
Андријевице и десни бок дивизије од напада 
из Пећи, Плава, Гусиња и Комова.<O:P>
 </O:P>
</span></p>
<p class="MsoNormal" style="TEXT-INDENT: 10mm"><span lang="RU" style="mso-ansi-language: RU">Противнапад 
је почео на оба правца у зору 3. јула. Брзо су 
2. и 5. батаљон 4. пролетерске брмгаде продрли 
у непријатељев борбени поредак, заузели 
село Хазање, избили на Мучај-планини и 
приморали непријатеља да се извлачи према 
Сјеници. Батаљони који су нападали према 
Рожају овладали су Смиљевицом, Оштром јелом, 
Симовчем и Великом страном, али не и 
Кацубером и Турјаком. Њих је непријатељ 
најјаче бранио, те су борбе за ове положаје 
настављене све до 4. јула. Турјак и Кацубер 
су најзначајнији тактичко-топографски 
положаји за одбрану Берана и долине Лима, 
односно Рожаја и долине Ибра, па је 
разумљиво што су се обје стране за њих тако 
упорно бориле. У тежњи да што прије овлада 
Беранама, непријатељ је 4. јула прије подне 
на тим положајима прикупио јаке снаге, 
постављајући на Кацубер више митраљеза и 
пушкомитраљеза, топова и минобацача, и 
кренуо у напад према Беранама.<O:P>
 </O:P>
</span></p>
<p class="MsoNormal" style="TEXT-INDENT: 10mm"><span lang="RU" style="mso-ansi-language: RU">Али 
док се непријатељ прмпремао за напад, група 
бораца из 1. батаљона је самоиницијативно 
кренула на Кацубер, не стигавши чак да о 
томе обавијести ни штаб свог батаљона. У 
тренутку када је непријатељ отпочео 
наступање, командир чете Лазар Лопичић, 
политички комесар чете Даница Никаљевић и 
Шпиро Орландић са својим водом неопажено су 
прошли кроз противников стрељачки строј и 
напали Кацубер. Напад је био силовит, 
енергичан,. оштар и кратак. Након једног 
јаког праска бомби на Кацуберу је престала 
ватра. Непосредно послије тога непријатељ 
је, поколебан, застао. То су пожурили да 
искористе 1. и 3. батаљон 4. пролетерске и два 
батаљона 3. српске бригаде. И баш када су се 
они спремали да крену у напад, у рејон 
Симовча је бануо вод Шпира Орландића с 
топом, минобацачима, митраљезима и посадом 
коју су заробили на Кацуберу. Батаљони су 
одмах кренули у напад и готово без борбе 
посјели Кацубер и Турјак. Непријатељ је у 
нереду одступио према Рожају, а био је 
одбачен и на другим правцима. Сви његови 
покушаји да врати изгубљене положаје били 
су безуспјешни.<O:P>
 </O:P>
</span></p>
<p class="MsoNormal" style="TEXT-INDENT: 10mm"><span lang="RU" style="mso-ansi-language: RU">Послије 
тога су батаљони 3. српске бригаде упућени 
на правце Беране — Андријевица и Калудра — 
Мокра планина, а њихове дотадашње положаје 
посјела је 4. бригада. Њој је наређено да се 
задржи на линији Смиљевица — Турјак — 
Трпези — Петњица — долина ријеке Љешнице 
до села Биоча на Лиму и да с ње извиђа и 
затвара правце који са сјевера и 
сјеверозапада воде ка Беранама.<O:P>
 </O:P>
</span></p>
<p class="MsoNormal" style="TEXT-INDENT: 10mm"><span lang="RU" style="mso-bidi-font-size: 9.0pt; mso-ansi-language: RU">У 
борбама од 1. до 4. јула непријатељ је имао 118 
мртвих (од којих су 93 нађена на бојном пољу) 
и 120 рањених војника. Заробљено је 300 
припадника муслиманске фашистичке 
милиције; они су разоружани и пуштени 
кућама. У тим борбама је одробљено више од 50 
бивших црвеноармејаца, који су били носачи 
и коњовоци у њемачким јединицама. Они су сви 
ушли у састав 4. бригаде и у њеним се 
редовима борили против непријатеља све до 
новембра 1944. године, када су предати 
командама Црвене армије на њихов захтјев. 
Заплијењен је 1 брдски топ, 2 минобацача, 2 
тешка и 10 лаких митраљеза, више пушака, 
преко 10.000 пушчаних метака, 1 радио-станица, 15 
коња с товарима муниције и друга опрема. У 
тим борбама из 4. пролетерске бригаде је 
избачено из строја око 30 бораца и 
старјешина.<sup>9<O:P>
 </O:P>
</sup></span></p>
<p class="MsoNormal" style="TEXT-INDENT: 10mm"><sup><span lang="RU" style="FONT-SIZE: 10pt; mso-bidi-font-size: 8.0pt; mso-ansi-language: RU">9</span></sup><span lang="RU" style="FONT-SIZE: 10pt; mso-bidi-font-size: 8.0pt; mso-ansi-language: RU"> 
Зборник, том </span><span style="FONT-SIZE: 10pt; mso-bidi-font-size: 8.0pt">III</span><span lang="RU" style="FONT-SIZE: 10pt; mso-bidi-font-size: 8.0pt; mso-ansi-language: RU">, 
књ. 8, док. 8</span><span lang="RU" style="FONT-SIZE: 10pt; mso-bidi-font-size: 12.0pt; mso-ansi-language: RU"><O:P>
 </O:P>
</span></p>
<span lang="RU" style="FONT-SIZE: 10pt; FONT-FAMILY: 'Times New Roman'; mso-bidi-font-size: 8.0pt; mso-ansi-language: RU; mso-fareast-font-family: 'Times New Roman'; mso-fareast-language: EN-US; mso-bidi-language: AR-SA">Погинули 
су: борци Благоје Асановић, Мињаш М. Дуловић, 
Митар О. Зечевић, Петар Н. Јекнић, Драгутин 
Јокић, Миљан М. Марсенић и Миљан С. 
Лончаревић; десетари Љубомир Л. Лалић, Душан 
И. Матовић, Александар М. Отовић, Васо М. 
Радовић и Момир О. Томић; политички делегати 
вода Радомир А. Јолић и Димитрије В. 
Лаиновић; дневник аутора.</span>
<p>
<br>
<CENTER><TABLE border="1"><TR><TD><a href="43.htm"><b>Sadr&#382;aj</b></a></TD>
<TD><a href="43_62.htm"><b>Prethodni dokument</b></a></TD>
<TD><a href="43_64.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

