<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_146.htm"><b>Prethodni dokument</b></a></TD>
<TD><a href="4_14_1_148.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 147</strong></p>
<p align="center"><strong>OBAVEŠTENJE ŠTABA MAJEVlČKE ČETNIČKE BRIGADE OD 
20. AVGUSTA 1942. KOMANDANTIMA BATALJONA O PREGOVORIMA SA PREDSTAVNIKOM NEMACKOG 
OKUPATORA SA NAREĐENJEM ZA SPROVODENJE SPORAZUMA O „PRIMIRJU&quot;1</strong></p>
<p align="center">ŠTAB</p>
<p align="center">MAJEVIČKA ČETNIČKA BRIGADA</p>
<p align="center">Br. službeno 20 avgusta 1942 POLOŽAJ</p>
<p align="center">Dostavlja prepis odgovora predat Komandantu Njemačke vojske u 
Tuzli.</p>
<p align="center">KOMANDA</p>
<p align="center">ČETNIČKOG BATALJONA,</p>
<p>Položaj.</p>
<p>U prilogu se dostavlja prepis odgovora, koji je predat Komandantu Njemačke 
vojske iz Tuzle, a prilikom sastanka, koji je održat u Loparama 20 tek. mj. na 
kojemu su bili predstavnici četnika sa Komandantom vojvodom Kerovićem, 
Komandant Njemačke vojske i prestavnici Hrvatske vojske.2</p>
<p>Tom prilikom, Komandant Njemačke vojske, a pošto je pročitao naš odgovor 
i pošto su mu objasniti razlozi zbog kojih oružje ne može odložiti, 
odgovorio je da će naš odgovor dostaviti višoj Njemačkoj Komandi i da ćemo 
dobiti odgovor za 10 dana.</p>
<p>Za to vrijeme ponovo je utvrđeno da se primirje i dalje strogo održaje i da 
se patrole jedna drugoj ne smiju bliže da približuju od 500 koraka..</p>
<p>Dostavljajući Vam ovo, naređuje Vam se da se uslova primirja najstrožiie 
pridržavate i ne dozvolite nikome da mir naruši. Onaj, koji bude svojim radom 
ili najmanjim djelom mir narušio, biće najstrožije kažnjen, jer time svjesno 
radi protiv interesa Srpskog naroda.</p>
<p>U slučaju da bi neprijatelj sa svoje strane narušio uslove primirja, odmah 
da najhitnije o svakom takvom slučaju pismeno izvjestite, kako bi o tome mogli 
izvjestiti Komandanta Njemačke vojske u Tuzli i, poduzeti potrebne mjere.</p>
<p>Pošto su mnoge porodice četnika, koji se nalaze kod nas, internirane ovih 
dana iz Bijeljine, a u Brčkom najavljeno interniranje i oduzimanje imovine od 
strane Hrvatske vlasti, to smo molili Njemačkog Komandanta da se porodice četnika 
puste kućama, a imovina da im se povrati.</p>
<p>Stoga odmah po prijemu ovoga sačinite spiskove porodica, onih četnika, 
kojima su porodice internirane ili najavljeno interniranje i dostaviti nam što 
prije. U spisak unijeti pojedinačno sve članove koje treba pustiti i to: ime, 
prezime, zanimanje i odakle je i ako je odveden naznačiti gde je odveden, od 
koga i kada. Ovo se odnosi samo na interniranje onih porodica, koje je vršeno 
ovih dana.</p>
<p>Da bi svaki naš borac bio tačno obavješten o pregovorima, koji su vođeni 
sa Nijemcima, naređuje Vam se da se naš odgovor, predat Nijemcima, pročita 
pred strojem, kao i ovo naše naređenje. Tom prilikom da se svim borcima 
objasni važnost zaključenog primirja za Srpski narod i četnike, kojeg moramo 
pametno da iskoristimo.</p>
<p align="center">S vjerom u Boga za Kralja i otadžbinu!</p>
<p align="center">NAČELNIK ŠTABA</p>
<p align="center">Kapetan I kl.;</p>
<p align="center"><strong>Jovan Đ.Đorđević</strong></p>
<p align="center">KOMANDANT</p>
<p align="center">Vojvoda</p>
<p align="center"><strong>Radivoje Kerović, s.r.4</strong></p>
<p align="center">M. P.3</p>
<p>1 Original (umnožen na šapirografu, ćirilicom) u Arhivu VII, Ča, k. 210, 
reg. br. 25/2 (BH-V-10977).</p>
<p>2 Vidi dok. br. 144, nap. 4.</p>
<p>3&nbsp; Okrugli pečat: »Četnički odred vojvode majevičkog«.</p>
<p>4&nbsp; Ime i »s.r.« dopisao je mastilom, načelnik štaba Jovan Đorđević.<br>
<CENTER></p>
<TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_146.htm"><b>Prethodni dokument</b></a></TD>
<TD><a href="4_14_1_148.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
