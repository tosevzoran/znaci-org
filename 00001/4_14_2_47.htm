<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRAŽE MIHAILOVI&#262;A - KNJIGA 1</b><br>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_46.htm"><b>Prethodni dokument</b></a></TD><TD><a href="4_14_2_48.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<p>
<b>BR. 47</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>NAREDBA KOMANDANTA GORSKE KRALJEVE GARDE OD 23. FEBRUARA 1943. O FORMIRANJU RUDNIČKOG LETEĆEG ODREDA ZA BORBU PROTIV PRIPADNIKA NARODNOOSLOBODILAČKOG POKRETA NA ŠIREM PODRUČJU PLANINE RUDNIK</b><sup>1</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;koncept<sup>2</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;NAREDBA
<br>&nbsp;&nbsp;&nbsp;&nbsp;KOMANDANTA GORSKE KRALJEVE GARDE JUGOSLOVENSKE VOJSKE U OTADŽBINI ZA 23 FEBRUAR 1943 GOD.<sup>3</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;I.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Prema podatcima sa kojim raspolažem vidi se da u srezovima orašačkom, oplenačkom, kačerskom i lepeničkom postoje na terenu dve komunističke grupe od po oko 50 ljudi,<sup>4</sup> koje su na terenu razvile komunističku propagandu i akciju uništavanja naših ljudi i organizacije. Okupatorske i nedićeve vlasti na rad ovih komunista ne reagiraju, jer im svima ide u račun naše uništenje.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;II.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Na osnovi gore izloženog i naređenja G. Ministra Vojske mornarice i vazduhoplovstva br. 458, 459, 460 i 635/43 god.
<br>&nbsp;&nbsp;&nbsp;&nbsp;NAREĐUJEM
<br>&nbsp;&nbsp;&nbsp;&nbsp;Da se na teritoriji srezova orašačkog, oplenačkog i istočnog dela sreza kačerskog obrazuje Rudnički leteći odred gorske kraljeve garde pod komandom kapetana II klase Milivoja N. Radojkovića,<sup>5</sup> komandanta konjičkog diviziona Gorske Kraljeve Garde.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;III.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;U sastav <b>Rudničkog </b>letećeg odreda ulaze sledeće jedinice i starešine:
<br>&nbsp;&nbsp;&nbsp;&nbsp;1. leteći bataljon Gorske Kraljeve Garde pod komandom potporučnika Živadina A. Pavlovića, formiran prema naredbi G. Ministra Vojske, Mornirice i Vazduhoplovstva od 30 septembra 1942 godine sa najmanje 20 naoružanih ljudi u početku akcije Rudničkog letećeg odreda, a kasnije da se brojno stanje pojača.
<br>&nbsp;&nbsp;&nbsp;&nbsp;Potporučnik Pavle M. Curček sa najmanje 30 ljudi iz sastava 4. bataljona Gorske Kraljeve Garde.
<br>&nbsp;&nbsp;&nbsp;&nbsp;40 naoružanih ljudi iz sastava Konjičkog diviziona Gorske Kraljeve Garde pod komandom starešine koga odredi komandant diviziona.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;IV.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Zadatak Rudničkog letećeg odreda biće:
<br>&nbsp;&nbsp;&nbsp;&nbsp;Na reonu odreda uništavanje svih naoružanih komunističkih grupa i pojedinaca, kao i njihovih jataka i obaveštajaca.
<br>&nbsp;&nbsp;&nbsp;&nbsp;Učvršćenje naše organizacije i razvijanje propagande do maksimuma, pobijajući istovremeno propagandu komunista i okupatora.
<br>&nbsp;&nbsp;&nbsp;&nbsp;Uništenje svih domaćih izdajnika i obaveštajnih organa okupatora.
<br>&nbsp;&nbsp;&nbsp;&nbsp;Prema naređenju G. Ministra Vojske, Mornarice i Vazduhoplovstva Br. 553 i 554/43 proučiti način izvršenja sabotaže na ovom reonu, pa po dobijenom odobrenju od Komandanta Garde vršiti istu.
<br>&nbsp;&nbsp;&nbsp;&nbsp;Izvideti stanje na reonu orašačke brigade,<sup>6</sup> proučiti način organizacije pa o svemu dostaviti predlog komandanta odreda.
<br>&nbsp;&nbsp;&nbsp;&nbsp;Uopšte i na svakom koraku raditi na proširenje i ojačan je našeg stava u ovim krajevima.
<br>&nbsp;&nbsp;&nbsp;&nbsp;Razviti obaveštajnu službu na reonu i o svemu važnijem izvestiti komandanta Garde.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;V.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Početak akcije Rudničkog letećeg odreda 6 marta 1943 godine, kada mi komandant ima dostaviti izveštaj o formiranju odreda.
<br>&nbsp;&nbsp;&nbsp;&nbsp;Dostavlja se 10 napoleona za izdržavanje odreda.
<br>&nbsp;&nbsp;&nbsp;&nbsp;M.P.<sup>7</sup>
<br>&nbsp;&nbsp;&nbsp;&nbsp;KOMANDANT kapetan II klase,
<br>&nbsp;&nbsp;&nbsp;&nbsp;<b>N.K.</b><sup>8</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<sup>1</sup><b class=medtxt> Koncept (pisan na mašini, ćirilicom) u Arhivu VII, Ča, k. 27,reg. br. 8/2 (S-V-1203).</b>
<br>&nbsp;&nbsp;&nbsp;&nbsp;<sup>2</sup><b class=medtxt> Napisano mastiljavom olovkom, ćirilicom.</b>
<br>&nbsp;&nbsp;&nbsp;&nbsp;<sup>3</sup><b class=medtxt> Garda je formirana 1. novembra 1941. Krajem 1942. godine Gardaje u svom sastavu imala 6 bataljona i Konjički divizion. Po naređenjuDraže Mihailovića su formirani Kosmajski korpus i Korpus Gorske gardeKralja Petra II. Za komandanta Korpusa garde postavljen je kap. Nikola Kalabić (Arhiv VII, Ca, k. 2, reg. br. 17/2: Naredba načelnika ŠtabaVK od 12. juna 1943).</b>
<br>&nbsp;&nbsp;&nbsp;&nbsp;<sup>4</sup><b class=medtxt> U to vreme, na toj teritoriji dejstvovao je 1. šumadijski NOPodred »Milan Blagojević«.</b>
<br>&nbsp;&nbsp;&nbsp;&nbsp;<sup>5</sup><b class=medtxt> Poginuo je 28. aprila 1944. u Stragarima u borbi protiv pripadnika NOP-a.</b>
<br>&nbsp;&nbsp;&nbsp;&nbsp; <sup>6</sup><b class=medtxt> Brigada je do 12. juna 1943. bila u sastavu Oplenačkog korpusa.</b>
<br>&nbsp;&nbsp;&nbsp;&nbsp;<sup>7</sup><b class=medtxt> Okrugli pečat: Komanda Jugoslovenske vojske u otadžbini —Gorski štab br. 21.</b>
<br>&nbsp;&nbsp;&nbsp;&nbsp;<sup>8</sup><b class=medtxt> Nikola Kalabić.</b>
</p><CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_46.htm"><b>Prethodni dokument</b></a></TD><TD><a href="4_14_2_48.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body></html>
