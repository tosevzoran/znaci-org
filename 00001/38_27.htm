<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_26.htm"><b>Prethodni dokument</b></a></TD>
<TD><a href="38_28.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:0mm;margin-right:22.1pt;
margin-bottom:0mm;margin-left:138.7pt;margin-bottom:.0001pt;text-align:center;
text-indent:-138.7pt;line-height:14.15pt;mso-line-height-rule:exactly;
background:white"><b><span lang="SR-CYR" style="mso-ansi-language:SR-CYR">O 
LEGALIZOVANIM I NELEGALIZOVANIM ČETNICIMA</span></b></p>
<p class="MsoNormal" style="margin-top:12.0pt;text-align:justify;text-indent:
38.4pt;line-height:14.15pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Dosta 
prostora autori posvetiše legalizaciji četničkih odreda. Njihova teza je da 
je Draža Mihailović odobrio legalizaciju odreda kod Vlade Milana Nedića da bi 
sačuvao vojni potencijal svoga pokreta kako bi kasnije, u nekoj povoljnijoj 
situaciji, svoje snage upotrebio protiv okupatorskih jedinica. Možda bi ovo 
objašnjenje moglo biti prihvaćeno ako se ne bi znao Mihailovićev pravi odnos 
prema borbi protiv okupatora od prvih ustaničkih dana. Ali, zna se da Mihailović 
nije želeo da ima oružane sukobe sa okupatorom čekajući da ishod rata reše 
velike sile. On je bio primoran da povede ratne akcije protiv okupatora zbog 
aktivnosti partizanskih jedinica, koje su pretile da same oslobode gradove, i šira 
područja, što bi bilo kobno za četnički pokret. Taj svoj položaj - da je 
morao da stupi u borbu protiv okupacionih snaga, Mihailović je više puta 
potvrdio izjavama koje je dao okupatorskim komandama. Taj svoj stav potvrdio je 
i na sastanku u Divcima 11. novembra 1941. godine kada je kazao: &quot;Nećemo 
se boriti protiv Nemaca, pa ni onda ako nam ova borba bude nametnuta&quot;.<sup>98</sup> 
Tome treba dodati činjenicu da su četnici od prvog dana ustanka stalno imali 
dobre odnose sa predstavnicima vlasti koja je služila okupatoru. Sa njima se 
nisu nikada sukobljavali, a prilikom oslobaćanja nekih gradova ti nemački 
saradnici bili su pod punom zaštitom četnika, zbog čega su izbijali sukobi 
izmeću dve ustaničke strane. Mnogi ti dojučerašnji saradnici okupatora našli 
su se u četničkim redovima. Imajući sve to u vidu, nije bilo nikakvih smetnji 
da okupator prihvati legalizaciju četničkih odreda i da odmah koordiniraju 
zajedničku borbu za likvidiranje partizanskih jedinica.<o:p>
</o:p>
</span></p>
<p class="MsoNormal" style="margin-top:12.0pt;text-align:justify;text-indent:
38.4pt;line-height:14.15pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">98. &quot;Zbornik NOR-a&quot;, tom </span><span style="font-size:10.0pt;mso-bidi-font-size:12.0pt">XIV, 
</span><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">knj. 1, str. 876, dok. 7.</span><span lang="SR-CYR" style="font-size:10.0pt;mso-bidi-font-size:12.0pt;font-family:Arial;mso-hansi-font-family:
&quot;Times New Roman&quot;;mso-bidi-font-family:&quot;Times New Roman&quot;;mso-ansi-language:
SR-CYR"> </span><span style="font-size:10.0pt;mso-bidi-font-size:12.0pt"><o:p>
</o:p>
</span></b></p>
<p class="MsoNormal" style="margin-top:10.3pt;text-align:justify;text-indent:
36.0pt;background:white"><span lang="SR-CYR" style="mso-ansi-language:SR-CYR">Po 
prodoru Nemaca na slobodnu teritoriju, četnički odredi, zajedno sa Nedićevom 
poljskom stražom, Ljotićevim odredima i ostalim saradnicima okupatora, izvršili 
su teške zločine nad pripadnicima iartizanskog pokreta. U toj hajci, 
progonima, hapšenjima, premlaćivnju, ubijanju, privoćenju i predaji Nemcima 
zarobljenih, četnici su pokazali svu svoju bezdušnost. Davidović i Timotijević 
te zločine pokušavaju da pripišu samo pripadnicima odreda koji su 
legalizovani kao jedinice Nedićeve straže u službi kod Nemaca. Tim pokušavaju 
da kažu da četnička Vrhovna komanda nema veze sa tim zločinima.<o:p>
</o:p>
</span></p>
<p class="MsoNormal" style="margin-right:.25pt;text-align:justify;text-indent:
38.9pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Zbog 
toga je nužno pogledati neke druge činjenice, koje se razlikuju od ovih koje 
nam prezentiraju ovi istoričari. Opšte je poznato da je na čačanskom području 
bio legalizovan Jelički četnički odred, kojim je komandovao Miloje Mojsilović, 
i malo kasnije Ljubićki četnički odred, čiji je komandant bio kapetan 
Predrag Raković. Bili su legalizovani neki delovi Trnavskog četničkog odred, 
koji je bio u formiranju i kojim je komandovao Mijuško Ristović. Takovski četnički 
odred i one dragačevske četničke jedinice kojima je komandovao Milutin 
Janković nisu legalizovane. Tu su još neke manje grupe, koje su predvodili 
lokalni komandanti, a nisu prihvatili legalizaciju. Mećutim, sve četničke 
jedinice, legalizovane ili ne, vodile su ogorčenu borbu radi uništenja 
komunista, kako su tada nazivali sve partizanske borce. U čitavom čačanskom 
području, na području koje su držali legalizovani četnici ili ovi drugi, 
trajala je hajka na borce rasturenih partizanskih odreda. Nije bilo sela, niti 
seoske kuće, koja bi predstavljala zaštitu za partizanske borce u tim hladnim 
decembarskim danima. Hapšenja, maltretiranja, premlaćivanja, ubijanja, sprovoćenje 
i predaja Nemcima, bili su cilj svih četničkih jedinica, bile one 
legalizovane, ili ne. Zvonko Vučković u takovskom srezu nije legalizovao svoj 
odred, ali, dok je, u zimu 1941/1942. godine, bio u pratnji svog vrhovnog 
komandanta Draže Mihailovića, njegovi lokalni komandanti u saradnji i savezu 
sa majorom Milanom Kalabićem, koji je uspostavio svoju vlast u Gornjem 
Milanovcu, privodili su partizane i gotovo očistili to područje od njih. Na 
stotine partizanskih boraca su od strane četnika privedeni vojnom sudu, koji je 
odmah po zauzimanju Gornjeg Milanovca, tu bio formiran. Podaci kazuju da je tu 
osuđeno na smrt preko 20 boraca, a najveći broj ih je deportovan u logore.<sup>99</sup> 
Četnici su ovde iskazali veliku lojalnost prema okupatoru i kvislinzima i niko 
ih nije dirao, makar u tom vremenu dok su im verno služili.<o:p>
</o:p>
</span></p>
<p class="MsoNormal" style="margin-right:.25pt;text-align:justify;text-indent:
38.9pt;line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">99. &quot;Čačanski kraj u NOB - pali borci i žrtve&quot; (izvod).<o:p>
</o:p>
</span></b></p>
<p class="MsoNormal" style="text-align:justify;text-indent:38.65pt;line-height:
13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Na 
području Dragačeva Milutin Janković, sa svojim potčinjenim, nije bio 
legalizovan. To mu nije smetalo da ostane gazda na svom terenu. Nemci ga nisu 
gonili, a on im je iskazivao vernost, jer je svaki dan aktivno sudelovao u uništenju 
partizanskih odreda. Sa svojim potčinjenim hvatao je i lovio partizanske borce, 
ubijao, predavao patriote nemačkoj komandi u Požegi. Njegovi potčinjeni su u 
Lučanima ubili Milomira Milosavljevića, komesara čete u Dragačevskom 
bataljonu, u Dučalovićima su ubili Rosu Aleksić, partizanku iz Čačka. 
Janković je pravio izlete i na teren na kome</span><span lang="SR-CYR" style="mso-ansi-language:DE"> 
</span><span lang="SR-CYR" style="mso-ansi-language:SR-CYR">nije komandovao. 
Tako je više puta posećivao zatvor u Markovici, koji je držao legalizovani 
odred Mojsilovića. Odavde je 16. decembra preuzeo Savu Savićevića, partizana 
rodom sa Umke kod Beograda. Njega je lično Janković ubio na mestu Potajnik u 
Negrišorima. Četnici pod njegovom komandom uhvatili su i predali Nemcima u Požegi: 
Milojka Markovića, Radojka Markovića, Miladina Markovića, Vojina Mićića i 
Vasilija Ćebića iz Lučana, Selimira Alempijevića, Milana Jokovića i 
Nedeljka Kukića iz Lisica... koje su Nemci streljali u Požegi.<sup>100</sup> 
Janković je učestvovao sa nedićevcima i ljotićevcima u borbi sa partizanima 
kod škole u Zeokama, što znači da je bio u istom stroju sa bliskim 
saradnicima okupatora, od kojih se, po onome što je činio, ni u čemu nije 
razlikovao. Mnogo podataka kazuje da nisu postojale razlike u zločinima koje su 
činili prema partizanima i ovom pokretu legalizovani ili nelegalizovani četnici. 
Razlike nije moglo da bude, jer je Mihailović odobrio legalizaciju i odobravao 
aktivnost tih odreda. On je i dalje imao veliki uticaj u aktivnosti 
legalizovanih odreda. Da su kod Mihailovića isti tretman imali legalizovani i 
nelegalizovani odredi, kazuje podatak da su komandanti legalizovanih odreda po 
prestanku njihove legalizacije uživali visok tretman kod Mihailovića. Jer, 
legalizacijom ti odredi su izvršavali zadatke svoje, četničke Vrhovne 
komande.<o:p>
</o:p>
</span></p>
<p class="MsoNormal" style="text-align:justify;text-indent:38.65pt;line-height:
13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:SR-CYR">100. 
&quot;Zbornik NOR-a&quot;, tom </span><span style="font-size:10.0pt;
mso-bidi-font-size:12.0pt">XIV, </span><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:SR-CYR">knj. 
1, str. 876, dok. 7.</span><span style="font-size:10.0pt;mso-bidi-font-size:
12.0pt"><o:p>
</o:p>
</span></b></p>
<p class="MsoNormal" style="margin-top:.25pt;margin-right:.5pt;margin-bottom:
0mm;margin-left:.7pt;margin-bottom:.0001pt;text-align:justify;text-indent:36.95pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Možda 
je najbolje tu aktivnost objasnio sam Predrag Raković u izveštaju koji je 
podneo Draži Mihailoviću u decembru 1942. godine.</span></p>
<p class="MsoNormal" style="margin-top:1.9pt;margin-right:.5pt;margin-bottom:
0mm;margin-left:.7pt;margin-bottom:.0001pt;text-align:justify;text-indent:37.45pt;
line-height:12.5pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">&quot;Uništenje 
komunista bilo je potrebno i meni, i Nemcima, i ljotićevcima, te smo se u ovom 
poslu složili i postali saveznici&quot;.<sup>101<o:p>
</o:p>
</sup></span></p>
<p class="MsoNormal" style="margin-top:1.9pt;margin-right:.5pt;margin-bottom:
0mm;margin-left:.7pt;margin-bottom:.0001pt;text-align:justify;text-indent:37.45pt;
line-height:12.5pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">101. &quot;Zbornik NOR-a&quot;, tom </span><span style="font-size:10.0pt;mso-bidi-font-size:12.0pt">XIV, 
</span><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">knj. 2, str. 767, dok. 209.<sup><o:p>
</o:p>
</sup></span></b></p>
<p class="MsoNormal" style="text-indent:10.0mm"><span lang="SR-CYR" style="mso-ansi-language:SR-CYR">Primivši 
izveštaj Rakovića, Draža Mihailović ne propusti da ga pohvali napisavši na 
samom izveštaju: &quot;Frike, odličan rad&quot;.<sup>102<o:p>
</o:p>
</sup></span></p>
<p class="MsoNormal" style="text-indent:10.0mm"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:SR-CYR">102. 
&quot;Zbornik NOR-a&quot;, tom </span><span style="font-size:10.0pt;
mso-bidi-font-size:12.0pt">XIV, </span><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:SR-CYR">knj. 
2, str. 775, dok. 209.</span><span style="font-size:10.0pt;mso-bidi-font-size:
12.0pt"><o:p>
</o:p>
</span></b></p>
<p class="MsoNormal" style="margin-top:3.35pt;margin-right:.5pt;margin-bottom:
0mm;margin-left:.25pt;margin-bottom:.0001pt;text-align:justify;text-indent:
36.95pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Da 
li je potreban komentar da bi objasnili koji su bili motivi legalizacije odreda 
i kakva je saradnja bila izmeću ovih odreda i nemačke vojne sile?</span></p>
<p class="MsoNormal" style="margin-top:1.45pt;margin-right:.25pt;margin-bottom:
0mm;margin-left:0mm;margin-bottom:.0001pt;text-align:justify;text-indent:37.2pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Mnogi 
kasniji pregovori komandanta Drugog ravnogorskog Korpusa sa okupatorskim 
komandantima o preuzimanju borbenih akcija radi uništenja komunista potvrćuju 
da saradnje četnika sa okupatorskim snagama nikada nije osporavana od Vrhovne 
četničke komande i njenog komandanta Draže Mihailovića.</span></p>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_26.htm"><b>Prethodni dokument</b></a></TD>
<TD><a href="38_28.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

