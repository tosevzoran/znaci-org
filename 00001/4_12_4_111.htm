<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_110.htm"><b>Prethodni dokument</b></a></TD>
<TD><a href="4_12_4_112.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center;background:white"><b><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">IZVEŠTAJ KOMANDANTA JUGOISTOKA OD 21. AVGUSTA 1944. VRHOVNOJ KOMANDI 
KOPNENE VOJSKE O ISKUSTVIMA STEČENIM U BORBAMA NA DALMATINSKIM OSTRVIMA BRAČU, 
HVARU, KORČULI, MLJETU I ŠOLTI<sup>1</sup></span></b><span lang="HR" style="font-size:12.0pt;mso-bidi-font-size:10.0pt;mso-ansi-language:HR"><o:p>
</o:p>
</span></p>
<p class="MsoNormal" align="center" style="text-align:center;background:white"><span lang="HR" style="font-size:12.0pt;mso-bidi-font-size:10.0pt;letter-spacing:-.2pt;
mso-ansi-language:HR">POVERLJIVO</span><span lang="DE" style="font-size:12.0pt;
mso-bidi-font-size:10.0pt;mso-ansi-language:DE"><o:p>
</o:p>
</span></p>
<p class="MsoNormal" style="tab-stops:241.0pt 248.1pt;background:white"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">Komanda Jugoistoka</span><span lang="HR" style="font-size:12.0pt;mso-bidi-font-size:
10.0pt;font-family:Arial;mso-hansi-font-family:&quot;Times New Roman&quot;;mso-bidi-font-family:
&quot;Times New Roman&quot;;mso-ansi-language:HR"> </span><span lang="HR" style="font-size:
12.0pt;mso-bidi-font-size:10.0pt;mso-ansi-language:HR">.</span><span lang="HR" style="font-size:12.0pt;mso-bidi-font-size:10.0pt;font-family:Arial;mso-hansi-font-family:
&quot;Times New Roman&quot;;mso-bidi-font-family:&quot;Times New Roman&quot;;mso-ansi-language:
HR"> </span><span lang="HR" style="font-size:12.0pt;mso-bidi-font-size:10.0pt;
mso-ansi-language:HR">H. </span><span lang="DE" style="font-size:12.0pt;
mso-bidi-font-size:10.0pt;mso-ansi-language:DE">Qu.,&nbsp;<span style="mso-tab-count:
1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span></span><span lang="HR" style="font-size:12.0pt;
mso-bidi-font-size:10.0pt;mso-ansi-language:HR">21. 8. 1944</span><span lang="DE" style="font-size:12.0pt;mso-bidi-font-size:10.0pt;mso-ansi-language:
DE"><o:p>
</o:p>
</span></p>
<p class="MsoNormal" style="tab-stops:245.3pt;background:white"><span lang="HR" style="font-size:12.0pt;mso-bidi-font-size:10.0pt;mso-ansi-language:HR">Komanda 
Grupe armija »F«</span><span lang="HR" style="font-size:12.0pt;mso-bidi-font-size:
10.0pt;font-family:Arial;mso-bidi-font-family:&quot;Times New Roman&quot;;mso-ansi-language:
HR">&nbsp;<span style="mso-tab-count:1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
</span></span><span lang="HR" style="font-size:12.0pt;mso-bidi-font-size:10.0pt;mso-hansi-font-family:
Arial;mso-ansi-language:HR">166/VIII</span><span lang="DE" style="font-size:12.0pt;
mso-bidi-font-size:10.0pt;mso-ansi-language:DE"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
12.0pt;mso-bidi-font-size:10.0pt;mso-ansi-language:HR">Ia/Stoart,<sup>2</sup> 
pov. br. 957/44</span><span style="font-size:12.0pt;mso-bidi-font-size:10.0pt"><o:p>
</o:p>
</span></p>
<p class="MsoNormal" style="background:white"><i><span lang="HR" style="font-size:
12.0pt;mso-bidi-font-size:10.0pt;mso-ansi-language:HR">Pred.: </span></i><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">Izveštaj o iskustvima.</span><span lang="DE" style="font-size:12.0pt;
mso-bidi-font-size:10.0pt;mso-ansi-language:DE"><o:p>
</o:p>
</span></p>
<p class="MsoNormal" align="center" style="text-align:center;background:white"><i><span lang="DE" style="font-size:12.0pt;mso-bidi-font-size:10.0pt;mso-ansi-language:
DE">OKH/Gen. St. d. H./Gen. d. Art.</span></i><b><sup><span lang="HR" style="font-size:12.0pt;mso-bidi-font-size:10.0pt;mso-ansi-language:HR">3</span></sup></b><span lang="DE" style="font-size:12.0pt;mso-bidi-font-size:10.0pt;mso-ansi-language:
DE"><o:p>
</o:p>
</span></p>
<p class="MsoNormal" style="margin-right:.7pt;text-align:justify;background:white"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">U prilogu donosi se izveštaj o iskustvima, koja su stečena na dalmatinskim 
ostrvima, u borbi protiv neprijateljskih desantnih komandosa.<o:p>
</o:p>
</span></p>
<p class="MsoNormal" style="background:white"><i><span lang="HR" style="font-size:
12.0pt;mso-bidi-font-size:10.0pt;mso-ansi-language:HR">Prilog: </span></i><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">1</span><span lang="DE" style="font-size:12.0pt;mso-bidi-font-size:10.0pt;
mso-ansi-language:DE"><o:p>
</o:p>
</span></p>
<p class="MsoNormal" align="right" style="text-align:right;background:white"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">Za komandanta Jugoistoka (K-t GrA »F«) <o:p>
</o:p>
</span></p>
<p class="MsoNormal" align="right" style="text-align:right;background:white"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">Načelnik štaba</span><span lang="DE" style="font-size:12.0pt;mso-bidi-font-size:
10.0pt;mso-ansi-language:DE"><o:p>
</o:p>
</span></p>
<p class="MsoNormal" align="right" style="text-align:right;background:white"><b><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">Vinter</span></b><span lang="DE" style="font-size:12.0pt;mso-bidi-font-size:
10.0pt;mso-ansi-language:DE"><o:p>
</o:p>
</span></p>
<p class="MsoNormal" style="background:white"><i><span lang="HR" style="font-size:
12.0pt;mso-bidi-font-size:10.0pt;mso-ansi-language:HR">Kopija za:</span></i><span lang="DE" style="font-size:12.0pt;mso-bidi-font-size:10.0pt;mso-ansi-language:
DE"><o:p>
</o:p>
</span></p>
<p class="MsoNormal" style="background:white"><span lang="DE" style="font-size:
12.0pt;mso-bidi-font-size:10.0pt;mso-ansi-language:DE">Gen. d. Ff. Küst. u. 
Fest. Art.<sup>4</sup><o:p>
</o:p>
</span></p>
<p class="MsoNormal" style="background:white"><i><span lang="HR" style="font-size:
12.0pt;mso-bidi-font-size:10.0pt;mso-ansi-language:HR">KTB</span></i><span lang="DE" style="font-size:12.0pt;mso-bidi-font-size:10.0pt;mso-ansi-language:
DE"><o:p>
</o:p>
</span></p>
<p class="MsoNormal" style="background:white"><span lang="HR" style="font-size:
12.0pt;mso-bidi-font-size:10.0pt;mso-ansi-language:HR">Stoart (»E«)</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="tab-stops:28.3pt;background:white"><sup><span lang="HR" style="font-size:7.0pt;mso-bidi-font-size:10.0pt;mso-ansi-language:
HR">1</span></sup><span lang="HR" style="font-size:7.0pt;mso-bidi-font-size:10.0pt;
mso-ansi-language:HR"> Snimaik originala (pisanog na mašini) u AVII, NAV-T-311, 
r. 192, s. 730—3.<o:p>
</o:p>
</span></p>
<p class="MsoNormal" style="tab-stops:28.3pt;background:white"><sup><span lang="HR" style="font-size:7.0pt;mso-bidi-font-size:10.0pt;mso-ansi-language:
HR">2</span></sup><span lang="HR" style="font-size:7.0pt;mso-bidi-font-size:10.0pt;
mso-ansi-language:HR"> Stabsoffizierartillerie (artiljerijski štabni oficir, 
tj. artiljerijski oficir u štabu).<o:p>
</o:p>
</span></p>
<p class="MsoNormal" style="tab-stops:28.3pt;background:white"><sup><span lang="HR" style="font-size:7.0pt;mso-bidi-font-size:10.0pt;mso-ansi-language:
HR">3</span></sup><span lang="HR" style="font-size:7.0pt;mso-bidi-font-size:10.0pt;
mso-ansi-language:HR"> General </span><span lang="DE" style="font-size:7.0pt;
mso-bidi-font-size:10.0pt;mso-ansi-language:DE">der Artillerie<o:p>
</o:p>
</span></p>
<p class="MsoNormal" style="tab-stops:28.3pt;background:white"><sup><span lang="HR" style="font-size:7.0pt;mso-bidi-font-size:10.0pt;mso-ansi-language:
HR">4</span></sup><span lang="HR" style="font-size:7.0pt;mso-bidi-font-size:10.0pt;
mso-ansi-language:HR"> Generalštab </span><span lang="DE" style="font-size:7.0pt;
mso-bidi-font-size:10.0pt;mso-ansi-language:DE">des Heeres Küsten und 
Festungsartillerie </span><span lang="HR" style="font-size:7.0pt;mso-bidi-font-size:
10.0pt;mso-ansi-language:HR">(General štab </span><span lang="DE" style="font-size:7.0pt;mso-bidi-font-size:10.0pt;mso-ansi-language:DE">KoV, 
Odeljenje </span><span lang="HR" style="font-size:7.0pt;mso-bidi-font-size:10.0pt;
mso-ansi-language:HR">za obalsku i tvrđavsku artijerilju).</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="background:white"><span lang="HR" style="mso-ansi-language:
HR">&nbsp;<o:p>
</o:p>
</span></p>
<p class="MsoNormal" align="center" style="text-align:center;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:
HR">IZVEŠTAJ O STEČENIM ISKUSTVIMA</span><span lang="DE" style="font-size:12.0pt;
mso-bidi-font-size:10.0pt;mso-ansi-language:DE"><o:p>
</o:p>
</span></p>
<p class="MsoNormal" style="margin-right:.25pt;text-align:justify;background:
white"><span lang="HR" style="font-size:12.0pt;mso-bidi-font-size:11.0pt;
mso-ansi-language:HR">Česte akcije komandosa protiv ostrva, rasprostranjenih 
prema dalmatinskoj obali, povod su za iznošenje sledećih iskustava, stečenih 
u odbrani tih ostrva.</span><span lang="HR" style="font-size:12.0pt;mso-bidi-font-size:
10.0pt;mso-ansi-language:HR"><o:p>
</o:p>
</span></p>
<p class="MsoNormal" style="margin-right:.25pt;text-align:justify;background:
white"><span lang="HR" style="font-size:12.0pt;mso-bidi-font-size:11.0pt;
mso-ansi-language:HR">I) 1. Iskustva su stečena u borbama na ostrvima Korčuli, 
Mljetu, Hvaru, Braču i Šolti.<sup>5</sup> Zemljište je jako brdovito, do 
brdovito kraško i slabo pošumljeno. Gusto grmlje često ometa preglednost. U 
dolinama se često nalaze veće površine pod vinogradima, a brojne kamene 
ograde štite poljoprivredno korištene površine od vetra i raznašanja zemlje.</span><span lang="HR" style="font-size:12.0pt;mso-bidi-font-size:10.0pt;mso-ansi-language:
HR"><o:p>
</o:p>
</span></p>
<p class="MsoNormal" style="background:white"><sup><span lang="HR" style="font-size:7.0pt;mso-bidi-font-size:10.0pt;mso-ansi-language:HR">5</span></sup><span lang="HR" style="font-size:7.0pt;mso-bidi-font-size:10.0pt;mso-ansi-language:
HR"> Bliže o borbama za ta ostrva vidi dok. br. 8, 18, 35, 36, 43 d 56.<o:p>
</o:p>
</span></p>
<p class="MsoNormal" style="text-align:justify;tab-stops:40.55pt;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:
HR">2. Iskrcavanja su najčešće usledila, zbog slabe odbrane ostrva, 
neprimetno u mraku ili zamračenju, uz pomoć jedrilica i drugih barki 
upotrebljivih za desant. U pojedinim slučajevima primećeno je učešće 
desantnih čamaca. Iskrcane bande često su stajale pod engleskom komandom. 
Povremeno su primećene odvojene, manje grupe engleskih i američkih vojnika. Općenito, 
iskrcane neprijateljske snage raspolažu u većoj meri sa teškim pešadijskim 
oružjem.<span style="letter-spacing:-.45pt"><o:p>
</o:p>
</span></span></p>
<p class="MsoNormal" style="margin-right:.25pt;text-align:justify;tab-stops:40.55pt;
background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">3. Zbog samo slabog zaposedanja ostrva od strane naših 
snaga, odustalo se od angažovanja baterija obalske artiljerije kopnene vojske 
na ostrvima. U naročitim slučajevima formirane su privremeno pozicijske 
baterije, koje su bile zaposedane od snaga divizijske artiljerije. U svim slučajevima, 
gde je to bilo samo moguće, na dominirajućim tačkama ostrva uređena su bila 
uporišta, sa kojih se je, u određenim vremenskim razmacima, vršilo pročešljavanje 
ostrva.<span style="letter-spacing:-.55pt"><o:p>
</o:p>
</span></span></p>
<p class="MsoNormal" style="margin-right:.25pt;text-align:justify;background:
white"><span style="font-size:12.0pt;mso-bidi-font-size:11.0pt">II</span><span lang="HR" style="font-size:12.0pt;mso-bidi-font-size:11.0pt;mso-ansi-language:
HR">) 1. Protiv, u svakom slučaju brojčano premoćnog, protivnika </span><span style="font-size:12.0pt;mso-bidi-font-size:11.0pt">a</span><span style="font-size:12.0pt;mso-bidi-font-size:11.0pt;mso-ansi-language:HR"> 
</span><span style="font-size:12.0pt;mso-bidi-font-size:11.0pt">pre</span><span lang="HR" style="font-size:12.0pt;mso-bidi-font-size:11.0pt;mso-ansi-language:HR"> 
svega u teškom oružju, uporišta su se mogla održati ako je bila moguća 
dovoljna artiljerijska pomoć.</span><span lang="HR" style="font-size:12.0pt;mso-bidi-font-size:
10.0pt;mso-ansi-language:HR"><o:p>
</o:p>
</span></p>
<p class="MsoNormal" style="margin-right:.5pt;text-align:justify;tab-stops:40.3pt;
background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">2. Ugrađivanje dalekometnih baterija na ostrva 
(baterije za dejstvo protiv ciljeva na moru) nije svrsishodno, ako nije mogao 
biti napravljen i istovremeno zaposednut jedan neprekidni odbrambeni sistem, pošto 
se neprijateljske snage mogu svuda neprimetno iskrcati i zaobići vatrene položaje.<span style="letter-spacing:-.4pt"><o:p>
</o:p>
</span></span></p>
<p class="MsoNormal" style="margin-right:.7pt;text-align:justify;tab-stops:40.3pt;
background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">3. Podrška uporišta od strane divizijske 
artiljerije sa kopna, usled udaljenosti ostrva, općenito je bila moguća samo 
sa teškim baterijama.<span style="letter-spacing:-.45pt"><o:p>
</o:p>
</span></span></p>
<p class="MsoNormal" style="text-align:justify;tab-stops:12.95pt;background:white"><span lang="HR" style="font-size:12.0pt;mso-bidi-font-size:11.0pt;letter-spacing:-.3pt;
mso-ansi-language:HR">4.</span><span lang="HR" style="font-size:12.0pt;
mso-bidi-font-size:11.0pt;mso-ansi-language:HR"> Ograničena oprema četa i 
bataljona teškim oružjem prisiljava na pojačavanje artiljerijske podrške. 
Velika širina divizijskog odseka, kao i stalno angažovanje u ratu sa bandama, 
ne dopušta jedno povećano premeštanje divizijske artiljerije na ostrva. Ne 
uzimajući u obzir već spomenute položaje baterija, samo u malo slučajeva može 
za to da se postigne hitno potrebna zaštita uporišta od strane teškog oružja 
artiljerije.</span><span lang="HR" style="font-size:12.0pt;mso-bidi-font-size:
10.0pt;mso-ansi-language:HR"><o:p>
</o:p>
</span></p>
<p class="MsoNormal" style="text-align:justify;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:HR">Zaposedanje 
pozicijskih baterija od strane doko-mandovanog ljudstva divizijske artiljerije 
ostaje uvek nedovoljno, tako da nije moguće puno iskorišćavanje brzine gađanja. 
Istovremeno, kroz zaposedanje položajnih baterija, pokazalo se slabljenje 
baterija divizijske artiljerije, koje se ne bi moglo dozvoliti u dužem roku.</span><span lang="HR" style="font-size:12.0pt;mso-bidi-font-size:10.0pt;mso-ansi-language:
HR"><o:p>
</o:p>
</span></p>
<p class="MsoNormal" style="margin-right:.25pt;text-align:justify;background:
white"><span lang="HR" style="font-size:12.0pt;mso-bidi-font-size:11.0pt;
mso-ansi-language:HR">Zbog toga je neophodno angažovane posade uporišta na 
ostrvima opremiti, preko količina koje im pripadaju, </span><span style="font-size:12.0pt;mso-bidi-font-size:11.0pt">pre</span><span lang="HR" style="font-size:12.0pt;mso-bidi-font-size:11.0pt;mso-ansi-language:HR"> 
svega' sa teškim minobacačima. Na ostrvima, sa izgledom na uspeh, mogu da se 
upotrebe samo brdska oruđa.</span><span lang="HR" style="font-size:12.0pt;mso-bidi-font-size:
10.0pt;mso-ansi-language:HR"><o:p>
</o:p>
</span></p>
<p class="MsoNormal" style="text-align:justify;tab-stops:12.95pt;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:
HR">5. Baterije diviziske artiljerije, koje su nakon iskrcavanja neprijateljskih 
snaga prevezene na ostrva za borbu protih neprijatelja, imaju naročite poteškoće 
sa do turom stočne hrane. Naime, ograničeni brodski prostor koji stoji na 
raspolaganju za snabdevanje, bio bi stočnom hranom opterećen preko svoje 
nosivosti. Zato se pokazalo kao svrsishodno da svaka baterija drži svega jedan 
vod pokretljivim, kao i najpotrebnije ljudstvo za položajnu bateriju i obaveštenja, 
za pomoć lovačkim komandama. Veći deo konja baterija mora biti ostavljen na 
kopnu.<span style="letter-spacing:-.5pt"><o:p>
</o:p>
</span></span></p>
<p class="MsoNormal" style="margin-right:.5pt;text-align:justify;tab-stops:12.95pt;
background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">6. Na osnovu ograničene mogućnosti angažovanja 
divizijske artiljerije za borbu za uporišta i ostrva, treba, u cilju 
izravnavanja, angažovati obalske baterije, koje se nalaze na kopnu. Uporišta 
treba za to, po mogućnosti, tako izabrati da se nalaze još unutar zone dometa 
punog dejstva obalskih baterija.<span style="letter-spacing:-.4pt"><o:p>
</o:p>
</span></span></p>
<p class="MsoNormal" style="margin-right:.5pt;text-align:justify;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:
HR">Dokazalo se kao korisno da svaka obalska baterija uputi u uporište jednog 
istaknutog osmatrača sa vlastitim sredstvima veze. Prenos komande za otvaranje 
vatre preko sredstava veze koja ne pripadaju bateriji, nije dao pozitivne 
rezultate.</span><span lang="HR" style="font-size:12.0pt;mso-bidi-font-size:10.0pt;
mso-ansi-language:HR"><o:p>
</o:p>
</span></p>
<p class="MsoNormal" style="text-align:justify;background:white"><span lang="HR" style="font-size:12.0pt;mso-bidi-font-size:11.0pt;letter-spacing:-.45pt;
mso-ansi-language:HR">7.</span><span lang="HR" style="font-size:12.0pt;
mso-bidi-font-size:11.0pt;mso-ansi-language:HR"> Na Korčuli i na Braču 
baterije su izgubljene, pošto se nije mogla otpočeti izgradnja vatrenih položaja, 
odnosno zastala je u početku. Izgradnja vatrenih položaja, i, </span><span lang="DE" style="font-size:12.0pt;mso-bidi-font-size:11.0pt;mso-ansi-language:
DE">pre</span><span lang="HR" style="font-size:12.0pt;mso-bidi-font-size:11.0pt;
mso-ansi-language:HR"> svega, obezbeđenje zaklona za posadu oruđa, 
isprepletanje žicanih prepreka i miniranje položaja, nužno je </span><span lang="DE" style="font-size:12.0pt;mso-bidi-font-size:11.0pt;mso-ansi-language:
DE">pre</span><span lang="HR" style="font-size:12.0pt;mso-bidi-font-size:11.0pt;
mso-ansi-language:HR"> angažovanja jedne baterije. In-ženjerijske i radne 
komande, u cilju ubrzanja izgradnje, moraju dovesti pozadinske jedinice.</span><span lang="HR" style="font-size:12.0pt;mso-bidi-font-size:10.0pt;mso-ansi-language:
HR"><o:p>
</o:p>
</span></p>
<p class="MsoNormal" style="margin-right:.25pt;text-align:justify;tab-stops:17.5pt;
background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">8. Baterijska uporišta treba da se premeste u veće 
uporište, ili ih tako izabrati da je obezbeđena međusobna potpora, odnosno 
pravovremeno oslobađanje od opsade. Na ove </span><span style="font-size:12.0pt;
mso-bidi-font-size:11.0pt">mere</span><span lang="HR" style="font-size:12.0pt;
mso-bidi-font-size:11.0pt;mso-ansi-language:HR"> prisiljava nepregledno zemljište, 
pošto inače postoji opasnost prevremenih gubitaka.<span style="letter-spacing:-.65pt"><o:p>
</o:p>
</span></span></p>
<p class="MsoNormal" style="text-align:justify;tab-stops:17.5pt;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:
HR">9. Kod izbora artiljerijskih uporišta treba osobito obratiti pažnju na 
polje dejstva za samoodbranu, kako bi se sprečilo da budu zauzeta iznenadnim 
napadom. U slučajevima kada se nije vodilo računa o položaju artiljerijskih 
uporišta, također nije bio dovoljan ni pešadijski vod, pridodan za obezbeđenje. 
Naime, taj vod nije mogao da zajamči, na ovom nepreglednom zemljištu, 
istovremeno izviđanje i obezbeđenje na sve strane. Pešadijsko obezbeđenje može 
da se drži u manjem obimu, ukoliko se stvori dovoljna zona dejstva za 
samoodbranu.<span style="letter-spacing:-.55pt"><o:p>
</o:p>
</span></span></p>
<p class="MsoNormal" style="margin-right:.25pt;text-align:justify;tab-stops:17.5pt;
background:white"><span lang="HR" style="font-size:12.0pt;mso-bidi-font-size:
11.0pt;letter-spacing:-.65pt;mso-ansi-language:HR">10.</span><span lang="HR" style="font-size:12.0pt;mso-bidi-font-size:11.0pt;mso-ansi-language:HR"> 
Teški uslovi vidljivosti pri osmatranju i izviđanju na ostrvima često 
prisiljavaju da se baterijski položaji moraju postaviti daleko od uporišta. 
Razlog tome je potreba da bude pregledna linija obale, odnosno predviđeno mesto 
iskrcavanja neprijatelja. Takvi baterijski položaji izloženi su, naročito noću, 
udaru akcija neprijateljskih komandosa.</span><span lang="HR" style="font-size:12.0pt;
mso-bidi-font-size:10.0pt;mso-ansi-language:HR"><o:p>
</o:p>
</span></p>
<p class="MsoNormal" style="margin-right:.25pt;text-align:justify;background:
white"><span lang="HR" style="font-size:12.0pt;mso-bidi-font-size:11.0pt;
mso-ansi-language:HR">U slučaju da ne može biti obrazovano dovoljno pešadijsko 
obezbeđenje za zbrinjavanje sopstvenog uporišta, baterijski bi se položaji 
morali, ili privući tako blizu glavnog uporišta da je moguća sa njega vatrena 
podrška istima, ili pak da se baterije preko noći povuku natrag u uporišta.</span><span lang="HR" style="font-size:12.0pt;mso-bidi-font-size:10.0pt;mso-ansi-language:
HR"><o:p>
</o:p>
</span></p>
<p class="MsoNormal" style="margin-right:.25pt;text-align:justify;tab-stops:17.5pt;
background:white"><span lang="HR" style="font-size:12.0pt;mso-bidi-font-size:
11.0pt;mso-ansi-language:HR">11. Ograničeni broj baterija angažovanih na 
ostrvima ne dopušta upravljanje vatrom od strane diviziona, niti koncentraciju 
vatre. Zbog toga, komandir baterije i komandant uporišta, odnosno komandant 
ostrva, moraju utvrditi, što je moguće opsežnije, sadejstvo između teškog 
pešadijskog oružja i angažovanih baterija, u cilju uzajamnog popunjavanja i 
podrške.<span style="letter-spacing:-.65pt"><o:p>
</o:p>
</span></span></p>
<p class="MsoNormal" style="margin-right:.5pt;text-align:justify;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:
HR">12. Dovođenje i premeštanje pojačanja na ostrva može uslediti samo noću. 
Pošto u tamnoj noći nije moguća orijentacija čamaca, koji plove bez ikakovih 
pomoćnih nautičkih sredstava, treba sa kopna pokazivati smer ispaljivanjem 
hitaca za pravac. Komandant broda vodi svoj brod, bilo po putanji zrna, bilo po 
detonaciji udara. <o:p>
</o:p>
</span></p>
<p class="MsoNormal" style="margin-right:.5pt;text-align:justify;background:white"><span lang="HR" style="font-size:12.0pt;mso-bidi-font-size:11.0pt;mso-ansi-language:
HR">III) Na osnovu svih dosadašnjih iskustava, može da se ukratko ponovo kaže 
da nisu dovoljne mogućnosti artiljerijske podrške posadama uporišta. Oružje 
koje bi na ovom zemljištu, i pod uslovima koji vladaju na ostrvima, potpuno 
zadovoljilo zadatke artiljerijske podrške je minobacač (12 cm). Teški 
minobacač ima, u odnosu na brdske topove, prednost što mu je povoljnija 
putanja leta zrna, ima veće dejstvo i veću brzinu vatre, kod istovremene 
potrebe za manjim brojem osoblja. Prikupljeno angažovanje od 6 minobacača (12 
cm), kao minobacačke baterije, ili dopunska oprema svakog pešadijskog uporišta 
sa više ovakovih bacača, obećava pun uspeh.</span><span lang="HR" style="font-size:12.0pt;
mso-bidi-font-size:10.0pt;mso-ansi-language:HR"><o:p>
</o:p>
</span></p>
<sup><span lang="HR" style="font-size:7.0pt;mso-bidi-font-size:10.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
HR;mso-fareast-language:EN-US;mso-bidi-language:AR-SA">6</span></sup><span lang="HR" style="font-size:7.0pt;mso-bidi-font-size:10.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:HR;mso-fareast-language:
EN-US;mso-bidi-language:AR-SA"> Baron fon Kap-her </span><span lang="DE" style="font-size:7.0pt;mso-bidi-font-size:10.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:DE;mso-fareast-language:
EN-US;mso-bidi-language:AR-SA">(Freiherr von </span><span lang="HR" style="font-size:7.0pt;mso-bidi-font-size:10.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:HR;mso-fareast-language:
EN-US;mso-bidi-language:AR-SA">Kap-herr), pukovnik, bio je tada načelnik 
pozadine Manta Jugoistolka. Međutim, redaikcija nije potpuno sigurna da ije 
pukovnik fon Kap-her potpisao ovaj izveštaj, pošto sam potpis nije dovoljno čitljiv, 
pa je to obeležila s tri tačke.</span>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_110.htm"><b>Prethodni dokument</b></a></TD>
<TD><a href="4_12_4_112.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
