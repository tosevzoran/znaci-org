<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</b><br>


<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_57.htm"><b>Prethodni dokument</b></a></TD>
<TD><a href="4_14_2_59.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<div class="Section1">
  <p class="MsoNormal" style="text-indent: 10mm;"><span lang="HR">BR. 58</span></p>
  <p class="MsoNormal" style="text-indent: 10mm;"><span style="letter-spacing: -0.1pt;" lang="HR">PISMO 
  KOMANDANTA NACIONALNIH TRUPA CRNE GO</span><span style="letter-spacing: -0.2pt;" lang="HR">RE 
  OD 28. FEBRUARA 1943. KOMANDANTU ZETSKOG </span><span style="letter-spacing: -0.3pt;" lang="HR">ČETNIČKOG 
  ODREDA O STANJU ČETNIČKIH ORGANIZA</span><span style="letter-spacing: -0.15pt;" lang="HR">CIJA 
  U CRNOJ GORI POSLE ODLASKA ZETSKOG ČET</span><span lang="HR">NIČKOG ODREDA U 
  DOLINU NERETVE<sup>1</sup></span></p>
  <p class="MsoNormal" style="text-indent: 10mm;"><span lang="HR">Dragi Bajo,<sup>2</sup></span></p>
  <p class="MsoNormal" style="text-indent: 10mm;"><span lang="HR">Od Tebe još 
  ne dobih nikakvog izveštaja. Brine me neizvjesnost jer ovamošnji 
  neprijatelji Zeleni<sup>3</sup> i crveni<sup>4</sup> komunisti na sva usta šire 
  alarmantne vijesti o Vašim neuspjesima tamo i velikim žrtvama koje ste 
  pretrpjeli u borbi sa tim gadovima tamo.<sup>5</sup> I ako svi u to ne 
  vjerujemo ipak ovako nepovoljne vijesti kod lakovjernog svijeta stvaraju 
  zabunu i raspoloženje kod komunista i njihovih simpatizera. Mnogo mi je žao 
  da se ne vidjesmo prlikom tvog odlaska, ali se nadam da ću ovih dana doći do 
  Mostara.<sup>6</sup> Tražio sam da se uputi još jedan bataljon od 400 ljudi 
  iz ova dva sreza, rekli su mi da moraju da pitaju </span>VI<sup><span lang="HR">7</span></sup><span lang="HR"> 
  korpus zbog ishrane pa da će onda odobriti njihov odlazak. Ovamo su formirana 
  sva tri bataljona.<sup>8</sup> U Nikšiću i Kosovom lugu potpuno, a u 
  Podgorici još nije potpun jer se iz Zete, Pipera i Lješanske nahije slabo 
  odazivaju, ali će se i ova smetnja otkloniti.</span></p>
  <p class="MsoNormal" style="text-indent: 10mm;"><span lang="HR">Teškoća kao 
  što znaš ima najviše od ovih zelenbaća.<sup>9</sup> Ali se i to pitanje 
  mora raščistiti po svaku cijenu. Pogriješili smo što prilikom polaska u 
  Bosnu ni jesmo postavili taj uslov i uklonili ih silom oružja pa onda pošli 
  za Bosnu, ali što nije tada učinjeno učinjet će se sada, drugog izlaza 
  nema. Čuvaj vojsku dobro nemoj da bez vatrene pripreme vodiš ljude na juriš. 
  Traži što jače naoružanje u artileriji i bacačima, mitraljezima i uopšte 
  svim potrebnim oruđima. Traži jaku pripremu avionskim putem pa tek onda vrši 
  napad sa živom snagom. Ljude</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">1</span></sup><span style="font-size: 9pt;" lang="HR"> 
  Original (pisan na mašini, ćirilicom) u Arhivu </span><span style="font-size: 9pt;">VII</span><span style="font-size: 9pt;" lang="HR">, 
  Ča, k. 134,reg. br. 6/4 (CG-V-456).</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">2</span></sup><span style="font-size: 9pt;" lang="HR"> 
  Stanišić.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">3</span></sup><span style="font-size: 9pt;" lang="HR"> 
  i ' Reč je o zelenašima Krste Popovića.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">4</span></sup><span style="font-size: 9pt;" lang="HR"> 
  Jedan od četničkih izraza za pripadnike NOP-a.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">5</span></sup><span style="font-size: 9pt;" lang="HR"> 
  Zetski četnički odred je 26, 27. i 28. februara vodio borbe protivjedinica 
  2. proleterske divizije na desnoj obali r. Neretve. O rezultatimatih borbi 
  vidi dok. br. 56, 60, 70, 75, 85 i 140.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">6</span></sup><span style="font-size: 9pt;" lang="HR"> 
  Stanišićeve trupe transportovane su od Nikšića do Mostara talijanskim 
  kamionima i železnicom. Prvi transport prebačen je 21. a po-slednji 24. 
  februara 1943. Stanišić je iz Nikšića otputovao 22. februarai istog dana 
  stigao u Mostar. Vidi dok. br. 70 i 140. General Đukanovićje stigao u 
  Nevesinje 17. marta 1943.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">7</span></sup><span style="font-size: 9pt;" lang="HR"> 
  Italijanski.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">8</span></sup><span style="font-size: 9pt;" lang="HR"> 
  Vidi dok. br. 50.</span></p>
  <p class="MsoNormal" style="text-indent: 10mm;"><span style="font-size: 1pt; font-family: Arial;"><!--[if !supportEmptyParas]-->
  &nbsp;<!--[endif]-->
  <o:p>
  </o:p>
  </span></p>
  <p class="MsoNormal" style="text-indent: 10mm;"><span style="font-family: Arial;" lang="HR">286</span></p>
  <p class="MsoNormal" style="text-indent: 10mm;"><span style="font-family: Arial;" lang="HR">2S7</span></p>
  <p class="MsoNormal" style="text-indent: 10mm;"><span lang="HR">čuvaj jer se 
  svaki život teško nadoknađuje, a gubitak u ljudstvu stvara neraspoloženje 
  u narodu. Pobjedu morate po svaku cijenu izvojevati i u to sam siguran ako 
  samo bude bilo dovoljno obazrivosti. Ne zaboravi Župu i onu tešku pogibiju 
  Kuca zbog neobazrivosti.<sup>10</sup> Komunisti su strašni. Sve što dobijaju 
  to im je na prevari i iznenađenjima. Zapamti dragi Bajo svetu istinu iz prošlosti, 
  da su Crnogorci uvijek pobjeđivali gdje je samo bila pažnja i obazrivost. 
  Bardanjolt 15 oktobra, Bregalnica pa i ranije Vučji do i Duga Nikšićka gdje 
  su pre-trpjeni bili manji neuspjesi samo su uslijedili&quot; kao akt 
  nedovoljne obazrivosti i nepažnje. Ovi mali neuspjesi koštali su grdnih žrtava 
  da bi se popravili i osvijetlili obraz našem oružju. Ti si stari ratnik 
  nijesam te trebao opominjati, ali sam us-led opšte stvari i želje da se 
  postigne najbolji uspjeh našao sam za potrebno da ti skrenem pažnju na 
  gornje činjenice. Sretan sam što su prvi izveštaji o Vašem divnom i hvale 
  dostojnom držanju naišle na opšte simpatije. — Čast i dostojanstvo 
  nacije je iznad svega, pa ti za takvo držanje srdačno i bratski zahvaljujem. 
  Dragi moj vojvodo, neka te u tvome mučeničkom ali i časnom radu za dobro 
  nacije prate Božji, moj i čitavog poštenog naroda iskreni blagoslov i 
  bratski pozdrav tvoje braće koja ti žele svaku sreću, dobar glas i junačku 
  čast na megdanu.</span></p>
  <p class="MsoNormal" style="text-indent: 10mm;"><span lang="HR">Svak je kovač 
  svoje sreće pa i mi. Niko nam ne može nametnuti ono što želi, pa ma kako 
  moćne bile Evropske sile, ako mi budemo na svom mjestu, održaćemo onakvo 
  stanje kakvo odgovara željama naroda. Zato u ime Božje i sa njegovom pomoći 
  naprijed u slavu i pobjedu.</span></p>
  <p class="MsoNormal" style="text-indent: 10mm;"><span lang="HR">Svi te mnogo 
  pozdravljamo sa svom tvojom junačkom vojskom, a ponajviše tvoj</span></p>
  <p class="MsoNormal" style="text-indent: 10mm;"><span lang="HR">đeneral,<o:p>
  </o:p>
  </span></p>
  <p class="MsoNormal" style="text-indent: 10mm;"><span lang="HR">Blaža M, Đukanović</span></p>
  <p class="MsoNormal" style="text-indent: 10mm;"><span lang="HR">28 februara 
  1943 godine</span></p>
  <p class="MsoNormal" style="text-indent: 10mm;"><span style="letter-spacing: -0.8pt;" lang="HR">CETINJE</span><span style="font-family: Arial;" lang="HR"> 
  <o:p>
  </o:p>
  </span></p>
  <p class="MsoNormal" style="text-indent: 10mm;"><span lang="HR">Dobro bi bilo 
  da i ti kategorički zahtijevaš da ti se iz ova dva sreza uputi jedan odred.<sup>12</sup></span></p>
  <p class="MsoNormal" style="text-indent: 10mm;"><span lang="HR">Pozdrav <span style="letter-spacing: -0.2pt;">Blaža</span></span></p>
  <p class="MsoNormal" style="text-indent: 10mm;"><sup><span style="font-size: 9pt; letter-spacing: -0.65pt;" lang="HR">10</span></sup><span style="font-size: 9pt;" lang="HR"> 
  Reč je o udruženom napadu četničkih i italijanskih snaga naNikšićki NOP 
  odred. Napad je počeo 13. aprila 1942. Neprijatelj je uspeo da zauzme deo 
  Gornje Župe. Dva dana kasnije partizanske snageizvršile su protivnapad i 
  razbile neprijatelja, koji je imao gubitke odoko 300 četnika od čega 100 
  mrtvih, među njima 6 četničkih oficira.Zaplenjena je velika količina naoružanja 
  i opreme. Više o tome viditom III, knj. 3, dok. br. 22, 23 i 26.</span></p>
  <p class="MsoNormal" style="text-indent: 10mm;"><sup><span style="font-size: 9pt; letter-spacing: -2.7pt;" lang="HR">11</span></sup><span style="font-size: 9pt;" lang="HR"> 
  »Uslijedili« napisano zelenim mastilom, ćirilicom.</span></p>
  <p class="MsoNormal" style="text-indent: 10mm;"><sup><span style="font-size: 9pt; letter-spacing: -0.6pt;" lang="HR">12</span></sup><span style="font-size: 9pt;" lang="HR"> 
  Rečenica je napisana zelenim mastilom, ćirilicom.</span></p>
</div>
<p>
<br>
<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_57.htm"><b>Prethodni dokument</b></a></TD>
<TD><a href="4_14_2_59.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

