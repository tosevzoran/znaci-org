<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRAŽE MIHAILOVI&#262;A - KNJIGA 1</b><br>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_9.htm"><b>Prethodni dokument</b></a></TD><TD><a href="4_14_2_11.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<p>
<b>BR. 10</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>PISMO KOMANDANTA TIMOČKOG KORPUSA OD 14. JANUARA 1943. BRANIVOJU PETROVIĆU O POTREBI ZAJEDNIČKE AKCIJE PROTIV PRIPADNIKA NARODNOOSLOBODILAČKE VOJSKE NA RELACIJI ZAJEČAR — NIŠ</b><sup>1</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Dragi Brano,<sup>2</sup>
<br>&nbsp;&nbsp;&nbsp;&nbsp;Ovih dana pripremam jednu veliku akciju protiv Mošinovaca<sup>3</sup> od Zaječara pa u pravcu Niša gde ih god nađem.
<br>&nbsp;&nbsp;&nbsp;&nbsp;Sa Bozom Miladinovićem<sup>4</sup> stupio sam u vezu pa je potrebno da nas i ti pomogneš svojim snagama da se jednom te bande ološa resimo i da više na njih ne trošimo vreme. Veruj mi dojadile su mi vesti o sukobima sa njima i našim počesnim borbama. Potrebno je da svi zajednički i planski potpuno raščistimo naš teren od te gamadi.
<br>&nbsp;&nbsp;&nbsp;&nbsp;Ti nas možeš mnogo pomoći jer raspolažeš sa dosta oružja u Banjskom srezu.<sup>5</sup> Koliko ja znam tamo ima preko 2000 pušaka i oko 60 p.mitraljeza. Digni ih sve, mobiliši pa da krenemo ka Knjaževcu i Nišu. Molio bih te da jedan deo tvojih snaga ostaviš na granici naših, mog i tvog korpusa radi zaprečavanja ako bi neki partizanski delovi pokušali da uđu u moj reon jer ću ja svoje naoružano ljudstvo povesti lično na teren, tako da mi neće niko ostati po srezovima.
<br>&nbsp;&nbsp;&nbsp;&nbsp;Javi mi kada budeš izvršio svoje pripreme, održavaj stalno vezu samnom i Bozom6 a također i sa Selimirom,<sup>7</sup> ja ću uskoro doći tamo bliže tebi pa ću ti izložiti svoj plan tako da se dogovorimo i zajednički krenemo. Molim te da me razumeš, ovo zahteva naša opšta i pravedna stvar i tu nesme biti egoizma, ambicija i nerazumevanja.
<br>&nbsp;&nbsp;&nbsp;&nbsp;Jako se radujem da si lepo organizovao intelektualce, štampariju i propagandni odbor. Potrebno je da mi stalno šalješ tvoje letke i listove a ja ću tebi svoj propagandni materijal tako da vršimo kontrolu i nivelaciju naše propagande na jednoj liniji.
<br>&nbsp;&nbsp;&nbsp;&nbsp;Poslao sam ti tri kurira za vezu samonom a po Čičinom<sup>8</sup> naređenju. Tvoje kurire nisam još dobio. Sa tobom nemam veze ni stanicom. Zašto ne pošalješ kod Šaše aparate da ti se izrade stanice? Boza je svoju mrežu organizovao u roku od me-sec dana a sada se rade stanice i za Selimira. Potrebno je da imamo veze sa svima susedima i da radimo saglasno, bratski i zajednički kao dasmo u jednom korpusu a ne jedan u klin a drugi u ploču. Bez veze nema ništa.
<br>&nbsp;&nbsp;&nbsp;&nbsp;Još jednom za našu predstojeću akciju. Ti i sam valjda uviđaš da je ona neophodna jer partizani se moraju definitivno i u korenu uništiti ako želimo da u datom momentu radimo po predviđenim planovima. Partizane treba sada potpuno uništiti — dvanaesti je čas!
<br>&nbsp;&nbsp;&nbsp;&nbsp;Kapetan Jova Jovanović<sup>9</sup> i njegov brat Predrag<sup>10</sup> su sa celokupnim naoružanjem u štabu pukovnika Pavlovića.<sup>11</sup>
<br>&nbsp;&nbsp;&nbsp;&nbsp;Što se tiče Vesića<sup>12</sup> na našem sastanku rešićemo zajedničkii to pitanje, jer ja poznajem prilike onoga kraja a tako isto itvoj i njegov rad, da nas nebi smetao u radu.14. januar 1943. god. M.P.<sup>13</sup>
<br>&nbsp;&nbsp;&nbsp;&nbsp;Srdačan i bratski pozdrav
<br>&nbsp;&nbsp;&nbsp;&nbsp;Položaj. tvoj potpukovnik,
<br>&nbsp;&nbsp;&nbsp;&nbsp;Ljubo. G. Jovanović<sup>14</sup>
<br>&nbsp;&nbsp;&nbsp;&nbsp;Overava prepis
<br>&nbsp;&nbsp;&nbsp;&nbsp;P.Z. Komandanta
<br>&nbsp;&nbsp;&nbsp;&nbsp;načel. štaba komand.
<br>&nbsp;&nbsp;&nbsp;&nbsp;Bora Milosavljević
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<sup>1</sup><b class=medtxt> Prepis originala (pisan na mašini, ćirilicom) u Arhivu VII, Ča, k.95, reg. br. 2/4 (S-V-1586).</b>
<br>&nbsp;&nbsp;&nbsp;&nbsp;<sup>2</sup><b class=medtxt> Branivoj Brana Petrović, kap. I klase (kasnije major), delegatVhovne komande kod Varvarinskog, Ivankovačkog i Resavskog korpusa (vidi dok. br. 182). Do kraja avgusta 1942. bio je komandant Javorskog četničkog korpusa. Smenjen je sa te dužnosti, navodno zbog pijanstva, razbojništva i pronevere novca. Do kraja 1942. zadržava se na terenu Javorskog korpusa sa grupom svojih ljudi, a početkom 1943. pojavljuje se u Timočkoj krajini.</b>
<br>&nbsp;&nbsp;&nbsp;&nbsp;<sup>3</sup><b class=medtxt> Izraz koji su četnici upotrebljavali za pripadnike NOP-a, a poimenu Moše Pijade.</b>
<br>&nbsp;&nbsp;&nbsp;&nbsp;<sup>4</sup><b class=medtxt> i <sup>6</sup> Božidar, major, komandant Knjaževačkog korpusa.</b>
<br>&nbsp;&nbsp;&nbsp;&nbsp;<sup>5</sup><b class=medtxt> Reč je o Sokobanji.</b>
<br>&nbsp;&nbsp;&nbsp;&nbsp;<sup>7</sup><b class=medtxt> Ljubomir Mihailović Ljuba, major, komandant Ivankovačkog korpusa (dok. br. 189). Do polovine 1942. bio je pomoćnik komandanta Srpske državne straže u Jagodini (sada Svetozarevo), u februaru 1944 (potpukovnik) postavljen je za komandanta Velikomoravske grupe korpusa (VMGK) gde je ostao do jula 1944. godine.</b>
<br>&nbsp;&nbsp;&nbsp;&nbsp;<sup>8</sup><b class=medtxt> Draža Mihailović.</b>
<br>&nbsp;&nbsp;&nbsp;&nbsp;<sup>9</sup><b class=medtxt> Jovan, komandant Deligradskog korpusa.</b>
<br>&nbsp;&nbsp;&nbsp;&nbsp;<sup>10</sup><b class=medtxt> Jovanović, kapetan II kl., komandant Sokobanjske brigade Deligradskog korpusa.</b>
<br>&nbsp;&nbsp;&nbsp;&nbsp;<sup>11</sup><b class=medtxt> Dragoslav.</b>
<br>&nbsp;&nbsp;&nbsp;&nbsp;<sup>12</sup><b class=medtxt> Vlastimir, kapetan I kl. Do 10. marta 1944. bio je komandantRažanjske brigade Deligradskog korpusa. Od tada, pa do jula 1944. komandant Nišavske grupe korpusa, a zatim komandant Deligradskog korpusa.</b>
<br>&nbsp;&nbsp;&nbsp;&nbsp;<sup>13</sup><b class=medtxt> Okrugli pečat: »Komanda Jugoslovenske vojske u otadžbini Gorski štab br. 65.«</b>
<br>&nbsp;&nbsp;&nbsp;&nbsp;<sup>14</sup><b class=medtxt> Komandant Timočkog korpusa.</b>
</p><CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_9.htm"><b>Prethodni dokument</b></a></TD><TD><a href="4_14_2_11.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body></html>
