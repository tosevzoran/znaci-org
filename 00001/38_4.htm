<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_3.htm"><b>Prethodni dokument</b></a></TD>
<TD><a href="38_5.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:13.9pt;text-align:center;
background:white"><span lang="SR-CYR" style="mso-ansi-language:SR-CYR">OKUPLJANJE 
MANJIH GRUPA<o:p>
</o:p>
</span></p>
<p class="MsoNormal" style="margin-top:13.7pt;margin-right:0mm;margin-bottom:
0mm;margin-left:.95pt;margin-bottom:.0001pt;text-align:justify;text-indent:
37.7pt;line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Nije 
nam želja da polemišemo sa autorima u vezi postojanja četničkog pokreta. I 
kad bismo hteli u pogledu njegovog postojanja nešto da menjamo, ne bismo 
uspeli, jer je on u osnovi postojao, onakav kakav je bio. Ali, mi želimo da ukažemo 
na mnoge netačnosti u vezi sa njihovom brojnošću, jačinom i aktivnostima 
koje su činili njihovi vojni odredi.<o:p>
</o:p>
</span></p>
<p class="MsoNormal" style="margin-top:.7pt;margin-right:.25pt;margin-bottom:
0mm;margin-left:.7pt;margin-bottom:.0001pt;text-align:justify;text-indent:38.15pt;
line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Autori 
dokazuju da koreni četničkog pokreta počinju da se razvijaju prvih dana po 
kapitulaciji Jugoslovenske vojske, navodeći neke događaje koji nemaju nikakve 
veze, niti predznake četništva, već isključivo su vezani za ostatke raspada 
bivše Jugoslovenske vojske. Opšte je poznato da su prilikom raspada 
Jugoslovenske vojske mnogi njeni pripadnici, naročito oni koji su se za vreme 
kapitulacije našli na raznim mestima van Srbije, a izbegli su zarobljavanje, 
imali velike probleme da se prebace svojim domovima. Iste te probleme imali su 
vojnici koji su se našli u Srbiji, a trebalo je da stignu svojim kućama van 
Srbije. U tim rasturenim grupama bilo je vojnika, podoficira i oficira. Ta 
prebacivanja vršena su van putnih komunikacija, najčešće selima i mnogim 
bespućima, što je uslovilo da se na našim prostorima naće veliki broj vojnih 
lica, čitav mesec dana posle kapitulacije Jugslovenske vojske. Bilo je tu i 
onih koji su posle dolaska u svoja rodna mesta morali skrivati, jer je okupator 
preko vlasti tražio sve one koji su bili pod oružjem radi slanja u zarobljeništvo. 
Čak je i Draža Mihailović sa svojom grupom oficira i podoficira stigao na 
Ravnu goru čitav mesec dana po kapitulaciji zemlje. Sve te grupe, koje su se 
pojavljivale po našim selima, svejedno da li su ih činili oficiri, podoficiri 
ili obični vojnici, nisu tada imale nikakve veze sa četništvom. Bili su to 
pripadnici rasturene vojske Jugoslavije, čiji je cilj skrivanja bio da izbegnu 
zarobljavanje i da sačuvaju svoje živote.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Prvo 
okupljanje u vidu četništva u Srbiji je počeo Kosta Pećanac, koji je imao 
neko iskustvo četništva iz vremena Prvog svetskog rata, pa je smatrao da se 
kroz taj vid organizovanja treba pripremiti za otpor okupatoru. Ali, ubrzo se 
priklonio okupatorima i postao njihov saradnik. Četnički pokret pod 
rukovodstvom Dragoljuba Draže Mihailovića je počeo da se razvija nekoliko 
meseci po njegovom dolasku na Ravnu goru. On je polovinom juna počeo oko sebe 
da okuplja oficire koji nisu pali u ropstvo i da ih šalje na teren u razne 
krajeve radi formiranja vojnih jedinica. U tom cilju polovinom juna je i jedan 
broj oficira stigao u Dragačevo. Ta grupa oficira, koju su činili Neško Nedić, 
Dušan Đorić, Bogosav Tripković, David - Dačo Simović, Uroš Katanić i 
Marko Muzikravić, smestila se u selu Guberevcima. Oni se odmah povezuju sa 
uticajnim političarima u Dragačevu, meću kojima su bili bivši poslanici i 
predsednici opština. Uz njihovu pomoć, oni po selima organizuju zborove 
prestavljajući se kao predstavnici &quot;Jugoslovenske vojske u otadžbini&quot; 
i najavljivajući formiranje vojnih jedinica radi vođenja borbe protiv 
okupatora.<sup>1</sup>&quot;<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">1. &quot;Čačanski kraj u NOB - hronologija događaja&quot;, Čačak, 
1968, str. 34-35.<o:p>
</o:p>
</span></b></p>
<p class="MsoNormal" style="margin-left:.7pt;text-align:justify;text-indent:39.1pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Ova 
grupa oficira sve do polovine avgusta nije ništa učinila u pogledu formiranja 
vojnih jedinica. Po mnogim zapisima i sećanju mnogih savremenika, polovinom 
avgusta je izvršeno foršranje vojnih jedinica uz postavljanje komandnog kadra. 
Formira</span>nj<span lang="SR-CYR" style="mso-ansi-language:SR-CYR">e tih 
vojnih jedinica, obavljeno je po &quot;uputstvu&quot; za izvršenje zadataka četničkih 
odreda Jugoslovenske vojske, koje je dobijeno od Vrhovne četničke komande. Ne 
zna se datum izdavanja tog uputstva, ali, prema rekonstrukciji nastanka nekih 
drugih naredbi Vrhovne četničke komande, smatra se da je izdato polovinom 
avgusta 1941. godine, što odgovara vremenu kada se pristupilo formiranju četničkih 
vojnih jedinica.<sup>2</sup> To odgovara vremenu koje je ostalo u sećanju 
mnogih učesnika ovih događaja.<o:p>
</o:p>
</span></p>
<p class="MsoNormal" style="margin-left:.7pt;text-align:justify;text-indent:39.1pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">2. &quot;Zbornik dokumenata i podataka o NOR-u&quot;, tom </span><span style="font-size:10.0pt;mso-bidi-font-size:12.0pt">XII</span><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">, knj. 1, str. 19-22.<o:p>
</o:p>
</span></b></p>
<p class="MsoNormal" style="margin-right:.5pt;text-align:justify;text-indent:
37.7pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Po 
formiranju ovih jedinica, svi vojni obveznici ostali su kod svojh kuća, uz 
obaveštenje da će biti pozvani kad bude vreme za borbu protiv okupatora. 
Nastao je problem - najveći broj boraca nije imao naoružanje, izuzev po neku 
pušku, koju je posedovalo jedva 10 odsto upisaih. U to vreme četnici nisu 
vodili nikakve borbene akcije protiv okupatorskih oružanih snaga, pa ih iz tih 
razloga ni Nemci nisu smatrali opasnim po svoje oružane snage. Pored toga, četnici 
su imali dobre odnose sa žandarmima i predstavnicima vlasti, pa su otuda živeli 
bezbrižno. Jedina oružana jedinica na području Dragačeva bila je manja grupa 
koja se nalazila oko štaba Jeličkog četničkog odreda. Ona je, kako je jednom 
prilikom rekao njen komandant Jovan Bojović, brojala desetinu vojnika.<sup>3</sup> 
To stanje je bilo sve do mobilizacije u drugoj polovini septembra 1941.<o:p>
</o:p>
</span></p>
<p class="MsoNormal" style="margin-right:.5pt;text-align:justify;text-indent:
37.7pt;line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">3. &quot;Čačanski kraj u NOB - hronologija događaja&quot;, Čačak, 
1968, str. 95.<o:p>
</o:p>
</span></b><br>
<CENTER></p>
<TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_3.htm"><b>Prethodni dokument</b></a></TD>
<TD><a href="38_5.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

