<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_107.htm"><b>Prethodni dokument</b></a></TD>
<TD><a href="31_109.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">JURlŠ 
1. </span><span lang="EN-GB" style="font-size:10.0pt;mso-bidi-font-size:
11.0pt">ČETE 3. BATALJONA NA BRDO VIS</span><span lang="EN-GB" style="font-size:10.0pt;mso-bidi-font-size:12.0pt"><o:p>
</o:p>
</span></b></p>
<p class="MsoNormal" style="margin-top:10.0pt;line-height:91%"><span lang="EN-GB">Posle 
skoro mesec dana borbi u okruženju i prelaska preko reke Tare, Pive i Sutjeske 
naša brigada je u sastavu prve proleterske divizije usmerila svoja dejstva u 
pravcu severozapada, radi proboja poslednjeg neprijateljskog obruča i prelaska 
preko druma Foča — Kalinovik. Sa nestrpljenjem smo očekivali trenutak kada 
ćemo se osloboditi nemačko-ustaške napasti koja nas je u obruču vrebala iza 
svakog grma i danonoćno napadala sa svih strana. Želeli smo malo predaha i 
odmora. Dojadilo nam je bespuće Maglića, Volujaka i Zeengore.</span></p>
<p class="MsoNormal" style="margin-top:1.0pt;line-height:91%"><span lang="EN-GB">Zamor 
od pokreta i borbi, glad i nespavanja učinili su svoje pa smo omrzli šumu, našeg 
redovnog saveznika i zatitnika iz mnogobrojnih borbi od ustaničkih dana, pa do 
ove neprijateljske ofanzive. Mi smo u četi često razgovarali i tome kad ćemo 
ugledati krov od kuće i hoće li nam se skoro pružiti prilika da se mokri, 
umorni i gladni, kakvi smo često bili ovde na Sutjesci, sklonimo pod krov, osušimo, 
nahranimo odmorimo?! Zbog svega toga smo bili nezadrživi kad smo doznali da 
idemo u proboj poslednjeg neprijateljskog obruča.</span></p>
<p class="MsoNormal" style="text-indent:14.0pt;line-height:91%"><span lang="EN-GB">11. 
jun predveče. Pored kolone naše čete nailazi komandant brigade Karan i 
dovikuje nam: &quot;Zdravo bravskari!&quot; Odlazeći prema čelu bataljonske 
kolone interesovao se kako smo, ispitujući naše raspoloženje i na kraju nas 
upitao da li smo spremni za borbu? Pošto je dobio odgovor da smo za to spremni 
svakog časa, reče: &quot;Naoštrite se, sad će vam se pružiti prilika&quot;.</span></p>
<p class="MsoNormal" style="margin-top:1.0pt;text-indent:13.0pt;line-height:91%"><span lang="EN-GB">Nakon 
kraćeg vremena posle ovog usputnog razgovora sa komandantom brigade, stali smo 
pa nas je komandir čete Ile Radulović upoznao sa predstojećim zadatkom. Naš 
3. bataljon trebalo je da likvidira neprijatelja koji se isprečio na našem 
putu, na brdu Vis. Desno od naše čete napada 1. a levo 2. četa našeg 
bataljona. Naređenje od komande čete bilo je kratko: &quot;Neprijatelja treba 
uništiti!&quot;. Skrenuta nam je pažnja da će naš bataljon najpre opkoliti, 
a potom napasti neprijatelja i da od brzine našeg zajedničkog dejstva zavisi 
njegova sudbina.</span></p>
<p class="MsoNormal" style="line-height:91%"><span lang="EN-GB">Već je pao mrak 
kad smo se u streljačkom stroju počeli penjati uz brdo prema neprijateljskim 
položajima. Još pre polasku upozoreni smo na strogu tišinu. Kretali smo se u 
zgusnutom borbenom poretku radi lakšeg održavanja veze noću. Posle izvesnog 
vremena izbili smo, komandir voda Mišo Ćulibrk, borac Drago Radulović i ja, 
na ivicu zaravni koja predstavlja vrh brda. </span><span lang="DE" style="mso-ansi-language:
DE">Nemaca nije bilo. Ispred nas se isto tako ništa nije čulo. Preneli smo 
vezom da čitav vod izađe na ivicu. </span><span lang="EN-GB">Vod se u tišini 
izravnao. </span><span lang="DE" style="mso-ansi-language:DE">Nastala je kratka 
neizvesnost. Na drugoj strani, prema 1. četi, neprijatelj je pucao. </span><span lang="EN-GB">Pretpostavljamo 
ga ima i tu negde ispred nas, ali se verovatno pritajio. Da bismo presekli ovu 
neizvesnost, nagovorio sam Dragu Radulovića da ispali metak, obećavajući mu u 
šali da ću ga previti ako bude ranjen, pošto sam bio četni bolničar.</span></p>
<p class="MsoNormal" style="line-height:91%"><span lang="EN-GB">Posle ispaljenog 
metka neprijatelj je prema nama osuo uragansku vatru. </span><span lang="DE" style="mso-ansi-language:DE">Borba 
je otpočela na našem pravcu napada. Malo posle Drago je bio lakše ranjen. 
Ispunio sam svoje obećanje i previo ga. On je uspešno nastavio borbu. Odmah po 
otpočinjanju borbe prešli smo na juriš. Na brdu je gorelo, a šuma se 
unaokolo prolamala od pucnjave pušaka i puškomitraljeza i eksplozija bombi. 
Neprijatelj je bio sabijen na mali prostor. Vodila se borba ptsa u prsa. Naišli 
smo na Joju Radišića, komandira voda naše 2. čete, koji se hrvao sa Švabom. 
Fizički jači, Nemac ga je oborio. U tom je naletelo nekoliko naših boraca i 
kundacima se razračunalo sa Švabom, čiji je leš ostao tu na krvlju 
natopljenoj zemlji.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Ova kratkotrajna, ali vrlo žestoka borba, dosta se brzo završila. Švabe 
su jednostavno pregažene. Što nije izginulo u našem naletu, pokušalo je da 
se skrije po grmovima, ali smo ih pronašli i pohvatali. Ne verujem da je i 
jedan uspeo da se spase.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Ovo je bila naša pretposlednja prepreka u proboju iz obruča i pošto smo 
sutradan smenjeni od delova 7. krajiške brigade krenuli smo ponosni napred.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Nikola KECMAN</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_107.htm"><b>Prethodni dokument</b></a></TD>
<TD><a href="31_109.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

