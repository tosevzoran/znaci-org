<html>
<head>
<meta http-equiv="Content-Type" content="text/html; charset=utf-8">

<title>Fikreta Jelic Butic: CETNICI U HRVATSKOJ 1941-1945</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Fikreta Jelic Butic: CETNICI U HRVATSKOJ 1941-1945</b><br>


<CENTER><TABLE border="1"><TR><TD><a href="41.htm"><b>Sadr&#382;aj</b></a></TD>
<TD><a href="41_13.htm"><b>Prethodni dokument</b></a></TD>
<TD><a href="41_15.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" style="text-indent:10.0mm;mso-pagination:widow-orphan"><b><i><span lang="HR" style="font-size:12.0pt;mso-ansi-language:HR">Pojačani 
četnički teror</span></i><span lang="HR" style="mso-ansi-language:HR"><o:p>
</o:p>
</span></b></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">&nbsp;<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">Teror je bio sve značajnija komponenta vojno-političkog djelovanja četnika. 
Sve se više širio i postajao sve raznolikiji, ovisno o tome na koga je bio 
usmjeravan. Na području Hrvatske prvenstveno se temeljio na opravdanosti borbe 
za spas srpskog stanovništva. Najprije je parola o biološkoj obrani Srba bila 
usmjerena poglavito protiv ustaškog režima, koji je provodio masovni teror nad 
srpskim stanovništvom. Zatim je, s jačanjem i širenjem njegove društveno-političke 
osnove, i narodnooslobodilački pokret svrstan U glavne neprijatelje srpskog 
naroda i u silu koja prijeti njegovu biološkom opstanku. Četnička propaganda 
je zbog toga pripadnike </span><span style="font-size:12.0pt;
mso-bidi-font-size:10.0pt">NOP</span><span lang="HR" style="font-size:12.0pt;
mso-bidi-font-size:10.0pt;mso-ansi-language:HR">-a srpske nacionalnosti označavala 
izdajnicima i otpadnicima srpskog naroda. U Hrvatskoj je na taj način četnički 
teror obuhvaćao ne samo hrvatsko stanovništvo i pripadnike </span><span style="font-size:12.0pt;mso-bidi-font-size:10.0pt">NOP</span><span lang="HR" style="font-size:12.0pt;mso-bidi-font-size:10.0pt;mso-ansi-language:HR">-a, 
bez obzira na njihovu nacionalnost, nego sve vidljivije i srpsko stanovništvo 
zbog odbojnosti i otpora prema četnicima. Pokazat će se to sve više u 
pojedinim vojnim akcijama četnika u kojima se ubijalo, klalo, palila sela i 
pljačkalo. Pozivanje na osvetu isticano je kao glavno geslo svih akcija bez 
obzira na koga se teror odnosio.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">U toku 1942, posebno od jeseni, četnički teror je u pojedinim područjima 
Hrvatske sve vidljivije dolazio do izražaja, poprimajući u pojedinim momentima 
masovne oblike. On se gotovo redovito provodio u akcijama koje su organizirane 
zajedno s talijanskim okupatorom, tako da je zapravo bio pod njegovim okriljem. 
Intervencije Talijana u pojedinim momentima u cilju suzbijanja ili smanjivanja 
četničkog terora nisu imale presudniji utjecaj. One su gotovo redovito bile iz 
formalnih razloga i dolazile naknadno.</span><span style="font-size:12.0pt;
mso-bidi-font-size:10.0pt"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">Od proljeća 1942. u pojedinim vojnim akcijama četnika i Talijana u 
sjevernoj Dalmaciji, Lici, Gorskom kotaru i Kordunu, sve su češće paljena 
sela, pljačkalo se i ubijalo. Osobito su na udaru bili aktivisti </span><span style="font-size:12.0pt;mso-bidi-font-size:10.0pt">NOP</span><span lang="HR" style="font-size:12.0pt;mso-bidi-font-size:10.0pt;mso-ansi-language:HR">-a 
i njihove porodice.<sup><span style="letter-spacing:-.05pt">220</span></sup> 
Posebno se htjelo zastrašiti stanovništvo, što se poglavito odnosilo na 
srpska sela. U proglasu što ga je početkom prosinca 1942. namijenio stanovništvu 
Like i zapadne <span style="letter-spacing:-.05pt">Bosne, u svojstvu »komandanta 
pokrajine i Dinarske oblasti«, Đujić je naredio svim </span>četničkim 
jedinicama da »okupiraju sva sela i gradove i preuzmu svu vlast u svoje ruke</span><span lang="HR" style="font-size:12.0pt;mso-bidi-font-size:13.0pt;mso-ansi-language:
HR"> </span><span lang="HR" style="font-size:12.0pt;mso-bidi-font-size:10.0pt;
mso-ansi-language:HR">-</span><span lang="HR" style="font-size:12.0pt;mso-bidi-font-size:
13.0pt;mso-ansi-language:HR"> </span><span lang="HR" style="font-size:12.0pt;
mso-bidi-font-size:10.0pt;mso-ansi-language:HR">zavodeći</span><span lang="HR" style="font-size:12.0pt;mso-bidi-font-size:13.0pt;mso-ansi-language:HR"> 
</span><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">preke</span><span lang="HR" style="font-size:12.0pt;mso-bidi-font-size:13.0pt;
mso-ansi-language:HR"> </span><span lang="HR" style="font-size:12.0pt;mso-bidi-font-size:
10.0pt;mso-ansi-language:HR">vojničke</span><span lang="HR" style="font-size:
12.0pt;mso-bidi-font-size:13.0pt;mso-ansi-language:HR"> </span><span lang="HR" style="font-size:12.0pt;mso-bidi-font-size:10.0pt;mso-ansi-language:HR">sudove«.</span><span lang="HR" style="font-size:12.0pt;mso-bidi-font-size:13.0pt;mso-ansi-language:
HR"> </span><span lang="HR" style="font-size:12.0pt;mso-bidi-font-size:10.0pt;
mso-ansi-language:HR">Prijetio</span><span lang="HR" style="font-size:12.0pt;
mso-bidi-font-size:13.0pt;mso-ansi-language:HR"> </span><span lang="HR" style="font-size:12.0pt;mso-bidi-font-size:10.0pt;mso-ansi-language:HR">je</span><span lang="HR" style="font-size:12.0pt;mso-bidi-font-size:13.0pt;mso-ansi-language:
HR"> - </span><span lang="HR" style="font-size:12.0pt;mso-bidi-font-size:10.0pt;
mso-ansi-language:HR">sva</span><span lang="HR" style="font-size:12.0pt;
mso-bidi-font-size:13.0pt;mso-ansi-language:HR"> </span><span lang="HR" style="font-size:12.0pt;mso-bidi-font-size:10.0pt;mso-ansi-language:HR">naselja</span><span lang="HR" style="font-size:12.0pt;mso-bidi-font-size:13.0pt;mso-ansi-language:
HR"> </span><span lang="HR" style="font-size:12.0pt;mso-bidi-font-size:10.0pt;
mso-ansi-language:HR">koja</span><span lang="HR" style="font-size:12.0pt;
mso-bidi-font-size:13.0pt;mso-ansi-language:HR"> </span><span lang="DE" style="font-size:12.0pt;mso-bidi-font-size:10.0pt;mso-ansi-language:DE">pru</span><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">ž</span><span lang="DE" style="font-size:12.0pt;mso-bidi-font-size:10.0pt;
mso-ansi-language:DE">e</span><span lang="DE" style="font-size:12.0pt;mso-bidi-font-size:
13.0pt;mso-ansi-language:HR"> </span><span lang="HR" style="font-size:12.0pt;
mso-bidi-font-size:10.0pt;mso-ansi-language:HR">otpor, četničke jedinice »uništiće 
do temelja«, bila srpska ili hrvatska.<sup><span style="letter-spacing:
-.05pt">221</span></sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-bidi-font-size:8.0pt;mso-ansi-language:HR">220 
Npr. u vojnoj akciji, koju su poduzeli na području kotara Gračac u srpnju 
1942, četnici i Talijani <span style="letter-spacing:-.05pt">su spalili veći 
broj sela i opljačkali ih. (AH, ZKRZ-zh-872/45). Na području Plaščanske 
doline »četnici su, </span>gdje god su mogli, pljačkali i ubijali Hrvate, 
posebno pristane </span><span style="font-size:7.0pt;mso-bidi-font-size:8.0pt">NOB</span><span lang="HR" style="font-size:7.0pt;mso-bidi-font-size:8.0pt;mso-ansi-language:HR">-e. 
Tako su ubili Ivana Šebelja iz Glibodola, oca devetero djece, Miju Mesića iz 
Lipca, Miju Fertića i njegovu ženu, inžinjera Šarića iz Plaškog, inžinjera 
Denisova iz Drežnika. Većinu ubistava i pljački izvodili su maskirani 
partizanskim <span style="letter-spacing:-.05pt">kapama kako bi svoje zločine 
prikazali kao djelo partizana. Početkom septembra 1942. godine nalaze se u 
akcijama zajedno s Talijanima u selu Ponikve i okolini, gdje su zapalili i opljačkali 
96 srpskih kuca. Svako </span>učinjeno četničko zlodjelo narod je Plaščanske 
doline preko zborova, sastanaka i pojedinačno oštro osuđivao. Otvoreno su 
nazivani ustašama broj dva. Svoja zlodjela četnici su često opravdavali kako 
su ih na to prisilili Talijani izražavajući žaljenje što su popalili srpske 
kuće, ali da su zato popalili više <span style="letter-spacing:-.05pt">hrvatskih«. 
(L i v a d a, »Kotarski komitet KPH Slunj, juli 1942-juli 1943. godine«, <i>Druga 
godina NOR-a, </i></span>199-200). Niz podataka o četničkom teroru na tim 
područjima donosi se u: B u k v i ć, n. </span><span lang="DE" style="font-size:
7.0pt;mso-bidi-font-size:8.0pt;mso-ansi-language:DE">dj</span><span lang="HR" style="font-size:7.0pt;mso-bidi-font-size:8.0pt;mso-ansi-language:HR">.: 
<i>Prva godina NOR-a, </i>n. </span><span lang="DE" style="font-size:7.0pt;mso-bidi-font-size:
8.0pt;mso-ansi-language:DE">dj</span><span lang="HR" style="font-size:7.0pt;
mso-bidi-font-size:8.0pt;mso-ansi-language:HR">.; <i>Druga godina NOR-a, </i>n. </span><span lang="DE" style="font-size:7.0pt;mso-bidi-font-size:8.0pt;
mso-ansi-language:DE">dj</span><span lang="HR" style="font-size:7.0pt;mso-bidi-font-size:
8.0pt;mso-ansi-language:HR">.; R a j no v i ć, n. </span><span lang="DE" style="font-size:7.0pt;mso-bidi-font-size:8.0pt;mso-ansi-language:DE">dj</span><span lang="HR" style="font-size:7.0pt;mso-bidi-font-size:8.0pt;mso-ansi-language:HR">.; 
<i>Plaščanska do/ina </i>i <i>okolica u NOR-u, </i>n. </span><span lang="DE" style="font-size:7.0pt;mso-bidi-font-size:8.0pt;mso-ansi-language:DE">dj</span><span lang="HR" style="font-size:7.0pt;mso-bidi-font-size:8.0pt;mso-ansi-language:HR">.; 
G i z d i ć, <i>Dalmacija 1942</i>, n. </span><span lang="DE" style="font-size:
7.0pt;mso-bidi-font-size:8.0pt;mso-ansi-language:DE">dj</span><span lang="HR" style="font-size:7.0pt;mso-bidi-font-size:8.0pt;mso-ansi-language:HR">.; 
Isti, <i>Dalmacija 1943</i>, n. </span><span lang="DE" style="font-size:7.0pt;mso-bidi-font-size:
8.0pt;mso-ansi-language:DE">dj</span><span lang="HR" style="font-size:7.0pt;
mso-bidi-font-size:8.0pt;mso-ansi-language:HR">.; <i>Zbornik IHRPD, </i></span><span lang="DE" style="font-size:7.0pt;mso-bidi-font-size:8.0pt;mso-ansi-language:DE">sv</span><span lang="HR" style="font-size:7.0pt;mso-bidi-font-size:8.0pt;mso-ansi-language:HR">. 
42 n. </span><span lang="DE" style="font-size:7.0pt;mso-bidi-font-size:8.0pt;
mso-ansi-language:DE">dj</span><span lang="HR" style="font-size:7.0pt;mso-bidi-font-size:
8.0pt;mso-ansi-language:HR">.</span><span lang="HR" style="font-size:7.0pt;
mso-bidi-font-size:10.0pt;mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="DE" style="font-size:7.0pt;mso-bidi-font-size:8.0pt;letter-spacing:-.05pt;
mso-ansi-language:DE">221 </span><span lang="HR" style="font-size:7.0pt;
mso-bidi-font-size:8.0pt;letter-spacing:-.05pt;mso-ansi-language:HR">AIHRPH, NG, 
kut. 431, f. 5, proglas 5. XII 1942. Štab Dinarske divizije objavio je 7. XII 
1942. </span><span lang="HR" style="font-size:7.0pt;mso-bidi-font-size:8.0pt;
mso-ansi-language:HR">posebno upozorenje Srbima i Srpkinjama sela Topolje, 
Kninsko Polje, Biskupija, Polača, Qrlič, Markovac, Glavaš, Peulj, Nuglašica, 
Bastasi, Srbice, Sajković, Gubin, Kazanci, Prove i Čaprazlije. U njemu se 
stanovnicima prijeti dolaskom »osamnajest hiljada naše brace Četnika iz Crne 
Gore i Hercegovine«, koji dolaze »od Mostara preko Konjica, Prozora, Livna, 
Glamoča, Rora i Grahova u pravcu vaših sela«. Stanovništvo se upozorava da 
ove četničke jedinice «</span><span lang="DE" style="font-size:7.0pt;mso-bidi-font-size:
8.0pt;mso-ansi-language:DE">N</span><span lang="HR" style="font-size:7.0pt;
mso-bidi-font-size:8.0pt;mso-ansi-language:HR">e štede, niti će poštedeti 
sela i gradove na koje naiđu, a koji im budu dali otpor«; zahtijeva se da se 
»zalutali« priključe Dinarskoj četničkoj diviziji. (AIHRPH, NG, kut. 431, 
f. 2).</span><span lang="DE" style="font-size:7.0pt;mso-bidi-font-size:10.0pt;
mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-bidi-font-size:8.0pt;mso-ansi-language:HR">Đujic 
je 20. IV 1943. izdao naredbu o poduzimanju represalija prema stanovnicima sela 
Kanjane (općina Drniš), zbog toga što su otkazali poslušnost komandantu 
Kosovske brigade. Đujić ih kažnjava isključenjem iz četničke organizacije 
i «</span><span lang="DE" style="font-size:7.0pt;mso-bidi-font-size:8.0pt;mso-ansi-language:DE">iz</span><span lang="HR" style="font-size:7.0pt;mso-bidi-font-size:8.0pt;mso-ansi-language:HR"> 
opšte zajednice iz sastava Srpskog naroda«, te ih prepušta »na <span style="letter-spacing:-.05pt">milost 
i nemilost naših neprijatelja«. Naredio je da se istodobno obavijesti »Italijanske 
i Hrvatske vlasti da </span>selo Kanjane ne pripada pod zaštitu Dinarske četničke 
Oblasti, niti se smatraju Srbima, te prema <span style="letter-spacing:-.05pt">pomenutom 
selu neka preduzmu </span></span><span style="font-size:7.0pt;mso-bidi-font-size:8.0pt;
letter-spacing:-.05pt">mere</span><span lang="HR" style="font-size:7.0pt;
mso-bidi-font-size:8.0pt;letter-spacing:-.05pt;mso-ansi-language:HR"> kakove god 
žele«. <i>(Zbornik dokumenata NOB-a</i>, </span><span lang="DE" style="font-size:7.0pt;mso-bidi-font-size:8.0pt;letter-spacing:-.05pt;
mso-ansi-language:DE">XIV/2, 620-621).</span><span lang="DE" style="font-size:
7.0pt;mso-bidi-font-size:10.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">U borbi protiv četničkog terora, organi </span><span lang="DE" style="font-size:12.0pt;mso-bidi-font-size:10.0pt;mso-ansi-language:DE">NOP-</span><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">a su ga u prvom redu u političkim akcijama nastojali razotkriti. U vezi sa 
situacijom u sjevernoj Dalmaciji, u proljeće 1943, Pokrajinski komitet je izvještavao 
Centralni komitet KPH ovim riječima: «Četnici vrše strahoviti teror i nad 
pravoslavnim stanovništvom. Pljačkaju, hapse, ubijaju, i odvode masovno ljude 
u njihov koncentracioni logor u Kosovo (kod Knina), koji je narod prozvao drugim 
Jasenovcem. Ono isto što Talijani rade u <span style="letter-spacing:
-.05pt">Primorju, to četnici rade oko Knina. Mi smo skrenuli pažnju O. K. 
Knin, da pojačaju </span>rad u masama na produbljivanju mržnje od strane 
naroda prema četnicima i da iskoriste ovu situaciju za podizanje pravoslavnog 
stanovništva na aktivnu oružanu <span style="letter-spacing:-.15pt">borbu 
protiv četničkih zvjerstava«.</span><sup><span style="letter-spacing:-.05pt">222</span></sup><span style="letter-spacing:-.15pt"> 
Nije se odustajalo ni od određenih represivnih </span>mjera ako su se one 
pokazale efikasne u sprečavanju širenja četničkog terora.<sup><span style="letter-spacing:-.05pt">223</span></sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">Poseban odjek je imao teror četnika nad hrvatskim stanovništvom u 
Dalmaciji, <span style="letter-spacing:-.05pt">od jeseni 1942. do proljeća 
1943. Riječ je o pokoljima u selima Dalmatinske zagore. </span>U spomenutoj 
operaciji «</span><span lang="DE" style="font-size:12.0pt;mso-bidi-font-size:
10.0pt;mso-ansi-language:DE">Albia</span><span lang="HR" style="font-size:12.0pt;
mso-bidi-font-size:10.0pt;mso-ansi-language:HR">«, krajem kolovoza i početkom 
rujna 1942. na području Biokova, u kojoj je, uz Talijane, sudjelovala i veća 
grupa četnika iz Hercegovine, izvršen je teror u nizu hrvatskih sela između 
Ljubuškog i Vrgorca. <span style="letter-spacing:-.05pt">Sami četnici navode 
da je njihova «</span></span><span lang="DE" style="font-size:12.0pt;mso-bidi-font-size:
10.0pt;letter-spacing:-.05pt;mso-ansi-language:DE">kaznena</span><span lang="DE" style="font-size:12.0pt;mso-bidi-font-size:10.0pt;letter-spacing:-.05pt;
mso-ansi-language:HR"> </span><span lang="DE" style="font-size:12.0pt;mso-bidi-font-size:
10.0pt;letter-spacing:-.05pt;mso-ansi-language:DE">ekspedicija</span><span lang="HR" style="font-size:12.0pt;mso-bidi-font-size:10.0pt;letter-spacing:-.05pt;
mso-ansi-language:HR">» tada «potpuno uništila« 17 </span><span lang="HR" style="font-size:12.0pt;mso-bidi-font-size:10.0pt;mso-ansi-language:HR">sela. 
Baćović je u prikazu te akcije, medu ostalim, konstatirao: «Naši četnici 
ubijali su sve muškarce od 15 godina na više. Žene i deca ispod 15 godina 
nisu ubijana. 17 sela je potpuno spaljeno«.<sup><span style="letter-spacing:-.05pt">224</span></sup> 
Prema izvještaju župe Cetina u Omišu, četnici su tom <span style="letter-spacing:
-.05pt">prilikom u selu Rašćani ubili 37 osoba, u župi Biokovskoj 2 osobe, u 
selu Kozice 63 osobe, u selu Dragljane 41 osobu. Spaljeno je nekoliko stotina kuća 
i izvršene velike </span>pljačke. Ustaški organi su se žalili na držanje 
Talijana, koji su bili u blizini ali nisu intervenirali.<sup><span style="letter-spacing:-.05pt">225</span></sup> 
Krajem rujna i početkom listopada 1942. četnici su izvršili nove pokolje u 
Dalmatinskoj zagori. Radilo se o novoj oružanoj akciji, koju su organizirali 
Talijani radi čišćenja partizanskih sela. U akciji je sudjelovalo 120-130 četnika 
pod imenom MVAC-a, koji su najprije dovedeni iz Knina u Split a zatim prebačeni 
u Omiš. Riječ je o četničkoj grupi na čelu s Rokvićem.<sup><span style="letter-spacing:-.05pt">226</span></sup> 
Prema podacima župe <span style="letter-spacing:-.05pt">Cetina, iz Omiša je 
glavnina četnika krenula u akciju u pravcu sela Gata, u kojima je </span>1. 
listopada izvršen masovni pokolj. Zatim su četnici istog dana izvršili 
pokolje u <span style="letter-spacing:-.05pt">selima Naklice, Čislo, Ostrvica i 
Zvečanje. Svi su ti pokolji bili popraćeni paljenjem </span>brojnih kuća i 
pljačkom. Dva dana kasnije uslijedili su pokolji, paljenja i pljačka u<span style="mso-spacerun: yes">&nbsp; 
</span>selima Dugopolje, Kotlenice, Srijane i Dolac Gornji. Identificirano je 
ukupno 120 osoba, većinom staraca, žena i djece.<sup><span style="letter-spacing:-.05pt">227</span></sup> 
I sami organi NDH konstatirali su da bi ti pokolji bili i veći da nije bilo 
intervencije partizana. »Protukomunističkaa milicija«, <span style="letter-spacing:-.05pt">navodi 
se u izvještaju Župske redarstvene oblasti u Omišu, »vjerojatno bila bi i 
dalje </span>vršila slična djela, ali na povratku iz Ostrvice u selu Gatima sačekali 
su ih partizani, koji su prispjeli iz planine Mosor i dali im otpor, tako da su 
milicionari morali se povući u pravcu Omiša, a na mjestu su ostavili mnogo 
plijena, kojeg su bili opljačkali po selima. Isti plijen partizani su nešto 
uzeli za sebe a nešto su natrag vratili seljacima, koji su se po odlasku 
milicije vratili u selo. Čim je narod vidio da se vrši <span style="letter-spacing:-.15pt">ubijanje 
svatko po selima tko je samo mogao dao se u bjegstvo i time je mnogo manje </span>žrtava 
bilo. Dana 3. listopada 1942. u selu Gatima partizani uz sudjelovanje seljaka iz 
<span style="letter-spacing:-.05pt">sela Tugara i Dubrave pokupili su sve 
mrtvace, koje su mogli pronaći te iste </span></span><span lang="DE" style="font-size:12.0pt;mso-bidi-font-size:10.0pt;letter-spacing:-.05pt;
mso-ansi-language:DE">p</span><span lang="HR" style="font-size:12.0pt;mso-bidi-font-size:
10.0pt;letter-spacing:-.05pt;mso-ansi-language:HR">okopali </span><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">i to u groblju 45, a drugo po njivama, gdje se koji mrtvac zatekao«.<sup><span style="letter-spacing:-.05pt">228</span></sup> 
Također prema podacima župe Cetina, četnici su, sudjelujući u akciji 
Talijana u sinjskom kotaru, »radi čišćenja sela od partizana« izvršili 21. 
listopada pokolj, paljenje i </span><span lang="DE" style="font-size:12.0pt;mso-bidi-font-size:10.0pt;mso-ansi-language:
DE">pl</span><span lang="HR" style="font-size:12.0pt;mso-bidi-font-size:10.0pt;
mso-ansi-language:HR">jačku u selu Bitelić.<sup><span style="letter-spacing:
-.05pt">229</span></sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="DE" style="font-size:9.0pt;mso-ansi-language:DE">222 
NOB </span><span lang="HR" style="font-size:9.0pt;mso-ansi-language:HR">u 
Dalmaciji, </span></i><span lang="HR" style="font-size:8.0pt;mso-ansi-language:HR">zbornik</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:8.0pt;mso-ansi-language:HR">dokumenata,</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:8.0pt;mso-ansi-language:HR">knj.</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:8.0pt;mso-ansi-language:HR">6.</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:8.0pt;mso-ansi-language:HR">116,</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:8.0pt;mso-ansi-language:HR">izvještaj</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:8.0pt;mso-ansi-language:HR">od</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:8.0pt;mso-ansi-language:HR">17.</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:8.0pt;mso-ansi-language:HR">V</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:8.0pt;mso-ansi-language:HR">1943.</span><span lang="HR" style="font-size:7.0pt;letter-spacing:-.75pt;mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">223 
U</span><span lang="HR" style="font-size:9.0pt;mso-ansi-language:HR"> </span><span lang="HR" style="font-size:7.0pt;mso-ansi-language:HR">izvještaju</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">Centralnom</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">komitetu</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">KPH,</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">8.</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">IX</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">1942,</span><span lang="HR" style="font-size:9.0pt;mso-ansi-language:HR"> 
</span><span lang="DE" style="font-size:7.0pt;mso-ansi-language:DE">OK</span><span lang="DE" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">KPH</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">za</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">Liku</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">je</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">u</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">vez<i>i</i></span><i><span lang="HR" style="font-size:9.0pt;mso-ansi-language:HR"> 
</span></i><span lang="HR" style="font-size:7.0pt;mso-ansi-language:HR">s</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">borbom</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">protiv</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">četnika, 
medu ostalim, pisao: «</span><span lang="DE" style="font-size:7.0pt;mso-ansi-language:DE">Pokazale</span><span lang="HR" style="font-size:7.0pt;mso-ansi-language:HR"> 
su se efikasnima i mjere, konfiskacije čitave imovine i tjeranja familija onih 
četničkih bandita, koji su pobjegli u 'žicu'. (...) Konfiskacija imovine i 
protjerivanje familija četnika poduzeto je po svim mjestima naše oslobođene 
teritorije«. (AIHRPH, KP-12/311).<span style="letter-spacing:-.5pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">224 
Zbornik</span><span lang="HR" style="font-size:9.0pt;mso-ansi-language:HR"> </span><span lang="HR" style="font-size:7.0pt;mso-ansi-language:HR">dokumenata</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">NOR-a,</span><span lang="HR" style="font-size:9.0pt;mso-ansi-language:HR"> 
</span></i><span lang="DE" style="font-size:7.0pt;mso-ansi-language:DE">XIV</span><span lang="HR" style="font-size:7.0pt;mso-ansi-language:HR">/1,</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">614-615.<span style="letter-spacing:
-.75pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">225 
</span><span style="font-size:7.0pt">NOB</span><span style="font-size:9.0pt;
mso-ansi-language:HR"> </span><span lang="HR" style="font-size:7.0pt;
mso-ansi-language:HR">u</span><span lang="HR" style="font-size:9.0pt;
mso-ansi-language:HR"> </span><span lang="HR" style="font-size:7.0pt;
mso-ansi-language:HR">Dalmaciji,</span><span lang="HR" style="font-size:
9.0pt;mso-ansi-language:HR"> </span></i><span lang="HR" style="font-size:7.0pt;
mso-ansi-language:HR">zbornik</span><span lang="HR" style="font-size:9.0pt;
mso-ansi-language:HR"> </span><span lang="HR" style="font-size:7.0pt;mso-ansi-language:
HR">dokumenata,</span><span lang="HR" style="font-size:9.0pt;mso-ansi-language:
HR"> </span><span lang="HR" style="font-size:7.0pt;mso-ansi-language:HR">knj.</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">4,</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">672-682</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">Usp.</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">G</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">i</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">z</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">d</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">i</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">ć,</span><span lang="HR" style="font-size:9.0pt;mso-ansi-language:HR"> 
</span><i><span lang="HR" style="font-size:7.0pt;mso-ansi-language:HR">Dalmacija</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">1942</span></i><span lang="HR" style="font-size:7.0pt;mso-ansi-language:HR">,</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">n.</span><span lang="HR" style="font-size:9.0pt;mso-ansi-language:HR"> 
</span><span lang="DE" style="font-size:7.0pt;mso-ansi-language:DE">dj</span><span lang="HR" style="font-size:7.0pt;mso-ansi-language:HR">., 
496 i N e d j e l j k o K u j u n d ž i ć, <i>Imotska krajina u 
narodnooslobodilačkoj borbi </i>1941-1945, Imotski 1981, 145-146.<span style="letter-spacing:-.75pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="DE" style="font-size:7.0pt;mso-ansi-language:DE">226 
NOB</span><span lang="DE" style="font-size:9.0pt;mso-ansi-language:DE"> </span><span lang="HR" style="font-size:7.0pt;mso-ansi-language:HR">u</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">Dalmaciji</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">1941-1945</span></i><span lang="HR" style="font-size:7.0pt;mso-ansi-language:HR">,</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">zbornik</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">dokumenata,</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">knj.</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">4,</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">str.</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">11.</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">Rokvić,</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">prema</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">riječima</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">Đujića, na 
zahtjev Talijana, «</span><span lang="DE" style="font-size:7.0pt;mso-ansi-language:DE">poduzeo</span><span lang="HR" style="font-size:7.0pt;mso-ansi-language:HR"> 
je akciju protiv hrvatskih sela između Splita i Klisa k Sinju. Kako je u 
izgledu bila dobra pljačka, uspio je da sakupi 120 boraca sličnih njemu - sve 
aramije - i pođe u akciju. Kako je kasnije sam pričao i otvoreno se hvalio, 
uspio je da popali 18 hrvatskih sela i da pobije </span><span style="font-size:7.0pt">say</span><span lang="HR" style="font-size:7.0pt;mso-ansi-language:HR"> 
narod«. ( G i z d i ć, <i>Dalmacija 1942</i>, n. </span><span style="font-size:7.0pt">dj., 
586).</span><span lang="HR" style="font-size:7.0pt;letter-spacing:-.75pt;mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="DE" style="font-size:7.0pt;letter-spacing:-.55pt;mso-ansi-language:DE">227</span><span lang="DE" style="font-size:9.0pt;letter-spacing:-.55pt;mso-ansi-language:DE"> 
</span><i><span lang="DE" style="font-size:9.0pt;mso-ansi-language:DE">NOB </span><span lang="HR" style="font-size:9.0pt;mso-ansi-language:HR">u 
Dalmaciji </span><span lang="HR" style="font-size:8.0pt;mso-ansi-language:HR">1941-1945</span></i><span lang="HR" style="font-size:8.0pt;mso-ansi-language:HR">,</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:8.0pt;mso-ansi-language:HR">zbornik</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:8.0pt;mso-ansi-language:HR">dokumenata,</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:8.0pt;mso-ansi-language:HR">knj.</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:8.0pt;mso-ansi-language:HR">4,</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:8.0pt;mso-ansi-language:HR">677-681.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">228 
Isto,</span><span lang="HR" style="font-size:9.0pt;mso-ansi-language:HR"> </span><span lang="HR" style="font-size:7.0pt;mso-ansi-language:HR">638,</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">izvještaj</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">8.</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">X</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">1942.</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">U</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">izvještaju</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">PK</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">KPH</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">za</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">Dalmaciju</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">Centralnom</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">komitetu</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">KPH,</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">12. X 1942, 
o tim se pokoljima govori sljedeće: «</span><span lang="DE" style="font-size:7.0pt;mso-ansi-language:
DE">Okupatori</span><span lang="HR" style="font-size:7.0pt;mso-ansi-language:
HR"> su u zadnje dane počeli primjenjivati najzverskije metode protiv narodne 
borbe, tj. počeli su paliti od reda sela i klati sve što se u njima zateče živo. 
U tim zvjerstvima upotrebljuju i četničke ban</span><span lang="DE" style="font-size:7.0pt;mso-ansi-language:DE">de</span><span lang="HR" style="font-size:7.0pt;mso-ansi-language:HR">. 
Prvi ovoga mjeseca došlo je nekoliko kamiona četnika i okupatorskih vojnika u 
selo Gata Poljičke općine kod Omiša. Italijani su opkolili selo i onemogućavali 
da narod bježi van, a četnički banditi ušli su u selo, stali sve redom kuće 
paliti i što im je palo u ruke živo klati. Cijelo selo je izgorilo, a zaklano 
prema primljenim podacima 192 osobe, medu kojima najviše starci i nejaka djeca. 
Grozote ovoga pokolja se ne daju opisati. (. ..) Poslije ovih zvjerstava u 
Gatima, četničke bande skupa sa okupatorskim vojnicima prebacile su se 
sjeverno od Mosora u selo Bugopolje i Kotlenice, te ista popalili«. (1sto, 58).<span style="letter-spacing:-.7pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">Četnički pokolji u Dalmaciji izazvali su vrlo težak dojam i široko ogorčenje 
u stanovništvu. U proglasima, koje su u povodu tih događaja objavili 
Narodnooslobodilački odbor u Splitu i Pokrajinski komitet KPH za Dalmaciju, težište 
je bilo na razotkrivanju stvarne uloge četnika, tj. na tome da su oni sluge 
talijanskog okupatora, dokazujući to i terorom.<sup><span style="letter-spacing:-.05pt">230</span></sup> 
U spomenutoj oružanoj akciji na području Vrlike, krajem siječnja 1943, 
ubijano je stanovništvo u pojedinim selima.<sup><span style="letter-spacing:-.05pt">231</span></sup> 
Teror i ubojstva vršeni su i na povratku četničke grupacije iz <span style="letter-spacing:
-.05pt">Hercegovine. Pljačke su četnici vršili u mnogim selima od Trilja 
dalje, te ubojstva u </span>pojedinim selima imotskog kotara (Grabovac, Zagvozd, 
Lokvičići, grad Imotski, Glavina Gornja, Proložac Gornji, Ričice, Proložac 
Donji, Vinjani Gornji, Vinjani Donji, </span><span lang="DE" style="font-size:
12.0pt;mso-bidi-font-size:10.0pt;mso-ansi-language:DE">Grubine</span><span lang="HR" style="font-size:12.0pt;mso-bidi-font-size:10.0pt;mso-ansi-language:
HR">, Crnogorci).<sup><span style="letter-spacing:-.05pt">232</span></sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">229 
Navodi</span><span lang="HR" style="font-size:9.0pt;mso-ansi-language:HR"> </span><span lang="HR" style="font-size:7.0pt;mso-ansi-language:HR">se</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">da</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">je</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">ubijeno</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">29</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">osoba.</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">(Isto,</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">681-682).<span style="letter-spacing:
-.75pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">230 
Isto,</span><span lang="HR" style="font-size:9.0pt;mso-ansi-language:HR"> </span><span lang="HR" style="font-size:7.0pt;mso-ansi-language:HR">53-54,</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">72-74.<span style="letter-spacing:
-.75pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">231 
Mihić</span><span lang="HR" style="font-size:9.0pt;mso-ansi-language:HR"> </span><span lang="HR" style="font-size:7.0pt;mso-ansi-language:HR">je</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">u</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">radiogramu</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">Mihailoviću,</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">1.</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">111943.</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">javio:</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">«</span><span lang="DE" style="font-size:7.0pt;mso-ansi-language:DE">U</span><span lang="DE" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">Kijevu</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">i</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">Vrlici</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">Baćović</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">streljao</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">55</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">a</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">u Maovicama 
i Otavicama Đujić 48 ustaša«: Nije se radilo o ubijanju ustaša, nego 
civilnog stanovništva. <i>(Zbornik dokumenata NOR-a, </i></span><span lang="DE" style="font-size:7.0pt;mso-ansi-language:
DE">XIV</span><span lang="HR" style="font-size:7.0pt;mso-ansi-language:HR">/2, 
167).<span style="letter-spacing:-.45pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">232 
</span><span style="font-size:7.0pt">NOB</span><span style="font-size:9.0pt;
mso-ansi-language:HR"> </span><span lang="HR" style="font-size:7.0pt;
mso-ansi-language:HR">u</span><span lang="HR" style="font-size:9.0pt;
mso-ansi-language:HR"> </span><span lang="HR" style="font-size:7.0pt;
mso-ansi-language:HR">Dalmaciji</span><span lang="HR" style="font-size:
9.0pt;mso-ansi-language:HR"> </span><span lang="HR" style="font-size:7.0pt;
mso-ansi-language:HR">1941-1945</span></i><span lang="HR" style="font-size:7.0pt;
mso-ansi-language:HR">,</span><span lang="HR" style="font-size:9.0pt;mso-ansi-language:
HR"> </span><span lang="HR" style="font-size:7.0pt;mso-ansi-language:HR">zbornik</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">dokumenata,</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">knj.</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">6,</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">700-702;</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">G</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">i</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">z</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">d</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">i</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">ć,</span><span lang="HR" style="font-size:9.0pt;mso-ansi-language:HR"> 
</span><i><span lang="HR" style="font-size:7.0pt;mso-ansi-language:HR">Dalmacija</span><span lang="HR" style="font-size:9.0pt;mso-ansi-language:HR"> 
</span></i><span lang="HR" style="font-size:7.0pt;mso-ansi-language:HR">1943,</span><span lang="HR" style="font-size:9.0pt;mso-ansi-language:HR"> 
</span><span lang="HR" style="font-size:7.0pt;mso-ansi-language:HR">n. </span><span lang="DE" style="font-size:7.0pt;mso-ansi-language:DE">dj</span><span lang="HR" style="font-size:7.0pt;mso-ansi-language:HR">., 
160; K u j u n d ž i ć, n. </span><span lang="DE" style="font-size:7.0pt;mso-ansi-language:DE">dj</span><span lang="HR" style="font-size:7.0pt;mso-ansi-language:HR">., 
146-147. Autor navodi da su tom prilikom četnici u imotskom kotaru ubili 33 
osobe.</span><span lang="DE" style="font-size:7.0pt;letter-spacing:-.75pt;mso-ansi-language:DE"><o:p>
</o:p>
</span></p>
<span lang="HR" style="font-size:12.0pt;mso-bidi-font-size:10.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
HR;mso-fareast-language:EN-US;mso-bidi-language:AR-SA">Bili su to neki najvažniji 
momenti u provođenju četničkog terora na pojedinim područjima u razdoblju od 
proleća 1943. godine. Taj će se teror, u većoj ili manjoj mjeri primjenjivati 
i dalje, poglavito motiviran borbom protiv snaga NOP-a. U različitim oblicima 
on se dosta široko manifestirao u vrijeme <span style="letter-spacing:-.15pt">brojnih 
borbi koje su se u pojedinim područjima Hrvatske, gdje su djelovali četnici, </span>vodile 
u vrijeme četvrte i pete ofenzive.</span>
<p>
<br>
<CENTER><TABLE border="1"><TR><TD><a href="41.htm"><b>Sadr&#382;aj</b></a></TD>
<TD><a href="41_13.htm"><b>Prethodni dokument</b></a></TD>
<TD><a href="41_15.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

