<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>

<body>
<p>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 
PRILOG I  
Dokumenti britanske i izbeglicke jugoslovenske vlade 1941. i 1942.  


<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_220.htm"><b>Prethodni dokument</b></a></TD>
<TD><a href="4_14_1_222.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 3</strong></p>
<p align="center"><strong>PISMO BRITANSKOG MINISTRA INOSTRANIH POSLOVA OD 3. 
MARTA 1942. PREDSEDNIKU IZBEGLIČKE JUGOSLOVENSKE VLADE O PROBLEMU ODRŽAVANJA 
RADIO-VEZE I DOTURU POMOĆI DRAŽI MIHAILOVIĆU1</strong></p>
<p align="center">Pr ev o d.</p>
<p align="center">No.R 1137/178/G.</p>
<p align="center">Foreign Office,</p>
<p align="center">S.W.l. 3. marta 1942.</p>
<p>Gospodine Pretsedniče,2</p>
<p>Svojim pismom od 18. februara3 izvestio sam Vašu Ek-selenciju da je pitanje 
veza između patriotskih snaga u Jugoslaviji i jugoslovenske Vrhovne Komande u 
Kairu bilo predmet dogovora ispitivanja sa glavnokomandujućim na Srednjem 
Istoku. To ispitivanje je sada dovršeno i ja sam sada u mogućnosti da saopštim 
Vašoj Ekselenciji gledište vlade Njegovog Veličanstva.</p>
<p>Kao što sam Vam objasnio mojim pismom od 18 februara, mi smo sada jako 
ometeni u našim nastojanjima da po-mognemo đenerala Mihailovića našom nemoćju 
da održavamo vezu sa njim. Prema tome, naš cilj zasada jeste uspostavljanje 
veze sa đeneralom. Tek pošto to bude učinjeno, bićemo u stanju da rasmotrimo 
širi plan za veze unutar Jugoslavije, i između Jugoslavije, Kaira i Londona, o 
kome tretira treći prilog pisma Vaše Ekselencije od 5 februara.4 Uveren sam da 
će Vaša Ekselencija razumeti da se zasad ništa više ne može učiniti u 
smislu vašeg predloga.</p>
<p>Sto se tiče pitanja kontrole veza i operacija u Jugoslaviji, koje je pismo 
Vaše Ekselencije takođe pokrenulo, vlada Njegovog Veličanstva došla je do 
zaključka da je, u interesu opšte savezničke strategije, od prvorazredne važnosti 
da postoji jedinstvo kontrole u svim tim pitanjima. Veze sa đeneralom! 
Mihailovićem i transport snabdevanja za Jugoslaviju nalaze se sada pod 
kontrolom glavnokomandujućeg na Srednjem Istoku, čija je dužnost izvršiti 
potrebno snabdevanje opremom, avionima i t.d., a vlada Njegovog Veličanstva ne 
želi sada preinačiti to uređenje. Prema tome proizilazi da bi i najveće 
pravo vođenja operacija u Jugoslaviji trebalo predati glavnokomandujućem, i ja 
verujem da će se Vaša Ekselencija složiti sa time s obzirom na potrebu 
jedinstva komande.</p>
<p>Vlada Njegovog Veličanstva uviđa potpuno važnost sa-radnje između 
glavnokomandujućeg i jugoslovenske Vrhovne Komande i zato je nedavno učinjeno 
što treba da jedan jugo-slovenski štabni oficir bude permanentno dodeljen 
britanskoj Vrhovnoj Komandi u Kairu.5 Nadati se da će se time održati najtešnja 
veza između jugoslovenskih i britanskih vlasti.</p>
<p align="center">Vaš i t.d. <strong>Antoni Idn</strong> (s.r) M. P.6</p>
<p>1&nbsp; &nbsp;Prevod originala (pisanog na mašini, ćirilicom) u Arhivu VII, 
AEV, k. 165a, reg. br. 5/2 (VK-Y-72).</p>
<p>2&nbsp; Odnosi se na predsednika izbegličke jugoslovenske vlade.</p>
<p>3&nbsp; i 4 Ta pisma redakcija nije pronašla.</p>
<p>5 Vidi dok. br. 2 ovog priloga.</p>
<p>6 Okrugli pečat: »Predsedništvo vlade Kraljevine Jugoslavije — Vojni 
kabinet — London«.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_220.htm"><b>Prethodni dokument</b></a></TD>
<TD><a href="4_14_1_222.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
