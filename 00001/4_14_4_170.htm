<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_169.htm"><b>Prethodni dokument</b></a></TD>
<TD><a href="4_14_4_171.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PISMO KAPETANA MILOMIRA KOLAREVIĆA OD 9. MARTA 1945. 
DOBROSAVU JEVĐEVIĆU O LIČNOSTI KAPETANA MILORADA MITICA SA PREDLOGOM DA SE 
STAVI POD VOJNI SUD1</strong></p>
<p>K-tu Ličke divizije Vojvodi g. Jevđeviću2</p>
<p>Doznao sam da ovih dana dolazi iz Graca kapetan g. Mi-tić.3 Slobodan sam da 
Vas obavestim ko je i šta taj gospodin koji se predstavlja za »člana Vrh. 
komande«.</p>
<p>Na početku Ravnogorske akcije bio je pregovarač između Tita i Draže.4 O 
tome imam podrobnijih podataka, ali samo znam, da je tu ulogu odigrao na mašu 
štetu.</p>
<p>Docnije je određen za komandanta Zlatiborskog korpusa na kom položaju je 
ostao do juna 1943 godine kada je smenjen zbog toga što ni za godinu i po dana 
nije uspeo da sprovede organizaciju, niti da mobiliše više od 6 vojnika. Za to 
vreme upao je u vode Gestapo-a i postao njegovim članom, podučavajući za sve 
vreme jahanju g-đu ing. Mladenovića,5 takođe Gestapovca — Komunistu.</p>
<p>Određen je za nač. Štaba K-de Starog Rasa, kod majora Lukačevića. U to 
vreme kapitulira Italija i Mitić postane komandant Berana i italijan. divizije 
VENEZIA koja se po nagovoru pukovnika Beliy-a6, stavi pod našu (komandu. 
Desetak dana docnije kap. Mitić preda celu tu diviziju komunistima.7</p>
<p>Posle toga povuče se kap. Mitić u Rudnik Lisu kod g-đe Mladenović postavši 
tu javnim članom Gestapo-a kod nera. ob. oficira Fidlera.</p>
<p>Krajem 44. god. uvuče se ponova u našu organizaciju, opljačka tom prilikom 
veću količinu materijala bugarskog name-njenog V.K., automobil K-de Beograda i 
30,000.000 dinara, pa pošto se stavi na čelo nekog motorizovanog odreda iz 
Beograda narednika Đokića pobegne za Grac.</p>
<p>Po Gracu i Beču vozika se automobilom, troši samo za sebe opljačkani 
novac, vodi kurve, vodi crnu berzu i predstavlja se za našeg opunomoćenika Draže 
Mihailovića za Nem. Rajh. Time mnogo šteti ugledu naše organizacije, te je 
potrebno kako za ovo tako i za gore navedene greške, da se stavi pod sud.</p>
<p>Molim, ako kap. Mitić dođe i ako mu bude suđeno da se i ja pozovem za 
svedoka.</p>
<p>Napominjem da sa njim treba postupati vesto, i odmah, jer ako on šta oseti 
pobeći će odmah za Svajcarsku. 9. mart 1945 godine Đordane</p>
<p align="center">Kapetan</p>
<p align="center">Mil. M. Kolarević o. k. kt. IV Jur. korpusa</p>
<p align="center">M.P.8</p>
<p>1&nbsp; Original (pisan mastilom, ćirilicom) u Arhivu VII, Ča, k. 18, reg. 
for. 22/8 (VK-X-109).</p>
<p>2&nbsp; Dobrosav.</p>
<p>3&nbsp; Milorad.</p>
<p>4 Bio je oficir za vezu štaba Draže Mihailovića sa Vrhovnim štabom NOP 
odreda Jugoslavije u jesen 1941, u vreme kada su vođeni pregovori o saradnji 
između četnika i partizana (NOP) Zbornik NOR-a, tom XIV, knj. 1, dok. br. 11).</p>
<p>5 Petar.</p>
<p>6 Bejli Stenli (Bailey W. Stanley) bio je šef britanske vojne misije pri štabu 
Draže Mihailovića (25. decembra 1942. spustio se padobranom na Sinjajevinu) do 
dolaska britanskog generala (brigadira) Armstronga (23. septembra 1943), kada je 
tu dužnost Armstrong preuzeo od Bejlija.</p>
<p>7 Diviziju »Venecija« (Venezia) nije kapetan Mitić predao partizanima. Od 
ljudstva te divizije i divizije »Taurinenze« (Taurinense) 3. decembra 1943. 
formirana je italijanska divizija »Garibaldi« koja je stavljena pod komandu 2. 
korpusa NOVJ.</p>
<p>8 Okrugli pečat: »Komanda jugoslovenske vojske u otadžbini — Gorski štab 
br. 1«.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_169.htm"><b>Prethodni dokument</b></a></TD>
<TD><a href="4_14_4_171.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
