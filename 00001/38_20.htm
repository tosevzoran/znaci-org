<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_19.htm"><b>Prethodni dokument</b></a></TD>
<TD><a href="38_21.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:9.85pt;margin-right:.25pt;
margin-bottom:0mm;margin-left:0mm;margin-bottom:.0001pt;text-align:center;
background:white"><b><span lang="SR-CYR" style="mso-ansi-language:SR-CYR">POJEDINAČNA 
UBISTVA</span></b><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="margin-top:8.9pt;margin-right:.95pt;margin-bottom:
0mm;margin-left:.5pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Iz 
ovog se može zaključiti da je na čačanskom području na stratištima u Brajićima 
i Vencu, gde su vršena masovna streljanja, ubijeno 50 boraca. Pored ovih, na 
području današnjih opština, Čačak, Gornji Milanovac i Lučani, četnici su 
vršili pojedinačna streljanja i ubijanja pripadnika partizanskog pokreta. Samo 
u novembru likvidirali su 18 boraca i saradnika NOP-a. Evo njihovih imena:</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-right:1.2pt;text-align:justify;text-indent:
39.35pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Posle 
ubistva Vojislava Pajića, četnik Milutin Janković je otvorio seriju ubistava 
pripadnika NOP-a. U vreme povlačenja sa Kraljeva on je 4. novembra u Samaili, 
pred strojem boraca, ubio komandira Tenkovske čete u Čačanskom NOP odredu Srećka 
Nikolića, rodom iz Donje Trepče (32). Trifuna Jakovljevića (20), borca 
Trnavskog bataljona, rodom iz Kukića, i Franca Čerpinšeka, tenkistu, 
izgnanika iz Slovenije.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Dan 
kasnije, 5. novembra, u Ježevici četnici su usmrtili Dobrivoja Babovića (22), 
studenta, člana Okružnog komiteta SKOJa, rodom iz Vape. Istog dana u Gornjoj 
Gorevnici ubijen je Milan Antonijević (21), saradnik NOP-a, rodom iz ovog sela. 
U Brezovi je 6. novembra uhvaćen, pa odveden na Javor i streljan Milijan 
Paunović (18), borac Trnavskog bataljona iz Baluge (Trnavske). U Ljubiću su četnici 
9. novembra ubili Petra Bogićevića (44), člana MOO u Ljubiću, a u Ovčar 
Banji je skinut sa voza i streljan Nisim Almozlino (55), magistar farmacije, član 
saniteta Čačanskog NOP odreda.<o:p>
</o:p>
</span></p>
<p class="MsoNormal" style="margin-left:.7pt;text-align:justify;text-indent:39.1pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
Lisi na Vencu (Dragačevo) četnici, pod komandom Miloja Mojsilovića i štaba 
&quot;Složna braća&quot;, pored masovnih zločina o kojima smo pisali, vršili 
i pojedinačna ubistva. Ovde je 14. novembra zaklan pozadinski aktivista i 
odbornik MNO u Belom Kamenu Života Dmitrić (31). U noći izmeću 24. i 25. 
novembra ovde su na sadistički način mučeni, pa zatim zaklani Radomir - Rade 
Prelić (31), komandant partizanske Komande mesta u Guči, i Milan - Bata 
Janković (22), član i instruktor OK KPJ za Čačak. U neposrednoj blizini, u 
Kotraži, 26. novembra sreljan je Stanojle Radičević (47), borac partizan iz 
Gornje Kravarice.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:1.45pt;margin-bottom:.0001pt;text-align:justify;text-indent:38.9pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Više 
pojedinačnih ubistava je izvršeno u takovskom kraju, u kome su, u najvećem 
delu, u toku novembra vladali četnici. Tako je 12.<i> </i>novembra u Teočinu 
ubijen Milisav Basarić (19), borac Takovskog bataljona, rodom iz Gornjeg 
Milanovca. U Pranjanima je 18. novembra streljan Milorad Stanojević (52), 
saradnik NOP-a, a u Lji<sub>gu</sub> je istog dana ubijen Vladan Vidojević 
(21), borac Takovskog bataljona, rodom iz Šilopaja. Ubistva su nastavljena u 
Brezovici, gde je 20 novembra streljan borac Mirko Obradović (35), rodom sa 
Rudnika. Toga dana na Rudniku je streljana Stanimirka Petrović (35), bolničarka 
u Šumadijskom NOP Odredu (živela u Zagrađu). Ti se zločini nastavljaju i 21. 
novembra kada su streljani Adam Todorović (35), borac Takovskog bataljona, i 
Vasilije Miletić (53), pripadnik NOP-a, oba sa Rudnika. U Gornjem Milanovcu je 
27. novembra, na Železničkoj stanici, streljan Egon Petrat, izgnanik iz 
Slovenije, borac Ljubićkog bataljona.<sup>87<o:p>
</o:p>
</sup></span></p>
<b><span lang="SR-CYR" style="font-size:10.0pt;mso-bidi-font-size:12.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:SR-CYR;mso-fareast-language:EN-US;mso-bidi-language:AR-SA">87. 
&quot;Čačanski kraj u NOB - pali borci i žrtve&quot; (izvod).</span></b>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_19.htm"><b>Prethodni dokument</b></a></TD>
<TD><a href="38_21.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

