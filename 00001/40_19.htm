<html>
<head>
<meta http-equiv="Content-Type" content="text/html; charset=utf-8">

<title>Jozo Tomasevich: CETNICI U DRUGOM SVJETSKOM RATU 1941-1945</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jozo Tomasevich: CETNICI U DRUGOM SVJETSKOM RATU 1941-1945</b><br>


<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_18.htm"><b>Prethodni dokument</b></a></TD>
<TD><a href="40_20.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3 style="text-indent:10.0mm"><span lang="HR" style="mso-ansi-language:HR">TKO 
JE ODGOVORAN?</span><span lang="DE" style="mso-ansi-language:DE"><o:p>
</o:p>
</span></h3>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Odgovornost 
za neuspjeh jugoslavenskog državnog i vojnog rukovodstva u aprilu 1941. još je 
uvijek predmet spora. Srpska vladajuća elita, koja je svoju hegemoniju u međuratnom 
razdoblju opravdavala srpskim državotvornim vrlinama, političkim oštroumljem 
i vojničkom hrabrošću, bila je očito najneposrednije odgovorna za neslavni 
poraz, i odmah je pokušala naći krivce u različitim petokolonaškim grupama, 
na koje bi bacila svu odgovornost. Istovremeno, dugogodišnji unutarnji 
neprijatelji Jugoslavije, prije svega hrvatski ustaše, htjeli su sebi pripisati 
mnogo više zasluga za slom nego što im je pripadalo. Djela onih koji su pisali 
o ratu i napisi jugoslavenskih političkih emigranata poslije 1945. o »Aprilskom 
ratu 1941.« obiluju okrivljavanjem i optužbama; svaka strana pokušava 
prebaciti odgovornost, ili se njome hvaliti. Čak i neki noviji napisi 
nastavljaju tu prepirku, a postoji najmanje pola tuceta proturječnih 
interpretacija.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Iako 
je general Simović okrivio za vojni slom »događaje u Hrvatskoj i Dalmaciji«, 
odnosno petokolonašku aktivnost hrvatskih ustaša i njihovih simpatizera, i 
iskoristio te »događaje« kao pretekst za naredbu generalu Kalafatoviću da 
zaključi primirje, Kalafatović je sam sasvim iskreno izjavio da se radi o 
porazu svih armija na svim frontovima, ali osobito u Hrvatskoj, Sloveniji i 
Dalmaciji.<sup>71</sup> Oba generala ignorirala su fatalna područja sloma - 
jugoslavensku Makedoniju, gdje su njemačke snage drugog dana napada presjekle 
moguću odstupnicu i jedinu vezu s Grčkom, te istočnu Srbiju, gdje su se 
linije obrane raspale pod jakim napadom njemačkih snaga koje su dolazeći iz 
Bugarske otvarale put prema Beogradu.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Simović 
je iste optužbe ponovio i nakon što je s ostatkom vlade pobjegao u Atenu (uz 
nešto početnih pohvala srpskim, hrvatskim i slovenskim jedinicama),<sup>72 </sup>ali 
oko tjedan dana kasnije, u manastiru Tantura blizu Jeruzalema, gdje se vlada 
privremeno smjestila, rekao je kabinetu da su komandujući generali oni koji su 
odgovorni. »Skoro svi generali su bili protiv otpora... Kad su generali želeli 
što </span>pre<span lang="HR" style="mso-ansi-language:HR"> primirje, da se 
vrate svojim porodicama, što se moglo očekivati od ljudstva.«<sup>73</sup> 
Gotovo svi generali na vodećim komandnim položajima u kopnenoj vojsci 
savjetovali su Cvetkovićevoj vladi da priđe Trojnom paktu, jer su vjerovali da 
se Jugoslavija ne bi mogla oduprijeti napadu Osovine, a sam Simović je bio taj 
koji je vratio u vojsku generala Milana Nedića i dao mu komandu nad Trećom 
grupom armija, koja je imala zadatak da brani vitalno područje jugoslavenske 
Makedonije, most do Soluna i Grčke. Budući da je Nedić kao ministar vojske i 
mornarice bio smijenjen jer je htio da se Jugoslavija pridruži Osovini, a između 
novembra i aprila nije promijenio mišljenje, njegova želja za brzim primirjem 
nije uopće iznenađujuća. Gotovo se unaprijed moglo zaključiti da će nakon 
27. marta on i ostali generali kopnene vojske biti za što brže zaključivanje 
primirja, pozivajući se na uobičajeni izgovor da žele spriječiti nepotrebno 
prolijevanje krvi. Ali ako je general Simović i shvatio što se dogodilo, 
njegov sud zanemarili su ostali srpski emigrantski pisci koji su pisali o ratu, 
pisci koji ne vole da se u nepovoljnom svjetlu prikazuje kraljevska vojska, 
najistaknutija ustanova međuratnog režima. Uobičajeno objašnjenje generala i 
političara velikosrpskog kova jest da se stara Jugoslavija vojno raspala jer su 
je izdali Hrvati — implicirajući time da se inače rat mogao odvijati drugačije 
i da njegov ishod nikako nije morao biti sigurni poraz.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">71 
Zbornik DNOR, </span></i><span lang="HR" style="font-size:7.0pt;mso-ansi-language:HR">tom 
</span><span style="font-size:7.0pt">II, </span><span lang="HR" style="font-size:7.0pt;
mso-ansi-language:HR">sv. 2, str. 349-350, 553-554.<span style="letter-spacing:
-.55pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">72 
Kljaković, u <i>Politici </i>23. </span><span style="font-size:7.0pt">X</span><span lang="HR" style="font-size:7.0pt;mso-ansi-language:HR"> 
1970.<span style="letter-spacing:
-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">73 
Marić, str. 105. Marić citira iz zapisnika vladinog sastanka koji se čuva u 
arhivu Vojnoistorijskog instituta u Beogradu. U tom smislu tvrdi i Branko 
Cubrilović <i>{Zapisi i% tuđine, </i>str. 26) ministar poljoprivrede u Simovićevoj 
vladi, koji je prisustvovao sastanku od 28. </span><span style="font-size:7.0pt">IV</span><span lang="HR" style="font-size:7.0pt;mso-ansi-language:HR"> 
1941.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Grupa 
mlađih oficira emigranata koji su sudjelovali u udaru od 27. marta i sačinjavali 
tzv. »ligu majora« optuživali su kasnije i Simovića i njegova ministra 
vojske i mornarice, generala Ilića, za loše vođenje i kukavičku predaju u 
aprilu 1941.<sup><span style="letter-spacing:
-.4pt">74</span></sup><span style="letter-spacing:-.4pt"> </span>Trebalo je 
okriviti pojedine generale, a ne vojsku u cjelini, jer su se ti oficiri prilikom 
izvršenja udara pozivali na to da imaju podršku vojske, srpskog naroda, a također 
i velikog dijela drugih naroda Jugoslavije. Ista grupa oficira krivila je također 
i kneza Pavla i Cvetkovićevu vladu za predaju u Beču, za vojnu nespremnost i 
općenito za loše rukovođenje prije 27. marta. I ovdje su opet optužbe 
dijelom istinite, a dijelom pretjerane. Vlada Cvetković-Maček, ili knez Pavle 
kao glavni faktor u donošenju odluka, mogu se opravdano optužiti za neodlučnost, 
defetizam i eventualno popuštanje pod pritiskom Osovine, ali svi su ti ljudi 
bili za Saveznike, a ne za Osovinu. Nagodbu s Osovinom tražili su samo kao 
jedinu moguću alternativu pod postojećim uvjetima. Svoje su odluke donosili u 
potpunom sporazumu s vodstvom oružanih snaga, vjerujući da rade u najboljem 
interesu zemlje. Vodeći generali vlade Cvetković-Maček (Nedić, Pešić i 
Kosić) bili su naravno beznadni defetisti, ali veliki dio pučističke vlade i 
većina njenih generala koji su zapovijedali kopnenom vojskom nisu u tom smislu 
bili mnogo drugačiji.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">74 
Ova optužba pala je u žestini takozvane »Kairske afere« o kojoj će se 
raspravljati u Glavi </span><span style="font-size:7.0pt">VIII</span><span lang="HR" style="font-size:7.0pt;
mso-ansi-language:HR">. Vidi osobito komentare Radoja L. Kneževića u <i>Poruci, 
</i>br. 2-3, str. 9-11, koji odgovara na optužbu generala Vasilija Petkovića u 
<i>Iskri </i>(ljotićevskom listu objavljivanom u </span><span lang="DE" style="font-size:
7.0pt;mso-ansi-language:DE">M</span><span lang="HR" style="font-size:7.0pt;
mso-ansi-language:HR">ü</span><span lang="DE" style="font-size:7.0pt;mso-ansi-language:
DE">nchenu</span><span lang="HR" style="font-size:7.0pt;mso-ansi-language:HR">) 
od 1. III 1951, da je pučistićka vlada izazvala rat.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Vraćajući 
milo za drago, bivši predsjednik vlade Cvetković i neki njegovi ministri - 
bacajući dio krivice i na petu kolonu hrvatskih ustaša — glavnu odgovornost 
za rat i slom svaljuju na Simovićevu vladu, prvenstveno na oficire koji su 
stajali iza nje, zaključujući da je njihova neodgovorna akcija svrgavanja 
vlade izazvala Hitlera i uzrokovala invaziju. To je zatim neminovno uslijedilo 
slomom i raspadom zemlje.<sup>75</sup> Sve je to vrlo jednostavno: da nije bilo 
udara, Jugoslavija je mogla ostati van sukoba, jer su se sile Osovine u Beču 
obavezale da će poštovati njenu neutralnost. Kad bi se zatim ratna sreća 
promijenila i Njemačka stala gubiti, Jugoslavija, čije su simpatije uvijek 
bile na strani Saveznika, mogla je u pravi čas ući u rat na savezničkoj 
strani, i tako biti među pobjednicima, te požnjeti svoj dio plodova. Da nije 
bilo udara ne bi bilo napada, ne bi bilo sloma ni komadanja zemlje, ne bi bilo 
partizana ni građanskog rata, i napokon, ne bi bilo komunističke pobjede i 
komunističke diktature poslije rata.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Slično 
tumačenje sloma daje i već citirani članak generala Todora Milićevića. On 
se prvenstveno suprotstavlja tezi nekih ljudi da je jugoslavenska vojska 1941. 
htjela rat, te da je zbog toga kriva za slom. Milićević tvrdi: da je u 
Beogradu u martu 1941. postojala zaista reprezentativna i stoga jaka vlada, 
umjesto »nereprezentativne« i slabe vlade Cvetković-Maček (»nereprezentativne« 
u smislu da Cvetković i njegovi srpski kolege nisu pravi predstavnici srpskog 
naroda), te da je takva vlada prišla Trojnom paktu i da nije bilo udara, 
Jugoslavija je mogla ostati neutralna. Po njegovu mišljenju ni jugoslavenski 
narod, niti »vrhovno vojno voćstvo« nije pod postojećim uvjetima htjelo rat 
s Njemačkom. »Rat je, prema tome, izazvala i želela vlada od 27. marta.«<sup>76</sup> 
Tvrdnja generala Milićevića još je jedan dokaz podvojenosti koja je postojala 
i u vojnom rukovodstvu i u oficirskom koru jugoslavenske vojske. Iako je većina 
oficira, osobito među višim činovima, bila krajnje defetistička i 
kapitulantski raspoložena, među nižim činovima bilo je onih koji su bili 
spremni boriti se pod svaku cijenu, ali i drugih koji su djelovali kao 
petokolonaši, bilo za njemački, talijanski ili ustaški račun. Ta 
podijeljenost prije i za vrijeme rata odražavala je, naravno, podijeljenost 
političkog života u Jugoslaviji, razliku u širokom spektru političkih, 
nacionalnih, ekonomskih i ideoloških problema.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">75 
Vidi Cvetkovićevu publikaciju <i>Dokumenti o Jugoslaviji, </i>br. 1, str. 10; 
br. 2, str. 27-33; br. 6, str. 31. Vidi također Maček, str. 223.<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">76 
Todor Milićević, str. 47.<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Na 
drugoj strani stoje tvrdnje hrvatskih ustaša i onih osoba koje su iz ovog ili 
onog razloga podržavale ustaški stav. Oni ne samo da prihvaćaju dio 
odgovornosti za slom - već ga sebi i pripisuju. Njihova petokolonaška 
aktivnost i hrvatska oružana pobuna, kažu, koja je razoružala i inače 
neutralizirala Četvrtu armiju u sjevernoj Hrvatskoj i Jadransku diviziju u 
sjevernoj Dalmaciji, ubrzala je pobjedu Nijemaca i Talijana i poraz Jugoslavije. 
Tokom rata i poslije, u emigraciji, mnogi su ustaše tako tvrdili. Ministar 
vanjskih poslova Mladen Lorković analizirao je to detaljno u svom govoru u 
Hrvatskom saboru ustaškog saziva, 24. februara 1942:<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Na 
6. travnja 1941. počeo je rat protiv Jugoslavije. Već 7. travnja pojedini 
odredi hrvatskih vojnika, sliedeći poziv Poglavnika i glas svoje hrvatske krvi, 
digoše se protiv srbskih častnika i srbskih odreda vojske. 8. i 9. travnja na 
različitim područjima bivše Jugoslavije te su se pojave sve više i više množile. 
10. travnja hrvatski vojni odredi, koji su na Dravi imali braniti granice 
Jugoslavije, razoružavši i pohvatavši srbske jedinice, dočekaše oslobodilačku 
njemačku vojsku ne samo bez otpora, nego sa najvećim oduševljenjem, kao što 
ju je u deliriju radosti istoga dana poslije podne dočekao glavni grad Zagreb. 
Kad je u tome času Vojskovođa Slavko Kvaternik u ime Poglavnika proglasio 
uzpostavu Nezavisne Države Hrvatske na čitavom hrvatskom narodnom području od 
Mure, Drave i Dunava do Drine i Jadranskoga mora, planuo je obći hrvatski 
narodni ustanak, u toku kojega su hrvatski vojnici, ustaše, te građanska i 
seljačka zaštita u nevjerojatno kratko vrieme posvuda preuzeli vlast, razoružali 
i raztjerali potučene skupine srbske vojske i dočekivali sa oduševljenjem 
dolazak savezničkih njemačkih i talijanskih četa. Sa ponosom i dubokom radošću 
možemo utvrditi poviestnu istinu, da je ustanak hrvatskoga naroda, koji je 
usliedio na proglas i poziv Poglavnika, a voden bio po na dugo spremanoj ustaškoj 
akciji, doprinio znatan udio toliko brzom slomu Jugoslavije, te je hrvatskim 
narodnim ustankom skraćeno prolievanje krvi i smanjeni su gubitci velikih 
savezničkih vojska, koje su Jugoslaviji na iztočnim granicama Srbije zadale 
smrtan udarac.<sup>77</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">77 
Brzopisni zapisnici Prvog zasjedanja Hrvatskog državnog sabora u NDH, godine 
1942, </span></i><span lang="HR" style="font-size:7.0pt;mso-ansi-language:HR">str. 
20.<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Lorkovićeva 
tvrdnja sadrži neke elemente istine. Nema sumnje da je ustaško djelovanje 
(zajedno s akcijama nekih oficira Hrvata koji su radili za Osovinu ili za ustaše, 
i akcijama poluvojnih organizacija HSS koje su infiltrirane ustašama stale u 
aprilu 1941. na njihovu stranu) na području koje je branila Četvrta armija 
pomoglo dezorganizaciji i demoraliziranju fronta i pozadine te armije. Ustaše 
posebno spominju pobunu od 8. aprila u 108. puku Slavonske divizije, smještenom 
u Bjelovaru, ali ta takozvana pobuna bila je samo odbijanje jedinice da ide na </span>front<span lang="HR" style="mso-ansi-language:HR"> 
i dezerterstvo, ali nikako okretanje oružja protiv postojećih jugoslavenskih 
vlasti. Čini se da je daleko važnija bila izdaja jednog hrvatskog oficira u 
jugoslavenskoj vojsci, pukovnika Franje Nikolića, načelnika štaba Prve grupe 
armija, koji je 10. aprila ujutro otišao u Zagreb i ponudio pomoć Slavku 
Kvaterniku, penzioniranom austrougarskom pukovniku i Pavelićevom pouzdaniku, 
koji je bio glavni vojni stručnjak ustaške organizacije u Zagrebu. Pošto se 
sporazumio s Kvaternikom, Nikolić se vratio na svoje mjesto i razglasio da su 
počeli pregovori s Nijemcima oko primirja, te da zbog toga nema potrebe za 
daljnjim vojnim djelovanjem. Zatim je nekim jedinicama naredio da se udalje iz 
okolice Zagreba, omogućujući tako Kvaterniku .da bez opasnosti izvrši proglašenje 
Nezavisne Države Hrvatske.<sup>78</sup> Bilo je također nešto petokolonaške 
ustaške aktivnosti u pozadini Druge armije u Slavoniji, i na području 
Jadranske divizije oko Knina u sjevernoj Dalmaciji. Vrijedno je još primijetiti 
kako Lorković tvrdi da je smrtni udarac Jugoslaviji zadan na istočnim 
granicama Srbije (što očito namjerno uključuje i istočne granice 
Makedonije), gdje su se snage Treće armijske oblasti i Treće, Pete i Šeste 
armije slomile pod punom žestinom njemačkog napada.<o:p>
</o:p>
</span></p>
<span lang="HR" style="font-size:7.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">78 Za Nikolićevo djelovanje vidi izvještaj generala Vilka Begića, 
podsekretara u hrvatskom Ministarstvu domobranstva, početkom </span><span lang="DE" style="font-size:7.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">XI</span><span lang="HR" style="font-size:7.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:HR;mso-fareast-language:
EN-US;mso-bidi-language:AR-SA"> 1941, generalu Edmundu Glaise </span><span lang="DE" style="font-size:7.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">von</span><span lang="HR" style="font-size:7.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:HR;mso-fareast-language:
EN-US;mso-bidi-language:AR-SA"> Horstenau, njemačkom opunomoćenom generalu u 
Hrvatskoj, mikrofilm br. T-501, rola 265, snimke 782-784. Za nagradu, Nikolić 
je 12. </span><span style="font-size:7.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-US;mso-fareast-language:
EN-US;mso-bidi-language:AR-SA">IV</span><span lang="HR" style="font-size:7.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:HR;mso-fareast-language:EN-US;mso-bidi-language:AR-SA"> 1941. 
primljen u novi generalštab domobranstva NDH u činu pukovnika, što je bio i u 
Jugoslaviji.</span>
<p>
<br>
<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_18.htm"><b>Prethodni dokument</b></a></TD>
<TD><a href="40_20.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

