<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_124.htm"><b>Prethodni dokument</b></a></TD>
<TD><a href="4_14_4_126.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST ŠTABA VRHOVNE KOMANDE OD 20. DECEMBRA 1944. 
POTCINJENIM JEDINICAMA ZA DEJSTVA U REJONU VLASENICE I KLADNJA1</strong></p>
<p align="center">ŠTAB VRHOVNE KOMANDE</p>
<p align="center">O Br. 207 20 decembra 1944 godine</p>
<p align="center">Gurdići U 15 časova</p>
<p align="center">M.P.3</p>
<p align="center">Primljen 27-XIII u 21 čas Mojsil[ović]2</p>
<p align="center">ZAPOVEST</p>
<p>Neprijateljski slabiji delovi na celom frontu ostupaju ka severu.4</p>
<p>Srednja kolona pukovnika Keserovića zauzela je Vlasenice i goni neprijatelja 
ka Sekoviću. I divizija S.U.K. izbila je u s. Grabovicu. II divizije S.U.K. i 
Vlasenička brigada zauzela su s. Turaliće i s Klještane. Kladanjska brigada 
kapetana Žugića5 i jedna brigada južno-moravskog korpusa zauzele su Kladanj i 
prodrle na sever do s. Stupari.</p>
<p>21 decembra produžiće se napad i nastupanje po sledećem:</p>
<p>NAREĐUJEM:</p>
<p>1.&nbsp; — Srednja kolona pukovnika Keserovića nadiraće ka Šekoviću opštim 
pravcem Vlasenica — Sekovići težeći da desnim krilom obuhvati Šekoviće.</p>
<p>2.&nbsp; — I divizija S.U.K. 21 ov.mes. od 8 časova napadače pravcem: s 
Grabovica — s. Jasen — s. Plazače — s. Savići težeći da ovlada s. Savići 
u saradnji sa II divizijom S.U.K. koja napada od s. Turalića preko s. Trnova na 
s. Strmicu. Desno održavati neprekidnu vezu sa srednjom kolonom pukovnika 
Keserovića.</p>
<p>3.&nbsp; — II divizija S.U.K! sa Vlaseničkom brigadom kapetana Tuševljakovića6 
iz oblasti s. Klještani i Turalići 21 decembra u 8 časova preduzima napad 
pravcem: s. Dole — s. Brda — s. Glišići — Tolići —- š. Božici — 
s. Strmica, sa zadatkom da zauzme s. Strmicu, sadejstvujući sa I divizijom 
S.U.K. koja napada od s. Grabovice preko s. Jasena i Plazače na s. Savići. 
Obratiti naročitu pažnju na ovaj levi bok.7</p>
<p>4.&nbsp; — Južno-Moravski korpus pukovnika Mladenovića8 sa svoje tri 
brigade ulazi u prvu liniju i 21 decembra od 6.30 časova preduzeće nadiranje 
od s. Žeravice pravcem: S. Četinište — s. Ašpile — Blizansko Brdo (k. 
1130) — Sjedaljke — s. Ravno — s. Dopasci — s. Donji Dopasci — s. 
Gornji Dopasci sa zadatkom da ovlada selima G. i D. Dopasci i s. Vučinovići i 
da uhvati što pre vezu sa II divizijom S.U.K koja napada od s. Turalića ka s. 
Strmicu.</p>
<p>5.&nbsp; — Kladanjska brigada kapetana Žugića i jedna brigada južno-moravskog 
korpusa držače čvrsto u svojim rukama oblast sela: Stupari i Prijankoviča i 
razviće Ob. službu i izviđanje ka s. Đurđeviku i ka s. Bijelopolje (sev. 
ist od s. Stupara).</p>
<p>6.&nbsp; — U toku rada obezbediti se sa svih strana tako da ne-može doći 
do iznenađenja.</p>
<p>7.&nbsp; — Teže ranjene i bolesne upućivati ka Vlasenici i ka Kladnju, 
gde kome bude bliže.</p>
<p>8.&nbsp; — 21. ov. mes. V. K. prelazi u Kladanj gde će biti oko podne, gde 
i sve izveštaje slati.9</p>
<p align="center">NAČELNIK ŠTABA VRHOVNE KOMANDE</p>
<p align="center">armijski đeneral Drag. M. Mihailovića</p>
<p align="center">Dostavljeno:</p>
<p align="center">Komandantima: Srednje kolone puk. Keseroviću, S.U.K., I 
diviz. S.U.K., južno-morav. korpusa i Kladanjske brigade10</p>
<p>1&nbsp; Original (pisan na mašini, ćirilicom) u Arhivu VII, Ča, k. 5, reg. 
br. 20/4 (VK-V-414/1).</p>
<p>2&nbsp; Belešku je olovkom na originalu dopisao i potpisao Momčilo 
Mojsilović, potpukovnik.</p>
<p>3&nbsp; Okrugli pečat: »Komanda jugoslovenske vojske u otadžbini — 
Gorski štab br. 1«.</p>
<p>4&nbsp; Reč je o delovima 27 (istočnobosanske) divizije NOVJ. Njena 
glavnina (16. muslimanska i 19. birčanska brigada) i jedinice 38. divizije NOVJ 
su se, po naređenju Štaba 3. korpusa NOVJ, 16. decembra 1944. prebacile na 
sektor Drinjače i Zvornika radi likvidacije tih neprijateljskih uporišta i 
stvaranja povoljnijih uslova za sprečavanje prodora četničkih snaga u rejon 
Tuzle. Dvadeseta (romanijska) brigada 27. divizije je ostala na prostoriji G. 
Capori — Han-Pijesak — Malo Polje sa zadatkom da usporava kretanje četničkih 
snaga sa tog pravca. O dejstvima pomenutih jedinica NOVJ vidi Zbornik NOR-a, tom 
IV, knj. 31, dok. br. 62, 72, 76, 83 i 106, knj. 32, dok. br. 5, 20 i 88. U ovoj 
knjizi vidi dok. br. 127.</p>
<p>5&nbsp; Ilija.</p>
<p>6&nbsp; Rade.</p>
<p>7&nbsp; U Izvodu operacijskog dnevnika II divizije, 1. Srpskog udarnog 
korpusa Jugoslovenske vojske u otadžbini'.« o radu i operativnim dejstvima 
divizije od 8. oktobra do 28. decembra 1944. godine piše:</p>
<p>»20. XII. divizija u Knežpolju. Snabdevanje rekvizicijom.</p>
<p>21. XII. pokret preko Drinjače, a 22. XII pokret do Majdana i s. Jošije.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>23. XII. pokret preko sela,.Džebari gde je divizija dočekana s vatrom. 
Divizija je izvršila juriš pri kojem su poginuli komandant divizije pukovnik 
Dragutin Redić, njegov sin i jedan poručnik.</p>
<p>24.&nbsp; XII. marš preko Gajeva na-drum Kladanj — Tuzla. Kod sela Forčak 
na drumu uhvaćena veza sa Južno-moravskom grupom i Kla-danjskom brigadom. 
Posle borbe kod Gradine i Markovca korpus je zanoćio oko s. Vidojevića.</p>
<p>25.&nbsp; &nbsp;XII. divizija je na prostoriji Forčak — Vidojevići. 
Partizani napali jednu brigadu divizije koja napušta položaje povlačeći sa 
sobom susednu brigadu.</p>
<p>26.&nbsp; XII. dovizija zanoćila u š. Djedina — Vidojevići, Brnjica. 
Komandant divizije pukovnik Vojislav Petrović ranjen, a komandu divizije prima 
načelnik štaba Ljubiša Đorđević.</p>
<p>27.&nbsp; &nbsp;i 28. XII. divizija na prostoriji Djedina — Živinice. Bilo 
je čarkanja sa partizanima, a do jače borbe došlo je 28. XII. ujutro...« 
(Arhiv VII, k. 102, reg. br. 26/5).</p>
<p>8 Mladen.</p>
<p>9 O dejstvima četničkih jedinica radi prodora u rejon Tuzle vidi dok. br. 
127.</p>
<p>10 Nazivi jedinica su na originalu dopisani - mastilom.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_124.htm"><b>Prethodni dokument</b></a></TD>
<TD><a href="4_14_4_126.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
