<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_13.htm"><b>Prethodni dokument</b></a></TD>
<TD><a href="4_14_4_15.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE DELEGATA KOMANDE OPERATIVNIH JEDINICA ISTOČNE 
BOSNE I HERCEGOVINE OD 6. AVGUSTA 1944. KOMANDANTU BILEČKE BRIGADE ZA SADEJSTVO 
SA NEMACKIM TRUPAMA U BORBI PROTIV NOVJ U REJONU NIKŠlĆA«</strong></p>
<p align="center">Komandantu Bilećke Brigade</p>
<p align="center">Kapetanu G. Kurešu.2</p>
<p>Danas u 17.30 časova telefonski sam obavešten od kapetana Kovačevića3 u 
sledećem:</p>
<p>»Nemačke trupe svojom desnom kolonom u 14 časova zauzele su Ilino Brdo.</p>
<p>Leva nemačka kolona izbila na Skorča Goru i u nastupu na 1078 vodi 
frontalnu borbu, dobiva bočnu vatru iz Skorča Gore od pravca Petrovići južnije.4</p>
<p>Zahtev na kapetana Kureša.</p>
<p>Bar sa delovima svojih snaga da krene što pre napred pravcem Petrovići — 
Skorča Gora — 980 radi hvatanja veze sa ne-mačkom kolonom koja nastupa 
pravcem Skorča Gora i radi oslobođenja te kolone od bočne vatre.«</p>
<p>Prednje vam se dostavlja radi znanja.</p>
<p align="center">S VEROM U BOGA ZA KRALJA I OTADŽBINU.</p>
<p align="center">6 avgusta 1944 godine</p>
<p align="center">u 17.30 časova.</p>
<p align="center">PORUČNIK</p>
<p>1&nbsp; Original (pisan na mašini, ćirilicom) u Arhivu VII, Ca, k. 200, 
reg. br. 3/6 (BH-V-8551).</p>
<p>2&nbsp; Miloš.</p>
<p>3&nbsp; Risto, na službi u Komandi operativnih jedinica istočne Bosne i 
Hercegovine.</p>
<p>4&nbsp; Radi se o 3. bataljonu 13. puka nemačke 7. SS divizije »Princ Eugen« 
(Arhiv VII, NAV—T—311, r. 192, s. 432 i 435: Izveštaj nemačke Komande 
Grupe »F« od 10. avgusta 1944). U proboju tog bataljona prema Nikšiću 
sadejstvovali su delovi nemačke 369. legionarske divizije. Protiv tih 
neprijateljskih jedinica borbe su vodili delovi 29. hercegovačke NOU divizije. 
Vidi dok. br. 15, 22 i 23.</p>
<p>5&nbsp; Potpis nečitak.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_13.htm"><b>Prethodni dokument</b></a></TD>
<TD><a href="4_14_4_15.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
