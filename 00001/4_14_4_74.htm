<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_73.htm"><b>Prethodni dokument</b></a></TD>
<TD><a href="4_14_4_75.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>MEMORANDUM KOMANDANTA 4. GRUPE JURISNIH KORPUSA OD 
SEPTEMBRA 1944. DRAŽI MIHAILOVlCU O KRITIČNOM VOJNO-POLITIČKOM POLOŽAJU ČETNIKA 
I MERAMA KOJE TREBA PREDUZETI ZA NJIHOVO SPAŠAVANJE1</strong></p>
<p align="center">MEMORANDUM</p>
<p align="center">GOSPODINU MINISTRU VOJSKE, MORNARICE I VAZDUHOPLOVSTVA</p>
<p align="center">PREGLED NAŠE SITUACIJE</p>
<p>Od 1941. godine mi smo sebi stavili u zadatak da organi-zujemo vojsku i sa 
naslonom na naše saveznike kao potpuno legalna vojska otpočnemo borbu za 
oslobođenje svoje zemlje i borbu za njeno preuređenje t.j. da u unutrašnjoj 
politici učinimo kraj uzročnicima našeg poraza.</p>
<p>Za tri godine rada mi smo ispustili inicijativu iz ruku i pored organizovanih 
jedinica i potpuno pripremljenoga naroda (narod je skoro sto posto uz nas) zbog 
nejasnog zauzimanja stava u aktuelnim događajima, koji su se ticali naše 
zemlje. Naš nedovoljno umešan stav prema saveznicima i nedovoljno energičan 
stav prema protivnicima doveo je do toga da su nam komunisti preoteli politički 
uticaj na saveznike i nas od pre nekoliko meseci stavili skoro u ilegalnost kod 
saveznika na koje smo se naslanjali. Mi se ne smemo zavaravati niti zatvarati oči 
pred istim. Odlazak vojne misije najbolji je dokaz da nas Englezi i Amerikanci 
ne priznaju kao saveznike,2 a Sovjeti već odavno zauzimaju neprijateljski stav 
prema nama. Mi moramo shvatiti da se u Engleskoj nešto promenilo i da će oni 
vrlo rado pružiti ruke jednom Titu, koji u ostalom iako je komunista, može da 
se odrekne svojih načela da bi dobio prijateljstvo Engleza i uzeo vlast u ruke. 
A kad jedanput bude imao zemlju u svojim rukama, on se vrlo lako može 
prilagoditi Sovjetima ili Englezima, već prema situaciji koja bude vladala na 
završetku rata.</p>
<p>Naše oslanjanje na narod ima samo moralnu ali ne i praktičnu vrednost. 
Narod u masama ide uvek uz organizovanu silu — onome koji je jači.</p>
<p>Pri svemu ovome mora se imati na umu da smo mi u celom dosadašnjem radu 
zauzimali jedan nejasan stav. Hteli smo nacionalnu revoluciju, ali je nismo izvršili, 
jer smo se ogrešili o svaki princip revolucije: boriti se dok se ne sruši 
stari režim i njegovi nosioci. Mi smo na protiv u svoje redove primili dosta 
nosioca staroga režima, političkog i vojničkog, koji se nikad i ničim ne 
mogu popraviti. U mesto mlađih i dokazanih revolucionara i sposobnih ljudi, mi 
smo za bazu uzeli ono što je bilo pre rata: u politici vodeća mesta zauzeli su 
oni koji su pre rata bili na višim položajima. U vojsci merilo za položaj je 
čin koga su imali u Jugoslaviji bez obzira na sposobnost i pokazati uspeh u 
radu. U mesto da se forsiranim tempom guraju napred oni koji vrede, mi smo na 
svaki način hteli da održimo ravnotežu te da se niko ne istakne. U našem 
vojničkom i političkom životu ovakav stav katastrofalan može biti, a ima 
dosta simptoma negodovanja u ovom pravcu.</p>
<p>Sav dosadašnji rad zbog nejasnog stava imao je za posle-dicu naše očajno 
kolebanje u toku proteklih godina, što je često dovodilo do užasnog ponižavanja 
prema našim protivnicima: čas smo paktirali, čas bili legalni, čas zauzimali 
stav oružanog sukoba, što je najžalosnije te faze se menjale vrlo brzo i 
prema želji naših protivnika i odluci pojedinih komandanata, a nikad nisu bili 
izraz inicijatve i odluke Vrhovne Komande.</p>
<p>U našim redovima nedisciplina je obična pojava, a ništa se nije preduzelo 
protiv nosioca ovoga zla. Bezbroj primera da kukavice, defraudanti i skroz 
prljavi ljudi poremećeni jedanput sa svog položaja dolaze na isti ili veći 
položaj samo u drugom kraju — kao da se leci premeštajem.</p>
<p>Pred nama su krajnje ozbiljni dani. Mi moramo naći snage da priznamo istinu:</p>
<p>1.&nbsp; — Da od saveznika nemamo šta da očekujemo.</p>
<p>2.&nbsp; — Da naš dosadašnji stav predstavlja samo produženje životarenja 
i vodi laganom, ali sigurnom našem uništenju.</p>
<p>3.&nbsp; — Ako hoćemo da spasemo svetu stvar mi moramo potražiti nove 
puteve i doneti nove odluke (vremena još ima da ostvarimo svoje ideale, a ima i 
puno mogućnosti ako ih iskoristimo.)</p>
<p>Radi toga slobodni smo Gospodinu Ministru da</p>
<p>PREDLOŽIMO:</p>
<p>1.&nbsp; — Da se prestane sa dosadašnjim stavom iščekivanja i da se 
hitno donesu nove odluke:</p>
<p>a)&nbsp; ili da se našom akcijom otvorenom protiv neprijatelja, povrati naš 
stav kod saveznika, a izbije iz ruku Titu, ili</p>
<p>b)&nbsp; ako ovo ne bi pomoglo kod saveznika, onda da se potpuno naslonimo na 
Nemce pod uslovom da od njih dobijemo toliko naoružanja, koje će nam 
zagarantovati da komuniste uništimo i postanemo gospodari situacije u zemlji, a 
kad smo to postigli samim tim saveznici su primorani da nam pruže ruku kao 
jedinom faktoru, koji odlučuje u ovom prostoru, ili</p>
<p>v) ako se ne primi ni jedno od gore izloženog, onda treba iskoristiti naše 
sadašnje grupisanje da postanemo potpuni gospodari Zapadne Srbije, na taj način 
što bismo udarom na sve protivnike ovladali garnizonima zapadno od linije 
Beograd — Kragujevac — Kraljevo. Uspeh je ovde potpuno zagarantovan, a naše 
jedinice dobile bi znatan priliv u naoružanju, što bi nam omogućilo da posle 
Zapadne Srbije uzmemo u svoje ruke ostale krajeve Srbije.3 Imamo li jedanput 
Srbiju potpuno u svojim rukama, mi imamo mogućnost da počnemo akciju i van 
Srbije, koju ne bi mogao ometati niko. U isto vreme mi imamo i adute za 
razgovore i sa saveznicima i sa Nemcima, jer bi naše oružje bilo faktor sa 
kojim bi i jedni i drugi morali da računaju.</p>
<p>2.&nbsp; — Ma koji predlog da se usvoji treba pristupiti koreni-toj izmeni 
našeg političkog i vojnog vođstva pod Vašim rukovodstvom:</p>
<p>a)&nbsp; Štab Vrhovne Komande popuniti sa energičnijim i terenskim 
oficirima, koji imaju iskustvo iz dosadašnjih borbi i koji će omogućiti 
energičnim stavom da Vrhovna komanda postane autortet, čije se odluke 
bezuslovno imaju sprovoditi.</p>
<p>b)&nbsp; izvršiti reviziju svih ličnosti na položajima Komandanta Korpusa 
i većih, te da se bez ikakvih sentimentalnosti udalje sa položaja svi oni koji 
u dosadašnjem radu nisu dali pozitivne rezultate ili svojim osobinama nisu 
zaslužili takav položaj.</p>
<p>v) sve oružane snage bez obzira na dosadanju podelu treba pregrupisati u 
stalne nove operativne jedinice i staviti ih u dejstvo pod komandom starešina, 
koje to zaslužuju i koje imaju sposobnosti za to.</p>
<p>3.&nbsp; — Ako je Vrhovnoj Komandi iz ma kojih razloga nemoguće da usvoji 
iznete predloge, onda sam mišljenja da bi trebalo proglasiti snage: Račića, 
Neška,4 Kalabića, Rakovića, Topalovića5 i Komarčevića6 za odmetničke, a 
prepustiti Račiću komandu nad ovim snagama i slobodu rada u Zapadnoj Srbiji, 
&amp; tim da ćemo na svaki način obaveštavati Vrhovnu komandu redovno o toku 
rada, ali da pravo odluke ostane nama. Ako bi mi sa ovom odmetničkom grupom 
uspeli da ovladamo Zapadnom Srbijom, onda bi prešli u odmetništvo i u ostalim, 
sa već stvorene baze i tako bi postigli ono što smo želeli, a da se okupatoru 
onemogući da vrši represalije prema ostalim našim snagama.</p>
<p>Trenutna situacija zbog komunista nije takve prirode da nas spreči u izvršenju 
gornje odluke, tim pre što bi se Zlatibor-ski i Požeški korpus mogli celi 
ubaciti u odbranu Lima i Drine, pored ostalih snaga, koje to već vrše. A ako 
bi komunisti ipak negde probili mi bi se već brzo stvorili tamo da ih tučemo.</p>
<p>Molimo da se po ovome donese hitno rešenje.</p>
<p align="center">S VEROM U BOGA ZA KRALJA I OTADŽBINU! NAČELNIK ŠTABA,</p>
<p align="center">Kapetan II klase</p>
<p align="center">KOMANDANT, MAJOR</p>
<p align="center"><strong>Drag. S. Račić</strong></p>
<p align="center">Posle usmene konferencije</p>
<p align="center">U ARHIVU</p>
<p>1&nbsp; Original (pisan na mašini, ćirilicom) u Arhivu VII, Ca, k. 77, reg. 
br. 17/5 (S-V-11347). Dokument je nastao septembra 1944, što se može zaključiti 
na osnovu podataka koji se nalaze u samom dokumentu.</p>
<p>2&nbsp; Britanske vojne misije definitivno su napustile štab Draže 
Mi-hailovića i štabove pojedinih viših komandi krajem maja 1944. (posled-nji 
je otišao brigadir Armstrong 30/31. maja 1944). Američka vojna misija 
napustila je štab Draže Mihailovića 27. decembra 1944. Opširnije o tome vidi 
Zbornik NOR-a, tom XIV, knj. 3, dok. br. 42 i Prilog III, dok. br. 1.</p>
<p>3 Vidi dok. br. 75, 76, 79 i 81.</p>
<p>4 Nedić.</p>
<p>5 Dragomir.</p>
<p>6 Vladimir.</p>
<p>7 Paraf Luke Baletića, koji je tu belešku i dopisao.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_73.htm"><b>Prethodni dokument</b></a></TD>
<TD><a href="4_14_4_75.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
