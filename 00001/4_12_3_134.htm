<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_133.htm"><b>Prethodni dokument</b></a></TD>
<TD><a href="4_12_3_135.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST 2. OKLOPNE ARMIJE OD 9. SEPTEMBRA 1943. 
POTCINJENIM KOMANDAMA ZA POSEDANJE TERITORIJE JUGOSLAVIJE POD ITALIJANSKOM 
OKUPACIJOM I RAZORUŽANJE NA NJOJ ZATEČENIH ITALIJANSKIH ORUŽANIH SNAGA[1]</strong></p>
<p align="center"><strong>Strogo poverljivo</strong></p>
<p>KOMANDA 2. OKLOPNE ARMIJE</p>
<p>Odelj. Ia, br. 100/43. str. pov.</p>
<p>A. H. Qu., 9. 9. 43.</p>
<p>12 primeraka</p>
<p>— primerak</p>
<p align="center">ARMIJSKA ZAPOVEST BR. 1</p>
<p align="center"><em>za posedanje jadranske obale i razoružanje italijanskih 
oružanih snaga</em></p>
<p>1.) Maršal Badoljo[2] je objavio bezuslovu kapitulaciju italijanskih oružanih 
snaga i obavezao se da će se boriti na strani saveznika protiv svakog onog ko 
podigne oružje protiv Italije. Nasuprot tome, ital. 11. armija u Atini je 
predala svoje teško oružje, obećaia predaju lakog oružja i izjavila da se ni 
u kom slučaju neće boriti protiv Nemaca. Još nije jasan stav Grupe armija 
„Istok&quot;, ital. K-de 2. A i 9. A.[3] Nemačka vlada je obećala 
Hrvatskoj[4] dalmatinsku obalu, i Hrvatskoj, Crnoj Gori i Albaniji autonomiju. 
Mora se računati sa italijanskim otporom i pojačanom aktivnosti ustaničkog 
pokreta. Ova činjenica ne sme da oslabi akcije. Naprotiv, bez obzira na brojnu 
nadmoćnost Italijana, protiv njih se mora najenergičnije nastupati. Treba 
koristiti, mogućnost da se putem pregovora postigne da predaju oružje, ali to 
ne bi smelo uticati na usporavanje akcije razoružanja.</p>
<p>2.) Izvođenje operacije „Akse&quot; [Achse] naređeno je za 8. 9. 
(prethodno telefonom).[5]</p>
<p>3.) K-da 2. oki. armije preuzeće odmah komandu nad celokupnim hrvatskim, 
srpskim, crnogorskim i albanskim područjem i razoružavajući italijanske oružane 
snage izvršiće posedanje najvažnijih uporišta i obalskih odseka, braneći ih 
od neprijateljskih pokušaja iskrcavanja. 4.) Najvažniji zadatak u prvo vreme 
je da se što je moguće brže razoruža italijanska vojska. Treba, već prema 
situaciji, ubrzano isturiti borbene pokretne odrede, a auto-kolone iskoristiti 
za pozadinske delove.</p>
<p>Rasformiranje treba olakšati parolom da je rat za Italijane završen i da se 
svaki vojnik može po predaji oružja vratiti svom civilnom pozivu ili stupiti u 
nemački Vermaht kao pomoćna snaga. Najpre treba izvršiti razo-ružavanje 
najbližih ital. štabova i jedinica, a kasnije postepeno svih odreda. Pri tome 
treba uzimati sve oružje, u prvom redu teško, municiju, motorna vozila, kola, 
konje, tovarna grla, sredstva veze, pogonsko gorivo i ostali ratni materijal. 
Sopstvene jedinice treba da budu potpuno mo-torizovane, a eventualni manjak 
opreme treba popuniti. Posle razoružanja, od italijanskih vojnika formirati 
jedinice milicije ili radne formacije. Treba hitno obezbediti snabdevanje tih 
formacija.</p>
<p>5.) Linije razgraničenja:</p>
<p>a) između k-ta Juga i III (germ.) SS-okl. K.: nemačko--italijanska i 
hrvatsko-italijanska državna granica;</p>
<p>b) između III (germ.) SS-okl. K. i XV brd. A.K.: Bos. Novi (III SS) — Bihać 
(XV brd.) — Gospić (XV brd.) — Karlobag (III SS);</p>
<p>c) između XV i XXI brd. A.K.: crnogorsko-hrvatska granica do kote Lastva — 
Gruda (XV brd.);</p>
<p>d) između XXI brd. A.K. i Grupe armija ,,E&quot; (XXII brd. A.K.): grčko-albanska 
granica.</p>
<p>6.) Zadaci:</p>
<p>a) III (germ.) SS-okl. K.: razoružaće ital. jedinice na svom</p>
<p>području, pre svega u rejonu Karlovac i Ogulin i uskladištiti na sigurno 
mesto zalihe koje se tamo nalaze. Treba pripremiti i što pre izvršiti 
posedanje Senja. Bezuslovno neutralisati rejon oko Zagreba. Nastaviti sa obezbeđenjem 
pruge! Lekenik — Bos. Novi i pripremiti preuzimanje daljeg obezbeđenja pruge 
od Bos. Novog do Bos. Krupe.</p>
<p>b) XV brd. A.K.[6]: treba da posedne sa 114. lov. div. odsek Zadar — Šibenik, 
a sa SS-dobrovolj. brd. div. „Princ Eugen&quot; odsek Split — Dubrovnik — 
Gruda i da brani obalu. Posle prebacivanja I bataljona za Sinj treba pred-videti 
prebacivanje za Sinj daljih snaga do jačine puka radi skorog zauzimanja Splita. 
XV brd. A. K. treba najpre da razoruža ital. jedinice i štabove koji su an-gažovani 
na obalskim uporištima. I dalje ostaje naročito važno da se obezbeđuju 
putevi dotura do početnih že-lezničkih stanica.</p>
<p>c) XXI brd. A.K. treba da sa 118. lov. div. prodre na odsek Kotor — obala 
južno od Skadra (ovde težište), sa 100. lov. div. na odsek Drač, a sa 92. pp 
(mot.) na odsek Valone do obale, da posedne obalu po uporištima, izbacujući, 
po mogućnosti, pokretne rezerve i da brani obalu. XXI brd. A. K. treba hitno da 
razoruža ital. štabove i jedinice na svom području, pre svega na obali.</p>
<p>297. pd ostaje do daljeg potčinjena K-di XXI brd. A.K. Treba predvideti 
dalje pomeranje divizije prema Skadru sa isturenom motorizovanom grupom. 
Delovima treba kontrolisati prugu Kraljevo — Skoplje na albanskoj teritoriji.</p>
<p>d) LXIX rez. korpus vršiće pre svega zaštitu pruge Beograd — Zagreb i 
Beograd — Novi Sad. Nestašicu snaga za obezbeđenje pruge do koje je došlo 
odlaskom 14. pol. puka treba nadoknaditi upućivanjem jakih patrola na to područje. 
Eventualne pokrete ustanika treba bezobzirno onemogućiti.</p>
<p>e) Vojnoupravni komandant Srbije obezbediće paralisanje neprijatelja na 
srpskom području. On će preuzeti sa snagama bugar. I okup. korpusa najhitnije 
obezbeđenje železničke pruge do albanske granice.</p>
<p>7.) Izvođenje dejstava:</p>
<p>a) III (germ.) SS-okl. korpus treba da brzom intervencijom improvizovano 
motorizovanih snaga zauzme Ogulin i Karlovac, da obezbedi tamošnje zalihe svih 
vrsta i time što pre osigura bolju gotovost za dejstva potčinjenih jedinica.</p>
<p>Pokretnim načinom borbe sa pojedinim koncentrisanim grupama treba, zatim, 
paralisati neprijateljske snage na području severno od planine. Treba što pre 
dostaviti K-di 2. okl. armije predloge za nastupanje prema Slunju.</p>
<p>b)K-de XV i XXI brd. A.K. imaju prvenstveni zadatak da brzo zauzmu uporišta 
koja su odlučujuća za odbranu obale.[7] Ta uporišta treba energično dalje 
utvrđivati, koristeći postojeća fortifikacijska postrojenja, ukopana oruđa 
itd., a u slučaju neprijateljskog napada braniti ih. Pripremanjem pokretnih 
udarnih rezervi na povoljnim saobraćajnim čvorovima, treba omogućiti 
obrazovanje težišta na eventualnim mestima iskrcavanja neprijatelja. Treba 
nastojati da se za obezbeđenje puteva angažuju ital. ili alban. milicijske 
formacije. c) LXIX rez. korpus i vojnoupravni k-t Srbije treba da se brinu pre 
svega za osiguranje važnih pruga, puteva i pogona, stavljajući u drugi plan 
obezbeđenje ostalih manje važnih objekata. Uslov za ugušivanje ustanka u 
zemlji jeste živa i strogo vodena aktivnost patrola. U tu svrhu treba 
obrazovati odgovarajuća težišta, pri čemu treba vršiti smanjenja na drugom 
mestu. Od svih sta-rešina zahtevati da odlučno preduzimaju mere. 8.) Teškoće 
u saobraćaju koje prouzrokuje neprijatelj i težak teren; mogu se otkloniti 
samo planiranim regulisanjem saobraćaja i dovoljnom kontrolom, kao i 
besprekornom disciplinom. Divizije treba na vreme da preduzmu odgovarajuće 
mere.</p>
<p>9.) K-da 2. oki. armije je upućena na saradnju sa komandantom avijacije 
Hrvatske. Zahteve za izviđanje i bor-. bena dejstva avijacije treba upućivati 
K-di 2. okl. armije, a u izuzetnom slučaju i neposredno komandantu avijacije 
Hrvatske. Ovaj je, međutim, vezan za direktive K-de 2. okl. armije u pogledu 
obrazovanja težišta napada.</p>
<p>10.) Na ćelom području XV brd. A.K. treba odmah proglasiti strogu 
pripravnost. Treba prekontrolisati i eventualno dopuniti izvršene mere 
pripravnosti. Takođe treba kontroli-sati mere protivvazdušne zaštite. Treba 
pripremiti mere zamračenja na području korpusa, tako da se od 10. 9. u 18,00 
časova mogu sprovesti u svako doba.</p>
<p>11.) Posebno će biti izdata naređenja za snabdevanje i veze uz armijsku 
zapovest br. 1.</p>
<p>12.) O svim posebnim događajima stalno izveštavati. Posebnu pažnju 
obratiti redovnom dostavljanju određenih izve-štaja.</p>
<p>Komandno mesto Armije ostaje isto. Isturena komandna mesta treba, shodno 
specijalnom naređenju, tako pripremiti da se mogu posesti od 11. 9. u 07,00 časova.</p>
<p align="center">Dostavljeno:</p>
<p align="center">potčinjenim korpusima, vojnoupravnom k-tu Jugoistoka,&nbsp;K-tu 
avijacije Hrvatske, Arko 305,&nbsp;</p>
<p align="center">O Qu, Ic, Ia/KTB.</p>
<p align="center">Za Komandu Oklopne armije načelnik štaba</p>
<p align="center"><strong>Grolmans</strong>[8]</p>
<p>1 Snimak originala (pisanog na mašini) u AVII, NAV-T-314, r. 557, s. 
1008—12).</p>
<p>2 Pjetro (Pietro Badoglio). Italijanski kralj Vitorio Emanuele III (Vittorio) 
poverio je 25. jula 1943. maršalu Badolju mandat za sastav nove vlade i komandu 
nad italijanskim oružanim snagama, pošto je 24. jula 1943. u Rimu na sednici 
Velikog fašističkog saveta izglasano nepoverenje Benitu Musoliniju. Badoljo je 
objavio 8. septembra 1943. bezuslovnu kapitulaciju Kraljevine Italije 
(Hrnologija, str. 506 i 541).</p>
<p>3 Vidi dok. br. 164.</p>
<p>4 Odnosi se na NDH.</p>
<p>5 Vidi dok. br. 132.</p>
<p>6 Komandant 15. brdskog armijskog korpusa general-lajtnant Liters izdao je 9. 
septembra 1943. zapovest za posedanje italijanske okupacione zone i razoružanje 
italijanske vojske. U njoj, između ostalog, piše:</p>
<p>„[...] 5.) Linije razgraničenja: a) između III (germ.) SS-okl. K. i XV 
brd. A.K.: Bos. Novi (III SS) — Bihać (XV brd.) — Gospić (XV brd.) 
—Karlovac (III SS); b) između 114. lov. div. i SS-div. „Princ Eugen&quot;: 
Glamoč — Trogir (oba SS-div.); c) između SS-div. „Princ Eugen&quot; i XXI 
brd. A.K.: crnogorsko-hrvatska granica do kote Lastva — Gruda (SS-div.). 6.) 
Zadaci: a) 114. lov. div. treba da posedne odsek Zadar — Šibenik i brani 
obalu. Obezbediti dotur od Gračaca (uključno). Aerodrome koji se nalaze na tom 
području obezbediti od neprijateljskog desanta. U slučaju potrebe minirati, 
ali prethodno tražiti odobrenje K-de korpusa.</p>
<p>b) SS-div. „Princ Eugen&quot; treba da posedne i brani obalski odsek Split 
— Dubrovnik — Gruda. Posle prebacivanja vazdušnim putem jednog bataljona za 
Sinj, treba tamo prevesti 1 pukovski štab i najmanje još jedan bataljon, da bi 
se što pre angažovali za zauzimanje Splita. Marševske delove tih jedinica, 
art. divizion, itd., treba ubrzano dovesti za njima [. ..]</p>
<p>c) 373 (hrv.) pd obezbeđenje dolura za 114. div. od Bos. Novog (isključno) 
do Gračaca (isključno), kao i aerodrom Bihać. U tu svrhu treba osloboditi inž. 
bataljon i pt divizion. 4. lov. brigada smenjuje 373. inž. biataljon u Bos. 
Gradiški, a 3. brd. brigadu treba razvući na istok do Kozarca, uključno. Štab 
i 3/202. tenk. bat. potčinjava se diviziji. U Bos. Krupu se dovodi 3. tenkovska 
četa. Štab treba prebaciti u Banju Luku. Treba ubrzano izvršiti potrebno 
pomeranje radi smenjivanja delova 114. divizije, d) 369 (hrv.) pd obezbeđivaće 
liniju dotura za SS-div. prema do sada izdatim naređenjima. Treba ubrzano 
smeniti SS-jedinice na odseku Konjic (do Rame isključno).</p>
<p>1 bataljon 1. rez. lov. puka dođeljuje se 369. div. za angažovanje na zaštiti 
pruge (po mogućnosti do Sarajeva). Obezbeđivati aerodrom u Sarajevu. U tu 
svrhu izvršiti pripreme za angažovanje ostalih delova 1. rez lov. puka 
[...]&quot; (AVII, NAV-T-314, r. 557, s. 1002—7).</p>
<p>7 U tom smislu Komanda 2. oki. armije izdala je 15. septembra 1943. zapovest 
za utvrđivanje jadranske obale, prema kojoj su zadaci ovih korpusa bili sledeći:</p>
<p>„XV brd. A.K., nakon borbi za oslobođenje oblasti Zadar — S'be-nik — 
Knin, brani dalmatinsku obalu koja se nalazi u njegovoj zoni. Zavisno od 
okolnosti, korpus pre svega treba da spreči napredovanje savezničkih iskrcanih 
snaga preko rejona Knina i platoa sa obe strane ovog u oblast Bosanski Novi — 
Prijedor i preko okoline Mostara u Dunavsko-savski bazen.</p>
<p>Čišćenje zone potrebne za odbranu obale od bandi i obezbeđenje sigurnog 
dotura na dva korpusna komunkacijska puta su hitni zadaci, pošto je samo tako 
moguća planska odbrana obale. U ovom cilju treba osloboditi dalje snage iz 
pozadinskih područja Komande XV brdskog armijskog korpusa i upotrebiti ih.</p>
<p>Za borbu protiv neprijateljskih padobranskih desanata, pre svega na 
visoravnima istočno i zapadno od Knina, treba držati u pripravnosti potrebne 
snage.</p>
<p>XXI brd. A.K. brani crnogorsko-albansku obalu.&quot; (AVII, NAV-T-314, r. 
554, s. 156—61).</p>
<p>8 Helmuth, načelnik Štaba 2. okl. armije.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_133.htm"><b>Prethodni dokument</b></a></TD>
<TD><a href="4_12_3_135.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
