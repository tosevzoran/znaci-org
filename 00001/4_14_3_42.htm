<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_41.htm"><b>Prethodni dokument</b></a></TD>
<TD><a href="4_14_3_43.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVOD IZ KNJIGE POSLATIH DEPEŠA ŠTABA DRAŽE 
MIHAILOVIĆA U VREMENU OD 7. NOVEMBRA DO 3. DECEMBRA 1943. GODINE1</strong></p>
<p>[7-XI-43. g.]2</p>
<p>RASPIS SVIMA: . . .3 Sad komunisti4 preduzimaju sličan pokret iz Sandžaka u 
Srbiju sa težnjom da i ovu pokrajinu upropaste na isti način, da izazovu teške 
represalije nad narodom i da ga izlože pustoši i smrti na sve strane .. .5 Da 
bi se ovom zlu jednom stalo na put naređujem: 489 Prvo da se u celoj zemlji u 
svim našim pokrajinama proglasi svi Srbi na okup i u zajedničku borbu protivu 
najopasnijeg našeg neprijatelja-komunista u čijim se redovima nalaze ustaše i 
ceo ostali ološ ove zemlje;6 Drugo proglašavam mobilizaciju svih raspoloživih 
naoružanih snaga i svih pokrajina naše zemlje i to odmah bez čekanja i 
odugovlačenja;7 Treće u svim pokrajinama predu-zeti najenergičnije udare na 
komuniste gde god se zateknu jer je to najveće zlo u našoj sredini. Udare vršiti 
noću iznenada sa prikupljenim snagama. Razviti što jaču četničku akciju. 
Napadati ih po trojkama na putevima</p>
<p>490&nbsp;&nbsp;&nbsp; i svuda gde god može u leđa.Isto onako kao što su 
napadali oni nas u leđa dok smo mi napadali ustaše i Nem-ce.8 Napadajte i vi 
njih dok se bore sa okupatorom, jer je njihova borba lažna; Četvrto putem 
proglasa obratite se svem narodu i izložite mu svu opasnost koju mu komunisti 
nanose. Pozovite u naše redove sve ispravne muslimane i sve ispravne Hrvate. 
Suzbijajte komunističke laži o njihovom broju i njihovoj snazi. Isto tako 
suzbijajte njihovu laž da je njihovo pitanje rešeno na konferenciji u Moskvi.9 
Baš obratno na konferenciji u Moskvi rešeno je da se obnovi Jugoslavija, ali 
sistem demokrat-</p>
<p>491&nbsp;&nbsp;&nbsp; ski. To je u našu korist a protiv komunista. Engleska 
nikad ne srne prepustiti Balkan ruskom uticaju, jer onda gubi Sredozemno more. 
To je svima jasno. Amerika nam se do sad pokazala kao najveći prijatelj i ona 
je za demokratsko uređenje celog sveta. Sad i Staljin govori da se kraljevina 
Jugoslavija obnavlja u demokratskom duhu. Zaključak. Po ovome naređenju 
preduzmite rad odmah i o svakom preduzeću izveštavajte me hitno kao i o 
rezultatu koji postignete. Ništa ne srne izostati od ovog rada jer ako se svi 
dignemo komunista će nestati. Prema svima komandantima koji ne budu izvršili 
ovo naređenje preduzeće se mere kao prema izdajnicima.</p>
<p>492&nbsp; &nbsp;K-ti korpusa i moji delegati preduzeće najoštrije mere 
prema onim starešinama koji ovo naređenje ne izvrše. Za svako ne izvršenje 
naređenja kažnjavati najstožije. Akcija protiv komunista otpočinje odmah po 
prijemu ovog naređenja. Zapamtite, mi se nalazimo u stavu nužne odbrane i 
saveznici nam ovaj stav odobravaju. Dostavite susedima. Izdajte letke sa 
potrebnom sadržinom da se narodu ukaže sva opasnost od komunista i potreba 
borbe za njihovo uništenje.</p>
<p>Broj 493—499 od 7. novembra 1943.</p>
<p>Komunisti su prikupili jače snage u Sandžaku i sada nadiru u jugozapadnu 
Srbiju u tri pravca i to: u pravcu Mučnja, zatim u pravcu Murtenice i 
Zlatibora. Ne-mačke i Bugarske trupe10 nalaze se u jačim garnizonima u Bajinoj 
Bašti, Vardištu, Užicu, Požegi, Čačku, Kraljevu, Novom Pazaru i Sjenici. 
Nemačke snage gone komuniste iz Stare Crne Gore. U vezi opšte direktive za 
mobilizaciju i jednovremenu borbu u celoj zemlji protiv komunista preduzeće se 
akcija ovih komunističkih snaga koje prodiru u Srbiju na sledeći način:</p>
<p>Jasno se vidi da nemačke i bugarske snage prema gornjem rasporedu očekuju 
da se mi i komunisti zahvatimo U koštac kako bi nas jedovremeno jedne i druge 
obuhvatili. Da ne bi došli u nepovoljan položaj, a da bi borbu protiv 
komunista uspešno sprovodili, —</p>
<p>NAREĐUJEM:</p>
<p>1. — Potpukovnik Ostojić11 sa svim raspoloživim naoružanim snagama koje 
najhitnije prikupiti, dejstvovaće četnički iz oblasti severno od Višegrada u 
pravcu juga duž desne obale Drine sve do Lima pa i preko njega.</p>
<p>Račanska brigada prikupljena u oblasti Solotuša — Kaluđerske Bare 
dejstvovaće ofanzivno u pravcu Zlatibora, potpomažući borbu udara u leđa 
komunistima, koji bi išli prema Užičkoj i Zlatiborskoj brigadi na Zla-tiboru. 
Ceo Zlatiborski korpus vršiće udare naročito bočno i sa leđa na komuniste 
koji bi išli preko Zlatibora na Užice.</p>
<p>Pod neposrednu komandu Voje Lukačevića kao mog delegata stavljam privremeno 
Javorski korpus, obe dra-gačevske brigade, ariljsku brigadu i sve snage koje on 
ima iz Sandžaka i Crne Gore. Naređujem najveću poslušnost u izvršenju naređenja 
majora Lukačevića. Major Lukačević sa svim snagama vršiće udare u bok i 
pozadinu komunista koji nadiru u pravcu Mučnja i Murtenice, Javor—Golija i južno 
Dragačevo neka mu posluže kao sigurna uporišta za sve ofanzivne manevre. U 
prostoriju koja je obuhvaćena linijom: Bajina Bašta — Užice — Požega — 
Kraljevo — Novi Pazar — Sjenica, ne smemo ubacivati više snaga zbog Nemaca 
i Bugara12 ali zato potpukovnik Keserović13 sa svojim korpusom, kapetan Raković14 
sa svojim korpusom, kapetan Vučković15 sa Ta-kovskom brigadom, kapetan Miloš 
Marković sa svojim korpusom bez ariljske brigade, poručnik Miloš Radosavljević 
sa svojim korpusom, major Smiljanić16 sa svojim korpusom, kapetan Ninković17 
sa svojim korpusom, i major Račić sa svojim korpusom, da imaju prikupljene 
snage pozadi gore navedene linije da bi one na dati znak upale u prostoriju koja 
je obuhvaćena napred navedenom linijom i definitivno uništile komunističke 
snage ako bi one prodrle u oblast između Ibra i Zapadne Morave. Major Račić 
pored toga obezbediće Drinu i razviti što jaču akciju na rejonu ma-jevičnog 
korpusa. Snage Keserovića, Rakovića, Vučko-vića, Markovića, Miloša 
Radosavljevića, Smiljanića, Nin-kovića, i Račića na ovaj način biće 
spremne za nanošenje presudnog udara komunistima ali na ovaj način biće sačuvane 
od obuhvata Nemaca i Bugara.</p>
<p>2.&nbsp; — Naređena je opšta mobilizacija u celoj zemlji svih raspoloživih 
oružanih snaga za borbu protiv komunista koji su nas napali o čemu su i naši 
saveznici ube-đeni i moraju priznati naš stav nužne odbrane. Samo ta odbrana 
izvodiće se jedino napadima i to naročito noću i iz pozadine.</p>
<p>3.&nbsp; — Ne ustručavati se od napada komunistima u leđa, čak ni onda 
kad oni napadaju okupatorske garnizone da bi ih sprečili da dođu do oružja, 
kao što su oni nas napali u leđa dok smo mi napadali Nemce i Ustaše.</p>
<p>4.&nbsp;&nbsp;&nbsp; — Naređena mobilizacija ima se sprovesti po svaku 
cenu. Prema onima koji se ne odazovu preduzeti najstrožije mere prekih sudova.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>5.&nbsp; — Na rad i energično izvršenje ovoga naređenja od strane svih 
starešina obratiti najveću pažnju. Kuka- vice odmah smenjivati privremeno i 
mene odmah iz- veštavati.</p>
<p>6.&nbsp; — Borba je za biti ili ne biti. Sudbina Srbije i srpskoga naroda 
je u rukama nas starešina. Narod će slušati ako starešine valjaju i ako su 
hrabre. Razviti što jaču obaveštajnu službu prema svim neprijateljima. 
Izbegavati posedanje položaja i svaku odbranu položaja. Vršiti masovno 
prikupljanje i masovne noćne udare.</p>
<p>7.&nbsp; &nbsp;— Masovna prikupljanja obezbediti daljnim izviđanjem i 
obaveštajnom službom.</p>
<p>8.&nbsp; &nbsp;— Prema komunističkim simpatizerima biti nemilosrdan. 
Obavestiti susede.</p>
<p>Voja Lukačević ovo naređenje da saopšti Milošu Markoviću, Cvetiću i 
Kondoru. Na izvršenje.18</p>
<p>529 Piniram: Primili smo vaše depeše19 br. 208—222. Nedostaju depeše20 
br. 209 i 219. Izdao sam sva potrebna naređenja za opšti ustanak protiv 
komunista. Mislim da ste ih već dobili ovim putem. Isto tako izdao sam 
direktive za rad protiv komunista koji upadaju iz Sandžaka u Srbiju i to ovim 
putem. Dao sam vam podatke o opštoj situaciji i konferenciji u Moskvi. Sa svoje 
strane pre-duzmite sve prema izdatim direktivama. Bugara ima dosta u Užicu i još 
pridolaze. Računa se do 1 divizije. Bugari i Nemci nediraju naše delove ali 
biti jako obazriv. U oblasti Toplice i Jastrepca uspešno uništavamo 
komuniste.21 Hvatajte vezu sa Turcima22 i saobražavajte rad prema situaciji.</p>
<p>576&nbsp; &nbsp;HE — HE23- na ličnost (persi): Imam izvesnih podataka na 
osnovi kojih sumnjam, da su Englezi24 stavili suviše pod svoj uticaj komandanta 
drugog kosovskog korpusa Markovića. Preduzmite da ovo proverite pa me izve-štite. 
Englezi u ovom slučaju pokušavaju, da nam na-nesu pojedine udare, ne samo 
protivu vrhovne komande, nego i protivu nižih komanda kao što je Vaša.25 
Naro-čito ovo čine putem pošiljaka avionskih.26 Oni će na ovaj : način 
preduzeti akciju da eventualno odvoje koga od naših komandanata. Uskoro ćemo 
dobiti materijal pu-tem Naših tvrđava,27 te ćemo im se lepo zahvaliti na 
dosadašnjim uslugama.28</p>
<p>577&nbsp; &nbsp;Piniram i Vražija:29 Nemci su postali vrlo ljubazni, nude 
nam neku sigurnost a nalaze nam se za leđima. Obećavaju neke blagonaklone 
postupke a mi se odavno poznajemo. Nedozvolite da ni jedan naš komandant padne 
u grešku da im poveruje. Zbog napada komunista iz Sandžaka u pravcu Srbije 
prinuđeni smo da svu pažnju obratimo sada na komunističku opasnost i zato da 
se tačno postupi po mojim naređenjima u pogledu propagande protivu komunista, 
kao i u pogledu naređenja da se jedno-vremeno preduzme akcija protiv komunista 
u celoj zemlji a u isto vreme da se preduzme akcija protivu komunista iz Sandžaka 
koji hoće u Srbiju. Zbog toga svu pažnju moramo obratiti na uništenje 
komunista. Zbog toga sve pogodnosti koje nam ostali neprijatelji nude vešto i 
tajno iskoristiti držeći se toga da neprijatelja imamo mnogo i da ih ne možemo 
sve od jedared tući.</p>
<p>12-XI- 43 g.</p>
<p>635 Orel.30 Izvešten sam za p. por. Radulovića.31 Cvetić ga već 4 dana 
goni po Goliji. Zbog toga smo naredili i iz-menu šifara za raspise i radio službe. 
Filipoviću uputite-preko Rakovića. Produžite rad na definitivnom čišćenju 
komunista. Oni ne smeju postojati u Srbiji. Krajnje je vreme da sa tim gadovima 
raščistimo. Uništavajte sve njihove simpatizere i jatake bez milosti. Kad ne 
budu imali simpatizere neće moći ni da postoje.</p>
<p>13-XI-43. g.</p>
<p>654</p>
<p>Kiril,32 Leonardo; Ras-Rasa,33 Stipe,34 Feliks, Premre,35 Fedro: Američki 
pukovnik Seijc ponavljam Sajc,36 američki kapetan Mensfild,37 britanski p. 
pukovnik Hadson i naš kapetan Bora Todorović obići će vaše . , korpuse. Izađite 
Amerikancima u svemu na susret, a prema p. pukovniku Hadsonu, zvanom Marku biti 
veoma nepoverljiv. Kap. Todorović38 i usmeno će vas obavestiti o svemu. 
Amerikanace dočekajte što bolje možete. Or-ganizujte noćne skupove i sela i 
propagandne sedeljke, na kojima uneti mnogo živosti, ali i ozbiljnost. Sve depeše 
koje dobijete pod oznakom Lola predavaćete kap. Todoroviću. Amerikancima i 
Englezima ništa ne govo-riti o borbama sa komunistima. To sakriti.</p>
<p>655 Pre-Pre: Potrebno je da britanski general39 dođe kod vas tek pošto vaš 
teren prođe američki pukovnik Sajc. Zato izmišljajte sve moguće razloge da 
britanski general dođe tek posle američkog pukovnika. Razlozi su: okupator, 
paljevine, represalije i sve moguće ostalo.</p>
<p>16 - XI-43.g.</p>
<p>750 Za Sto-Sto: Ništa me ne čudi što su crveni zauzeli sva ona mesta po vašoj 
depeši 818, jer ih nije niko ni branio.40 Na Dikavu je došla komunistička 
trojka i zaštitila izvlačenje naših magacina sa Zlijeba. Dobio sam izveštaj 
da se ljudstvo pribojske i višegradske brigade odlično bori sada u komunističkim 
redovima što je dokaz da je naš starešinski kadar ispod svake kritike. Mi smo 
direktno poslali Hugu41 i Piju42 naša naređenja, ali ne znamo da li su ih 
primili. Tražite potvrdu od Huga i Pija za koja se interesujete da li su ih 
primili. Sto se tiče Ištvana43 on je i suviše zauzet borbom u Hercegovini,44 
a prema Kalinoviku i Foči treba da se uputi Pa-šali.45 Svaka pokrajina treba 
da pokaže volju za borbu, a ne samo da iščekuju pomoć sa strane. Slučaj 
Vasiljevića46 pokazuje nam da je u momentu kada je svaki čovek bio 
najpotrebniji svoje ljude raspuštao kućama i sakrivao oružje, a pre toga 
Vasiljević je direktno naređivao klanje Muslimana određujući odeljenja za 
klanje i paljenje i time nam naneo velike štete u našoj unutrašnjoj politici, 
a kada je trebao da se stvarno bori on je postao defetista i raspustio svoje 
snage. Ja nemani reci da osudim rad ovakvih starešina, jer se ovaj rad graniči 
sa izdajstvom. Pored toga Drašković47 ne raspolaže ni sa kakvom obaveštajnom 
i izviđačkom službom. Kao komandant korpusa nije u stanju da prikupi ni deset 
ljudi uza se. Redovna je pojava da u teškim momentima on izvesti da mu se sve 
raspalo i on ostao sam. Kapetan Đorđević48 je primer starešine koji vodi 
grupu za svoju ličnu zaštitu a iz borbe beži svuda, čak je i ne prima. Sa 
takvim starešinama vi nećete postići ništa. Odmah prikupite odrede i 
dejstvujte jednovremeno preko Drine u srez srebrenički i u pravcu Višegrada. 
Sem Čelonje49 i njegovih ljudi izgleda mi da su svi ostali odredi nesposobni. 
Kriju se iza leđa drugih snaga i šire defetizam u račanskom srezu govoreći o 
velikoj jačini komunista, o njihovoj snazi, o propagandi radio Londona, tako da 
pretstavljaju ozbiljnu opasnost za krajeve u kojima se nalaze i zato ih treba 
odmah uputiti u akciju i to u dva pravca i to preko Drine u srez srebrenički, i 
preko Tare u pravcu Višegrada. Primio sam vaš iz-veštaj broj 82350 i mislim 
da nije vreme sada da se Ozren i Trebava spajaju u jedan korpus, jer bi izazvalo 
potrese. Najbolje da ostane podela kao i dosada. Pašali izgleda da radi dobro. 
Bosance odmah uputite u akciju da bi opravdali ishranu koju traže. Zlatiborski 
korpus nije u stanju da im garantuje ishranu tamo gde hrane nema a naročito za 
one koji neće da se biju. Pored toga ako preti opasnost da se i ovi poslednji 
razbegnu kućama pustite ih neka se razbegnu, da bismo oružje dali sigurnom 
ljudstvu. Neophodna je potreba da se stvore stalni odredi o kojima smo 
razgovarali toliko, a do ostvarenja istih nije došlo. Čelonja bi mogao da 
formira jednu leteću brigadu od beskućnika gotovih za sve zadatke. Kod Đujića51 
situacija je odlična. Vedro posma-tra situaciju u kojoj se nalazi, a on je u 
najtežoj situaciji. Ovih dana potukao je devetnaestu komunističku diviziju do 
nogu i došao do oružja i municije.52 Održao se u komunističkom moru i može 
da posluži za primer svim našim jedinicama i velikim i malim. Preduzmite sve 
što možete na ozdravljenju istočne Bosne koristivši one ljude koji stvarno 
vrede. Potrebno je da se naše sta-rešine što više zalažu u borbi i da što 
više manevruju, jer je britanski đeneral dobio uverenje za celu vojsku od onog 
što je video kod Višegrada.53 On smatra da su naše jedinice vrlo rđavo vođene 
i da uopšte ne znaju vojnu veštinu, nasuprot komunistima koji su odlično vođeni. 
U ovome ima mnogo tačnih zapažanja i zato je na nama da izaberemo samo hrabre 
starešine i da im damo iz svih štabova uputstva za vođenje borbe.</p>
<p>17 -XI-43.</p>
<p>77I Stambol via Leon: Dobio sam ovakav izveštaj iz Požeškog kraja a mislim 
da se sve odnosi na Topalovića.54 Mobilizacija koju sprovode četnici sada 
nailazi na slab odziv. Izveštaj je od 20 oktobra. Sa izvesnim vodećim ljudima 
ovog kraja narod neće više da sarađuje jer su ostali nedisciplinovani i narod 
ih je sit posle Manića.55 Četnici se opijaju, kockaju i bludniče. Svaki četnik 
smatra da ima pravo da tuče seljake. Narod se buni i preti. Ako tražite 
disciplinu od naroda neka vojska u tome prednjači. Kraj saopštenja. Ciča je 
naredio da se ovo stanje popravi i to što pre.</p>
<p>784 Vili.56 Od kuda Vam palo napamet da novu šifru upo-trebite šifrujući 
jedan put. Zapamtite za svagda, duplo šifrovanje. Nacionalnoj službi preporučiti 
da uvek stupa u vezu sa našim odredima pa im se neće ništa desiti a dokle god 
ne stupe u vezu sa nama smatraju se neprijateljskim odredima. U pogledu čišćenja 
cele oblasti od Rudnika na sever već postoji moje naređenje i kojim rukuje 
puk. Simić57 koga ste Vi teško optužili jer se on bori i protiv Nemaca58 i 
protiv komunista. Sa ovom ste optužbom teško naseli.</p>
<p>19-XI-43.</p>
<p>826 Stambol: Dobio sam tačan izveštaj da je k-dt I požeške brigade ušao 
sa jačom grupom i većim brojem automatskog oružja u Požegu. Bratimljenje i 
kafansko raspoloženje došlo je do punog izražaja. Ako je ovo istina da se ovi 
delovi odmah povuku a komandant brigade da se stavi pod sud. Izvestite da li je 
ovo istina i šta ste preduzeli. Ovakve radnje ne smete dozvoliti ni po kakvu 
cenu jer bi to strahovito škodilo pred saveznicima i našim interesima i ugledu 
na strani. Ovo bi bila naša najveća sramota.</p>
<p>827 Švarc: Do nas došao glas da su neki četnici sišli u Požegu i 
bratimili se sa Bugarima. Izvestite hitno je li ovo istina i ko je ovo činio. 
Poslati sigurne ljude i žene da izvide ko je to od četnika učinio i ko je 
njihov stare-</p>
<p>šina .</p>
<p>20-XI- 43.</p>
<p>861 Dum-Dum,59 Seged.60 Vili, Dob,61 Stipe, Ras-Rasa. Pukovnik Jevrem Simić 
objediniće akciju protiv komunista u oblasti južno od Beograda. Za međusobnu 
šifru sa puk. Simićem dajem tajni broj sledeći: 7938. Duplo šifrovanje, 
upotreba četvorocifrenih brojeva koja Vam je poznata. Međusobno imaćete samo 
za ovu šifru slede-ća imena: Puk. Simić Drn-Drn, kapetan Neško Nedić 
Dem-Dem; Saša Mihailović Ham-Ham; Kalabić Ram-Ram; Negotinac Gem-Gem; Žika 
Lazović Zov-Zov; Stanica Kalabića služiće kao odvojeni centar veze za saobraćaj 
po ovoj šifri sa puk. Simićem. Rad na poslatoj dužini 75 metara. Pozivni znak 
Kalabića GCD ponavljani GCD. Lazović pozivni znak KMR, Negotinac poz. znak 
LOS, Neško Nedić poz. znak VNR, Saša Mihailović poz. znak SZZ. Redovno vreme 
rada.</p>
<p>881 He-He: Nameran sam da tražim da se iz drugog kosov. korpusa britanski 
oficiri uklone i zamene drugima. Izvestite me o njihovom dosadašnjem štetnom 
radu u koliko ih poznajete i dajte mi njihova tačna imena. Gde god osetite da 
pojedinci od njih i suviše vršljaju da bih ja mogao ulagati proteste ne od Vaše 
strane već od mojih specijalnih organa sa terena koje ću izmisliti.</p>
<p>895 Nav-Nav:62 Šaljite nam što više vesti o komunističkim izjavama protiv 
Engleza ukoliko takvih stvarno ima. Kuririma iz Crne Gore poručite da ja imam 
svoga dele-gata u Crnoj Gori i on se nalazi u Kucima kod ppuk. Lašića. Ime mu 
je major Savo Vukadinović. On mora održavati veze preko Vas.</p>
<p>21-XI-43.</p>
<p>907 Raspis svima: Komunisti su grupisali jače snage u Sandžaku, Priboju i 
Višegradu. Sa ovim snagama uzalud pokušavaju da prodru u Srbiju. Naređujem 
svima kako u Srbiji tako i u ostalim našim pokrajinama da koriste ovu situaciju 
komunista i da ih unište u svim pokrajinama do poslednjeg. Komunisti su 
ispraznili druge terene na kojim su se nalazili te je ovo zgodna prilika da u 
svim oblastima dođemo do punog izražaja i potpuno sve ostale pokrajine kao u 
Srbiji stavimo pod svoju vlast. Pre-duzmite sve što je potrebno i izveštavajte 
o svim važnim preduzećima u ovom pogledu i što ste uspeli.</p>
<p>22-XI- 43.</p>
<p>918 Do-Do:63 Englezi su se stalno interesovali za vas i tvrdili kako ste im 
obećali rušenje pruge u dolini Morave i stalno traže da im ja taj predlog 
odobrim. Veza vaš 85—95.64 Odgovorio sam Englezima da vi za sad nemate pod 
komandom nikakve trupe, već da vršite organizaciju Banata. Prema tome se 
upravljajte. Ostanite tamo i nemojte dolaziti. Nikakva podmetanja naši ljudi 
nisu vršili već Englezi i čuvajte ih se dobro i nikakve pregovore nemojte 
voditi. U pogledu rada sa Englezima sve sam preneo na puk. Pavlovića.65 Narediću 
Ilievu66 za Vojvođa-ne. Ostanite na svome mestu i dalje radite, a čuvajte se 
Engleza. Nemojte im uopšte verovati u njihove doture materijala. Oni su obični 
trgovci za kupovinu ljudske krvi i to za jeftinu cenu.</p>
<p>23-XI-43.</p>
<p>955 Pre-Pre: Želeo bih da Perinog67 šefa primite pošto prođe Vaš teren 
pukovnik Amerikanac. Izmišljajte stotinu razloga naravno opravdanih da se 
dolazak Perinog šefa odgodi. A kad budemo rešili da ga najzad povedemo kod Vas 
onda ćete doći lično da ga primite, jer taj dripac ne zaslužuje nikakvu 
pratnju. Zato će te ga Vi lično kao kufer voditi jer je to bezobrazan tip koga 
treba da vodi majstor kao Vi. Ako Vi nemožete u tom cilju da dođete onda neka 
dođe Babović. U svakom slučaju Vi ili Babović dobićete potrebne 
instrukcije.</p>
<p>24-XI-43.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;</p>
<p>991 He-He: Na Solunu je postojala grčka izreka: Nema pari, nema traka truka. 
Prema ovome ako nam ne pošalju avione nećemo rušiti objekte. Možete ovu istu 
izreku kazati njima u lice. Englezi su se saglasili sa nama šta da za predviđenu 
našu akciju imaju da dadu avione ponavljam avione sa materijalom i opremom, 
onako kako smo već utvrdili. Prema ovome skrenite im pažnju da</p>
<p>održavaju reč, inače ni mi nećemo održati reč u pogledu akcije. Sto se 
tiče komunista mi smo u stavu nužne odbrane na celoj teritoriji Jugoslavije, i 
to je opravdanje za akciju protiv njih. Veza vaš br. 362.68 U pogledu komunista 
nastavite akciju do potpunog njihovog uništenja. Mi taj čir ne možemo trpeti 
na našem telu a najmanje u Srbiji. Pazite dobro da li vaš šef misije održava 
vezu sa Robertsonom.69 Robertsona ako uhvatite odmah ga likvidirajte.</p>
<p>24-XI- 43.</p>
<p>4 Do-Do. U pogledu uništavanja komunista na reonu aval-skog korpusa izdato 
je naređenje puk. Sirnicu i puk. Simić za ovaj rad ima da upotrebi korpus Žike 
Lazo-vića, Kalabićev korpus, avalski, kosmajski i druge snage. Vi umesto što 
vodite neke razgovore sa Englezima koji sada idu ka vama, učinite sve da ova 
akcija bude potpomognuta trupama po Vašoj depeši br. 109.70</p>
<p>25. -XI -43.</p>
<p>37 Švarc:71 Primljen Vaš izveštaj o borbi vođenoj 24/25 novembra.72 
Dostavljajte stalno izveštaje pismeno i radio putem. Komuniste gonite u stopu. 
Naređeno valjevskom korpusu da i on krene svoje snage. Naredili smo svima 
susedima da pripreme napade na njih. Ova grupa komunista mora biti uništena.</p>
<p>27 -XI-43.</p>
<p>Nar-Nar:73 Primljene su sve Vaše depeše od br. 429— 446.74 O svima Vašim 
predlozima dostavljamo najhitnije izveštaje za Kairo. Vaše sabotaže su odlične 
i izvršioci zaslužuju svaku pohvalu. Izveštaji o neprijateljskim pokretima 
odlični. Sramota je što su Bjelajčevi oficiri napustili teren.75 Major 
Kapetanović76 neka postupi saobrazno situaciji i neka se što pre ojača da bi 
uskoro postao samostalan. Narediću da se vrate svi jer se sada nalaze u Zap. 
Bosni. Neka Kapetanović čisti svoj kraj od komunista i spašava svoj narod od 
ustaša kako god zna i ume.</p>
<p>89 Hugo: Svi oficiri koji su došli sa Bjelajčevog terena čisti su begunci. 
Oni su svoj teren napustili. Neka odmah idu majoru Kapetanoviću koji je ostao u 
Lici i radi pod najtežim uslovima a narod traži starešine.</p>
<p>30-XI-43.</p>
<p>177 Long:77 Kod vas je tamo engleski major Grinvud78 sa telegrafistom. To je 
posledica prosjačenja materijala. Nije došao da vas pomogne u materijalu već 
da uništi naša sela za neku sitnu sabotažu. Naređujem da Grin-vuda sa celom 
pratnjom najurite kao kučku po mom naređenju jer je pošao na teren bez mog 
odobrenja. Ponavljam najurite ga kao kučku i izvestite.</p>
<p>2-XII- 43.</p>
<p>242 Mihovil:19 Dobili smo samo Vaše depeše od br. 369—371. Očekujem 
nastavak.80 Odgovor puk. Ivanova našem čo-veku po Vašoj depeši 371 je 
potpuno u skladu sa našim&nbsp;</p>
<p>mišljenjem. Prema tome sa Ivanovim nastanite da uha-tite što čvršću 
vezu, kako bi smo se mi i Bugari što bolje povezali a tajno od Nemaca. Detaljne 
instrukcije dobićete od mene tek kad dobijemo nastavak Vaše depeše čiji je 
dosadašnji sadržaj vrlo interesantan i vrlo važan.</p>
<p>3-XII- 43.</p>
<p>253&nbsp;&nbsp;&nbsp; Mihovil: Ceo tok razgovora sa puk. Ivanovim naznačen u 
Vašim depešama 369—374 daje nam osnove za uspostavljanje još čvršće 
veze. Zato preko Vašeg poverenika tražite od generala Nikolova i pukovnika 
Ivanova šta oni konkretno predlažu obzirom na sadašnju situaciju i potrebu da 
Srbi i Bugari jednom rade zajednički na opštem dobru.</p>
<p>254&nbsp;&nbsp;&nbsp; Nastavak — Izjava puk. Ivanova kažite mu da je na 
nas ostavila najbolji utisak. Sada čekamo konkretne predloge. Poručite puk. 
Ivanovu da sam ja lično najveći prijatelj našeg zbliženja sa Bugarima i da 
su oni do sada pokazali dosta dobre volje samo je to ostalo na platonskim 
izjavama a sada je čas da pređemo na delo.</p>
<p>&nbsp;</p>
<p>1&nbsp; Original (pisan olovkom, delimično ubačeni delovi depeša pisanih 
na mašini, ćirilicom) u Arhivu VII, Ča, k. 275, reg. br. 21/1 (knjiga 29). U 
knjizi su sadržane depeše upućene od 7. novembra (depeša br. 486) do 3. 
decembra 1943. godine. Depeše su vrlo teško čitljive. Tekst izostavljenih 
depeša označen je sa tri tačke.</p>
<p>2&nbsp; U originalu nema datuma. Međutim, pošto su u ovoj knjizi depeše 
hronološki poredane, verovatno je ova knjiga nastavak neke prethodne knjige 
depeša u kojoj su depeše pisane 7. novembra, a njihov nastavak je u ovoj 
knjizi.</p>
<p>3&nbsp; i 5 U izostavljenom delu teksta sadržani su pogrdni i vulgarni 
izrazi o vrhovnom komandantu NOV i PO Jugoslavije Josipu Brozu Titu.</p>
<p>4&nbsp; Odnosi se na delove 2. udarnog korpusa i 5. diviziju NOVJ, koji su se 
nalazili na široj prostoriji Lima, Uvca, Prijepolja i Pljevalja i ispitivali 
mogućnost dubljeg prodora u Srbiju. Vidi: Oslobodilački rat knj. 2, str. 
10—11.</p>
<p>6 i 8 Draža Mihailović, je kao i ostali četnički komandanti, u 
propagandne ciljeve prvenstveno za inostranstvo, lansirao laži kako se, to-bož, 
u redovima NOVJ nalaze ustaše, ozloglašene formacije tzv. Nezavisne Države 
Hrvatske. Poznato je da su četnički komandanti na teritoriji NDH već u proleće 
1942. godine sklopili pismene sporazume s predstavnicima ustaša o saradnji i 
zajedničkoj borbi protiv NOVJ. O tim sporazumima vidi :knj. 1, dok. br. 74, 89, 
100; knj. 2, dok. br. 76.</p>
<p>Četnici su, takođe, još od novembra 1941, kada se Draža Mihailović 
sastao s nemačkim predstavnicima u s. Divci (kod Valjeva), imali pasi-van stav 
prema Nemcima, da bi se to kasnije pretvorilo u pravo savezništvo između četnika 
i Nemaca potvrđeno međusobnim ugovorima o zajedničkoj borbi protiv NOVJ. O 
tome vidi: knj. 2, dok. br. 76, i pri-log IV, dok. br. 1, 2 i 3. Dr Jovan 
Marjanović: Tajna i javna saradnja četnika i okupatora. Opširnije vidi: 
Arhivski pregled, Beograd 1976, str. 11—23; Branko Latas — Milovan Dželebdžić, 
n.d., str. 105—110.</p>
<p>7 Vrlo teško je ustanoviti pravo brojno stanje četnika koje je Mi-hailović 
mogao angažovati u borbama protiv NO.VJ širom Jugoslavije. Vojna formacija četnika 
bazirana je na postojanju triju vrsta četa: prve, druge i treće čete. Ove 
poslednje su bile tzv. operativna vojska, koja je, uglavnom, bila stalno pod oružjem. 
Prve i druge čete su ljudstvo koje je po&gt; sačinjenim spiskovima trebalo, »u 
određenom momentu«, mobili-sati. To ljudstvo, uglavnom, nije imalo oružje. 
Stoga pri kalkulaciji broja četnika treba uzimati u obzir samo naoružano 
ljudstvo. U Jugoslaviji je, prema originalnim četničkim izvorima, krajem 1943 
(25. decembra) bilo »mobilisano« ukupno oko 61.000 četnika. Međutim, naoružanja 
je bilo više: 93.771 puška, 381 mitraljez, 110 puškomitraljeza, 180 automata 
i 63 minobacača (Arhiv VII, Ča, k. 5, reg. br. 45/4—2).</p>
<p>9 U Moskvi je od 19. do 30. oktobra održana konferencija ministara 
inostranih poslova SSSR-a, V. Britanije i SAD. Na njoj je, pored ostalog, zaključeno 
da se ukinu sve fašističke organizacije u svetu, kazne ratni zločinci i da se 
pojedina pitanja spornih državnih granica rese posle rata. Posle završetka 
konferencije 30. oktobra, izdato je zajedničko saopštenje — »Moskovska 
deklaracija«.</p>
<p>10&nbsp; U tom rejonu dejstvovala je nemačka 1. brdska divizija i bugar-ska 
24. pešadijska divizija.</p>
<p>11&nbsp;&nbsp;&nbsp; Zaharije.</p>
<p>12&nbsp; Četnici i bugarske trupe su sarađivali u borbama protiv NOVJ. - 
Vidi dok. br. 25.</p>
<p>13&nbsp; Dragutin, komandant Rasinskog korpusa.</p>
<p>14&nbsp; Predrag, komandant 2. ravnogorskog korpusa.</p>
<p>15&nbsp; Zvonimir Zvonko.</p>
<p>16 Dušan.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>17 Dragiša, komandant Rudničkog korpusa.</p>
<p>18 Depeše br. 493—499 pisane su na mašini, ćirilicom. 19 i 20 Vidi dok. 
br. 32.</p>
<p>21&nbsp; Radi se o napadu delova Rasinskog četničkog korpusa na Ra-sinski 
NOP odred. Napad je izvršen 28/29. oktobra 1943. u s. Zdravinju. Borba je 
trajala 32 časa, posle čega je Rasinski odred bio prinuđen da se povuče za 
Toplicu (tom I, knj. 5, dok. br. 146).</p>
<p>22&nbsp; Odnosi se na Muslimansku miliciju.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>23 Radoslav Đurić, major, komandant tzv. Južne Srbije (južni deo SR 
Srbije, Kosovo i Makedonija) — komanda br. 110.</p>
<p>24&nbsp; Odnosi se na ljudstvo britanskih vojnih misija u četničkim štabovima. 
Sef britanske vojne misije kod 2. kosovskog korpusa (komandant Živojin Žika 
Marković) bio je britanski kapetan Džordž Mor (More, a u nekim dokumentima 
Mo). Mor se 20. aprila 1943. pomoću padobrana spustio na Kopaonik. Tada su se 
spustili britanski kapetan Robert Vejd (Wade, u nekim četničkim dokumentima 
Vade ili Vajd) i jugoslovenski podoficir Danilo Belić (AVII, Ca, k. 278, reg. 
br. 18/1: knjiga poslatih depeša komandanta Rasinskog korpusa).</p>
<p>25&nbsp; U Štabu majora Đurića (komanda 110) i u njemu potčinjenim štabovima 
bio je, 30 novembra 1943. sledeći broj britanskog osoblja: u Štabu majora Đurića 
7 oficira, u Štabu Niškog korpusa na Suvoj planini 3, u Južnomoravskom 
korpusu na Kukavici 3, kod Vardarskog korpusa na Skopskoj Crnoj gori 3, u Topličkom 
korpusu 3 i u 2. kosovskom korpusu 2 oficira (AVII, Ca, k. 276, reg. br. 7/1, 
depeše 11499—11500: knjiga primljenih depeša u štabu Vrhovne komande).</p>
<p>26&nbsp; Do novembra 1943. godine 2. kosovski korpus je od Britanaca primio 
putem avio-pošiljki: 128 pušaka, 43 automata i 500 kg eksploziva (AVII, Ca, k. 
5, reg. br. 45/4).</p>
<p>27&nbsp; Reč je o četiri aviona »Liberatora« koje je predsednik SAD 
Ruz-velt 7. oktobra 1943. dodelio Draži Mihailoviću. Avioni su bili u sastavu 
vazduhoplovnih snaga SAD na Srednjem istoku (AVII, Ca, k. 279, reg. br. 6/1—6.</p>
<p>28&nbsp; Depeša je pisana na mašini, ćirilicom.</p>
<p>29&nbsp; Mihailo Stojadinović, kapetan, komandant radio-tehničke grupe 
Vrhovne komande.</p>
<p>30&nbsp; Dragutin Keserović.</p>
<p>31&nbsp; ,Vidi dok. 30, napomenu br. 4.</p>
<p>32&nbsp; Milorad Lapčević, kapetan, komandant Kolubarskog korpusa.</p>
<p>33&nbsp; Nikola Kalabić.</p>
<p>34&nbsp; Jevrem Simić Drška, pukovnik.</p>
<p>35&nbsp; Predrag Đoković.</p>
<p>36&nbsp; Albert Sajc. Došao je zajedno s britanskim generalom Armstron-gom, 
spustivši se padobranom na planinu Čemerno 23. septembra 1943. Pošto je do 
prve polovine decembra završeno inspekcijsko putovanje radi obilaska četničkih 
jedinica, Sajc je odlučio da se prebaci u Italiju radi podnošenja izveštaja. 
Nije mogao da se prebaci pomoću četničkih kanala, pa se 27. decembra u 
Negbini (kod Nove Varoši) prijavio Štabu 2. proleterske divizije NOVJ (AVII, 
arhiv NOR-a, k. 394, reg. br. 3/29—2: knjiga poslatih depeša Štaba 2. 
korpusa NOVJ).</p>
<p>Krajem marta 1944. s grupom britanskih oficira odleteo je sa aerodroma kod 
Berana za Bari, u Italiju. Već 29. marta 1944. vojni izaslanik kraljevske vlade 
u Vašingtonu, major Živan Knežević uputio je telegram Božidaru Puriću u 
kojem navodi da je Sajc u Vašingtonu podneo referat o četnicima (Arhiv VII, 
arhiva emigrantske vlade, k. 296, reg. br. 20/5).</p>
<p>37&nbsp; Valter Mensfild (Walter Mansfield) prvi je zvanični predstavnik 
Sjedinjenih Američkih Država kod Draže Mihailovića. Pomoću padobrana se 
spustio 18. avgusta 1943. Nalazio se u četničkoj Vrhovnoj komandi. U toku 
decembra 1943. prikupio je podatke o sastavu i organizaciji četnika Draže 
Mihailovića i 25 decembra krenuo iz Srednje Reke i preko Hercegovine, pomoću 
četničkih kanala, stigao na morsku obalu kod sela Cilipi, blizu Cavtata, 
odakle je noću 14/15. februara 1944. motornim čamcem prebačen u Italiju. S 
njim su, pored ostalih, otišli majori Petar Baćović i Vojislav Lukačević 
(Vidi dok. br. 84, depešu br. 2354).</p>
<p>38&nbsp; Borislav Bora, pseudonim Lola (Lo-La), napustio je zemlju 14/15 
februara 1944. zajedno sa Mensfildom.</p>
<p>39&nbsp; Armstrong. Pred njim su četnici krili da zajedno s okupatorima vode 
borbu protiv NOVJ.</p>
<p>40&nbsp; Pomenutu depešu Redakcija nije pronašla.</p>
<p>41&nbsp; Borivoje Bora Mitranović, kapetan, delegat Vrhovne komande za 
zapadnu Bosnu.</p>
<p>42&nbsp; Manojlo Pejić, kapetan, na službi u Komandi zapadne Bosne.</p>
<p>43&nbsp; Petar Baćović, major, komandant operativnih jedinica istočne 
Bosne i Hercegovine.</p>
<p>44&nbsp; Verovatno je reč o napadu Ljubinjske i Bilećke brigade na 5. 
bataljon 10. hercegovačke NOU brigade u s. G. Dolinama 15/16. novembra 1943. 
Bataljon je bio u okruženju i uz velike napore se probio na pl. Sitnicu, ali je 
u borbi izginulo oko 40 boraca. Protivnapadom 3. udarne grupe bataljona, četnici 
su odbačeni prema Bileći (tom IV, knj. 19, dok. br. 141).</p>
<p>45 Milorad Momčilović, kapetan I klase, komandant Romanijskog korpusa.</p>
<p>46&nbsp; Dragiša, kapetan, komandant Višegradske brigade Drinskog kor-pusa.</p>
<p>47&nbsp; Aleksa, major, komandant Drinskog korpusa.</p>
<p>48&nbsp; Nenad. Dvadesetog novembra 1943. postavljen za komandanta Srebreničke 
brigade Drinskog korpusa.</p>
<p>49&nbsp; Rajko, komandant bataljona u brigadi »Bosna«.</p>
<p>50&nbsp; Redakcija taj izveštaj nije pronašla.</p>
<p>51&nbsp; Momčilo, sveštenik, komandant Dinarske četničke divizije.</p>
<p>52&nbsp; Jedinice 19. divizije NOVJ su 8. novembra 1943. razbile delove četnika 
Dinarske četničke divizije i zauzele Vrliku i okolna sela (tom V, knj. 21, 
dok. br. 53).</p>
<p>53&nbsp; Reč je o jednom demonstrativnom napadu četnika na nemačko--ustaški 
garnizon u Višegradu 5. oktobra 1943. Napad je pripreman više dana, a cilj 
njegovog izvođenja bio je da se američkim i britanskim vojnim misijama prikaže 
kako se četnici tobože bore protiv okupatora i njegovih slugu.</p>
<p>Napad su, pored ostalih, posmatrali general Miroslav Trifunović, delegat Draže 
Mihailoviča za Srbiju, general Armstrong i pukovnik Sajc (AVII, Ca, k. 162, 
reg. br. 40/3 i 42/3).</p>
<p>54&nbsp; Dragomir, kapetan, komandant Požeške brigade Požeškog korpusa.</p>
<p>55&nbsp; Borivoje, kapetan. Do marta 1943. bio je komandant Požeške 
brigade, a zatim je otišao u južnu Srbiju.</p>
<p>56&nbsp; Aleksandar Šaša Mihailović, komandant Beograda.</p>
<p>57&nbsp; Vidi dok. br. 12, 15 i 38.</p>
<p>58&nbsp; Simić je s Nemcima sklopio sporazum o zajedničkoj borbi protiv 
NOVJ. Vidi dok. br. 50, objašnjenje br. 16.</p>
<p>59&nbsp; Vladimir Komarčević, major, komandant Posavsko-kolubarske grupe 
korpusa.</p>
<p>60&nbsp; Serafim Negotinac.</p>
<p>61&nbsp; Živan Žika Lazović.</p>
<p>62 Petar Baćović, major.</p>
<p>63 Miloš Radojlović, major, komandant Mlavsko-smederevske grupe korpusa.</p>
<p>64 Navedene depeše Redakcija nije pronašla.</p>
<p>65&nbsp; Dragoslav, delegat Vrhovne komande za istočnu Srbiju.</p>
<p>66&nbsp; Ilijev Simeon Siniša Ocokoljić, major, komandant Mlavskog korpusa.</p>
<p>67&nbsp; Odnosi se na britanskog kapetana Majnarda, člana britanske vojne 
misije u Štabu 2. ravnogorskog korpusa. Četnici su ga zvali čika Pera. Njegov 
šef bio je general Armstrong.</p>
<p>68&nbsp; Radoslav Đurić (He-He) depešom br. 362 od 21. novembra 1943. 
izvestio je Mihailovića da mu je šef britanske misije u njegovom štabu saopštio 
da je bio predviđen dotur opreme u sedam aviona, kao i 1.000 funti sterlinga, 
ali da je to obustavljeno, »jer Kairo zna za mobilizaciju protiv partizana« 
(AVII, reg. br. 7/1, k. 276: depeše primljene u Vrhovnoj komandi).</p>
<p>69&nbsp; Čarls. U stvari Branko Radojević, kanadski državljanin, britanski 
kapetan, član vojne misije. U jesen 1943. prebegao je partizanima na Jastrepcu. 
Četnici su ga uhvatiti i likvidirali, verovatno krajem 1943. Robertson je došao 
u štab Draže Mihailovića u Crnoj Gori u leto 1942. Bio je uhapšen od četnika 
pod komandom generala Blaža Đukanovića, pa je tim povodom 14. novembra 1942. 
uputio pismo Mihailoviću u kojem iznosi napore Crvene armije i savezničkih 
snaga u borbi protiv sila Osovine, a za Đukanovića kaže da je »italijanski 
špijun i crnogorski kvisling« (AVII, Ča, k. 20, reg. br. 9/2).</p>
<p>70&nbsp; Radojlović je depešom br. 108 od 22. novembra 1943. izvestio 
Mihailovića da Smederevski korpus vodi svakodnevno borbe protiv NOVJ. Predložio 
je da se u te borbe uključe Avalski, Kosmajski, Kolubarski, Rudnički, Mlavski 
i drugi korpusi (AVII, Ca, k. 276, reg. br. 7/1).</p>
<p>71&nbsp; Bora Rajković, kapetan, komandant Crnogorske brigade Požeškog 
korpusa.</p>
<p>72&nbsp; Na Tometinom polju (kod Kosjerića) 1. šumadijska NO brigada, na 
maršu za istočnu Bosnu, sukobila se s četnicima Požeške i Crnogorske 
brigade Požeškog korpusa. Četnički napad je odbijen (tom I, knj. 5, dok. br. 
143; AVII, Ca, k. 276, reg. br. 7/1, depeša 11103 od Svarca).</p>
<p>73&nbsp; Momčilo Đujić. Imao je i pseudonim Dal-Dal.</p>
<p>74&nbsp; Đujić je, u drugoj polovini novembra 1943, poslao Mihailoviću niz 
depeša u kojima iznosi podatke o koncentraciji nemačkih snaga u Dalmaciji i 
predlaže objekte koje bi savezničke vazduhoplovne snage trebalo da bombarduju 
(AVII, Ca, k. 276, reg. br. 7/1, depeša 11025—11027).</p>
<p>U depešama br. 429—446 od 22. novembra 1943. Đujić izveštava Mi-hailovića 
o tome kako je, navodno, jedan železničar sipao benzin po jednom železničkom 
mostu, koji je kasnije izgoreo, pa je izvesno vreme bio prekinut železnički 
saobraćaj. Zatim, govori o pokretima nemačkih trupa u Dalmaciji i saobraćaju 
brodova na Jadranskom moru, o borbama četnika protiv jedinica NOVJ i stanju kod 
četnika na području Like posle kapitulacije Italije, o čemu kaže:</p>
<p>»Br. 11214 od Nar Nar. Br. 442... Naša stvar na bivšem području Bjelajčevom 
(Lika, Kordun i Gorski kotar — prim. red.), popravlja se. Preduzimam sve što 
mogu. U glavnom, do katastrofe je došlo radi toga, što je Bjelajac (Slavko — 
prim. red.) pobegao u Italiju, što su g. oficiri izgubili inicijativu iz svojih 
ruku i pri padu Italije razbežali se, pobegli. Nastavak.</p>
<p>Br. 11.215 od Nar Nar. Br. 443. Nastavak... Napustili teren i prepustili 
ljude njihovoj sudbini. Žalosno i više nego žalosno. Sada se ljudi 
prikupljaju, pribiraju i da bi sebe i narod spasili, oslanjaju se na 11 (Nemce). 
U ovakvoj situaciji nije im bilo moguće drugojačije. Jedini koji je ostao od 
viših oficira i održao se u Medku osloncem na domobrane u Gospiću, to je 
major Kapetanović. Njegov kurir danas je stigao kod mene u Dinaru. Nastavak.</p>
<p>Br. 11216 od Nar Nar. Br. 444. Nastavak. Sa kratkim izveštajem u kojem me 
moli da preduzmem brigu i nad gornjom Likom i da vas zamoli, da mu odobrite 
privremeno saradnju sa 11 (Nemcima), jer da nema drugog spasa i izlaza ni za 
borce ni za srpski narod na tom području, gde još postoje neke formacije 
hrvatskih partizana, koji raspolažu motorizovanim kolonama, tenkovima i 
artilerijom. Kaže, da mu u Gospiću komandant 11 (Nemački) nudi za sve ljude 
koliko ih ima. Nastavak.</p>
<p>Br. 11.217 od Nar Nar. Br. 445. Nastavak — potpuno naoružanje i opremu pod 
jednim uslovom, da ga ne napada i da se bori protiv crvenih. Naše manje grupe 
boraca napuštenih od oficira u gornjem delu Like, Gomirje, Gacka i oblast 
Kapele, već su se oslonile na 11 (Nemce), dok se neke drže prikrivene. Referat 
o izdaji i begstvu oficira kaže, da će mi naknadno dostaviti, pošto još ima 
da proveri neke podatke. Nastavak.</p>
<p>Br. 11.218 od Nar Nar. Br. 446 od 22 XI — Nastavak. Njemu sam naredio da 
najhitnije dođe kod mene u štab, da se usmeno o svemu dogovorimo, a dotle Vama 
prenosim njegov izveštaj u izvodu i čekam Vaš odgovor. Napominjem, da su 
oficiri koji su došli kod mene ovamo, kad su pobegli iz gornje Like, o čemu 
sam Vam podneo izveštaj, kad sam ih ponovo vratio na posao, pobegli navodno za 
Srbiju preko Banja Luke. Da sam ranije znao za njihovo kukavičko držanje u 
gornjoj Lici bio bih ih pobio. Ali eto sada izmakoše« (AVII, Ca, k. 276, reg. 
br. 7/1).</p>
<p>75&nbsp; Reč je o četničkim oficirima koji su posle kapitulacije Italije, 
kada je potpukovnik Slavko Bjelajac pobegao u Italiju, u borbama protiv NOVJ 
izgubili svoje jedinice i bili prinuđeni da napuste Liku i preko Dalmacije odu 
u četničke jedinice u zapadnoj Bosni. Vidi dok. br. 76 i 77.</p>
<p>76&nbsp; Miodrag.</p>
<p>77&nbsp; i 79 Ljubomir Ljubo Jovanović Patak, potpukovnik, komandant Timočkog 
korpusa.</p>
<p>78&nbsp; Erih Grinvud (Greenwood), član britanske vojne misije kod četnika 
u istočnoj Srbiji.</p>
<p>80 U depešama br. 369—371, od 1. decembra 1943, potpukovnik Jovanović 
izveštava Mihailovića da se predstavnik Štaba Timočkog korpusa sastao u 
Niskoj Banji sa bugarskim pukovnikom Ivanovim, načelnikom Štaba korpusa i da 
je s njim razgovarao »na bazi pisma koje ste (Mihailović — prim. red.) 
uputili Borisu Bumbarevu«. Zatim, navodi da se Ivanov složio da Draža 
Mihailović i Bugari rade za &quot;zajedničku stvar&quot;, jer »uviđa da je 
boljševizam zajednička opasnost« (AVII, Ča, k. 276, reg. br. 7/1).</p>
<p>Ljubo Jovanović je 3. decembra 1943. izvestio Mihailovića da je 1. decembra 
održan sastanak između kapetana Milosavljevića i sudije Rajakovića s jedne, 
i bugarskog potporučnika Georgija Angelova, s druge strane. Zatim, pored 
ostalog, piše: »Ovaj sastanak je veoma uspeo. Angelov je izjavio gotovost da 
sa nama sarađuje« (Arhiv VII, Ča, k. 276, reg. br. 8/1, depeša 11834).<br>
<CENTER></p>
<TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_41.htm"><b>Prethodni dokument</b></a></TD>
<TD><a href="4_14_3_43.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
