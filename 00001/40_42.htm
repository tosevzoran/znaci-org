<html>
<head>
<meta http-equiv="Content-Type" content="text/html; charset=utf-8">

<title>Jozo Tomasevich: CETNICI U DRUGOM SVJETSKOM RATU 1941-1945</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jozo Tomasevich: CETNICI U DRUGOM SVJETSKOM RATU 1941-1945</b><br>


<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_41.htm"><b>Prethodni dokument</b></a></TD>
<TD><a href="40_43.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3 style="text-indent:10.0mm"><span lang="HR" style="mso-ansi-language:HR">POLITIČKA 
ORGANIZACIJA I PROPAGANDA<o:p>
</o:p>
</span></h3>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Četnički 
Centralni nacionalni komitet, formiran na Ravnoj Gori u augustu 1941. bio je 
zamišljen kao savjetodavno tijelo. U njemu su bili neki bivši političari - većinom 
iz četvrte po veličini srpske stranke, Zemljoradničke stranke, i minijaturne 
Republikanske stranke — i neki istaknuti članovi patriotskih i kulturnih 
organizacija kao Srpski kulturni klub. Izvršni odbor komiteta koji su tokom 
dvije prve godine sačinjavali Dragiša Vasić, dr Stevan Moljević i dr Mladen 
Žujović rukovodio je s dosta poslova, kao na primjer s administracijom, vezama 
sa značajnijim pristašama Mihailovićeva pokreta i propagandom — poslovima 
za koje Mihailovićevi komandanti nisu bili prikladne osobe. Praktički su svi 
članovi komiteta i sva tri člana Izvršnog odbora bili ljudi uskih, to jest više 
velikosrpskih, negoli širih općejugoslavenskih političkih pogleda, a imali su 
malo ili nikakvo političko iskustvo.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Mihailović 
i njegovi politički savjetnici neprestano su tvrdili da je četnička 
organizacija okupljena u jedinicama i oko jedinica Jugoslovenske vojske u otadžbini, 
samo vojna organizacija posvećena oslobođenju zemlje i oslobođenju onih 
Jugoslavena koji su još uvijek pod tuđinskom vlašću, te restauraciji 
monarhije i legitimne vlasti. Ipak, kao oruđe vlade u izbjeglištvu i eksponent 
velikosrpskih ciljeva, četništvo je bilo i izrazito politička organizacija. 
To se jasno vidi iz slijedećih činjenica: četnici su čak i u ratu poduzimali 
sve da unište rivale u borbi za vlast u poslijeratnoj Jugoslaviji, posebno 
Komunističku partiju Jugoslavije, koja se od početka pojavila kao 
najozbiljniji i najopasniji takmac; četnici su definirali velikosrpske 
teritorijalne ciljeve i borili se za njihovu realizaciju; tvrdeći da nisu 
politički angažirani, inzistirali su na tome da ni druge grupe ne bi trebale 
biti politički aktivne dok rat još traje; i na kraju, spremali su se da 
poslije rata zavedu četničku diktaturu koja bi trajala dovoljno dugo da se 
izvrši većina njihovog programa. Ne mijenja na stvari što političke odluke 
nisu donosili civilni političari, već prvenstveno Mihailović i njegovi vojni 
komandanti.<sup>39</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">39 
Za izjave koje osvjetljavaju prirodu četničke političke organizacije i proces 
donošenja odluka, a koje je dao na svom suđenju u augustu 1945. Durović, vidi 
<i>Suđenje članovima rukovodstva organizacije Dra^e Mihailovića, </i></span><span lang="HR" style="font-size:8.0pt;mso-ansi-language:HR">str. 
69-83, 481-500.</span><span lang="HR" style="font-size:7.0pt;letter-spacing:-.15pt;mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">U 
biti se ti politički stavovi i odnosi nisu promijenili kroz cijelo vrijeme 
rata, usprkos principima koji zvuče demokratski, a sadržani su u rezoluciji 
koja je donesena na kongresu u selu Ba i koja je u svakom slučaju došla 
prekasno da bi mnogo vrijedila, bilo kao propaganda, bilo kao promjena 
orijentacije. Nitko se od četnika zapravo u duši nije promijenio, iako su 
neki, pa i sam Mihailović i neki od njegovih civilnih savjetnika, eventualno 
shvatili da svoju političku bazu moraju proširiti suradnjom s predstavnicima 
raznih srpskih političkih partija, kako bi opovrgli postojeći dojam da četnici 
samo teže sistemu vojne diktature, te da nadžive partizane. Izvještaj koji je 
u maju 1945. pripremila grupa antikomunističkih srpskih političara, 
intelektualaca i ekonomista opisuje atmosferu u četničkom taboru tokom rata na 
slijedeći način:<o:p>
</o:p>
</span></p>
<p class="MsoNormal" style="margin-left:10.0mm;mso-pagination:widow-orphan"><i><span lang="HR" style="mso-ansi-language:HR">...pukovnik 
Draža Mihailović, kasnije unapreden u generalski čin, bio je okružen ljudima 
od kojih su neki propali u političkom i javnom životu, koji nisu sagledavali 
svu važnost pokreta i svu kompliciranost borbe koju je istovremeno trebalo 
voditi protiv okupatora, »ustaša«, kvislinga u Srbiji i Crnoj Gori, i konačno 
protiv Komunističke partije koja se borila za svoje posebne ciljeve. Bez 
ikakvog političkog duha, željni da zadrže položaj koji su imali uz ministra 
vojnog Dražu Mihailovića, bez širine pogleda na celinu jugoslovenskog 
problema, koji se nakon sloma Jugoslavije pojavio u svoj svojoj ozbiljnosti, ovi 
su se Mihailovićevi savetnici okružili kineskim zidom protiv svih političara 
koji bi im mogli pomoći u interesu naroda. Sa svojim uskogrudnim pojmovima i lošim 
savetima koje su davali Mihailoviću - koji je bio samo oficir bez političkog 
horizonta - katastrofalno su uticali na donesene odluke i na stav pokreta prema 
okupatoru, Saveznicima, komunistima i vlastitom narodu. Osim toga, kao rezultat 
loših veza, neki su se Mihailovićevi komandanti osamostalili i bili nasilni do 
te </span>mere<span style="mso-ansi-language:HR"> </span>da<span lang="HR" style="mso-ansi-language:
HR"> su postali nesreća za narod. Njihovo proizvoljno i često krvavo delovanje 
narod je osudio i, premda su se služili zastrašivanjem, u narodu se moglo čuti 
da to neće poći po dobru.<sup>40</sup><o:p>
</o:p>
</span></i></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">40 
RG 226, </span><span lang="DE" style="font-size:7.0pt;mso-ansi-language:DE">OSS-dokument 
br. XL </span><span lang="HR" style="font-size:7.0pt;mso-ansi-language:HR">13 
541, str. 6. Ovaj izvještaj, očito u grubom engleskom prijevodu, predan je 
potajno američkom vojnom atašeu u Beogradu, koji ga je u julu 1945. poslao u </span><span lang="DE" style="font-size:7.0pt;mso-ansi-language:DE">Washington. 
</span><span lang="HR" style="font-size:7.0pt;mso-ansi-language:HR">Kritičnost 
te grupe prema Mihailovićevoj ratnoj okolini izgleda da je prvenstveno bila 
usmjerena protiv Vasića i Moljevića. Za Vasićevu pozadinu i neke od njegovih 
karakteristika vidi brošuru pod naslovom <i>Dragiša Vasić, </i>koju je 
napisao njegov kolega Mladen I. Zujović. Za Vasićevo navodno mišljenje o 
Moljeviću, a do neke mjere i o Mihailoviću, kao i o samom sebi, vidi Topalović, 
<i>Srbija pod Dravom, </i>str. 16-20.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">S 
proljeća 1942. vojvoda Trifunović-Birčanin osnovao je u Splitu Srpski 
nacionalni komitet, a u julu iste godine osnovan je i Komitet crnogorskih 
nacionalista. Ni jedan od njih nije formalno bio podređen Centralnom 
nacionalnom komitetu, jer su te organizacije iz taktičkih razloga tvrdile da 
nisu svrstane pod Mihailovićem, ali trebale su djelovati i djelovale su kao 
regionalna politička tijela koja su podržavala Mihailovića i četnički 
pokret.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Sve 
dok je Mihailović imao službeni položaj u izbjegličkoj vladi, on osobno bio 
je i glava domaćeg ogranka legitimne jugoslavenske vlade i imao je njene 
prerogative u ime Kralja. U svim područjima koja su stvarno bila pod četničkom 
kontrolom i u onima koja su im okupacione snage prepustile na upravljanje (kao 
npr. veliki dio Crne Gore i izvjesne dijelove teritorija NDH pod Talijanima) četnici 
su zadržali stari jugoslavenski sistem lokalne uprave stavljajući ga 
jednostavno pod svoje ljude. To je bio jedan od izraza četničke 
konzervativnosti i jedna od osnovnih razlika između njih i partizana koji su 
potpuno uništavali stari upravni sistem i uspostavljali potpuno novi.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Uviđajući 
političku važnost omladine za pokret, četnici su u novembru 1942. ustanovili 
organizaciju </span><i>Jugoskovenska<span style="mso-ansi-language:HR"> </span>ravnogorska<span style="mso-ansi-language:
HR"> </span>omladina<span lang="HR" style="mso-ansi-language:HR">, </span></i><span lang="HR" style="mso-ansi-language:HR">ili 
JURAO. Ona je zasnovana </span><span lang="DE" style="mso-ansi-language:DE">na</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">prijeratnim</span><span lang="HR" style="mso-ansi-language:HR"> 
omladinskim sekcijama Srpskog kulturnog kluba, Demokratske stranke (skoro 
potpuno srpske) i Srpske zemljoradničke stranke. Bila je pod općom kontrolom 
Vrhovne komande i organizirana na regionalnoj osnovi, u formi štabova (npr. štabovi 
708 i 801 za Crnu Goru i štabovi 501, 601 i 701 za Srbiju). Najvažniji ogranak 
bio je očito štab 501, čije je područje obuhvaćalo grad Beograd i svu 
zapadnu i srednju Srbiju, gdje je poslije juna 1943. bila smještena Mihailovićeva 
komanda. Većina informacija koje imamo o JURAO tiče se tog područja.<sup>41</sup> 
Direktiva koju je štab 501 izdao 15. februara 1943. pokazuje u kojem smjeru 
funkcioniraju te organizacije na gradskim područjima.<sup>42</sup> Kako je 
navedeno, cilj je bio okupiti i organizirati sve srpske »nacionalno (politički?) 
nekompromitirane« mlade ljude, odgajati ih u četničkom duhu i pripremiti za 
izvršenje svakog zadatka »koji zahtijevaju interesi srpskog naroda i naših 
pretpostavljenih.« Osnovna organizaciona jedinica bila je (kao i u 
reorganiziranoj vojsci) trojka, a postojale su i posebne sekcije na principu 
trojke za gimnazijsku omladinu, studente (iako je beogradski univerzitet bio 
zatvoren), za ljude u Nedićevoj Omladlnskoj radnoj službi i za mlade ljude u 
industriji i<span style="mso-spacerun: yes">&nbsp; </span>zanatstvu. 
Disciplinska pravila bila su ista kao za Jugoslovensku vojsku u otadžbini, a članovi 
ravnogorske omladine bili su podložni mobilizaciji na poziv komandanta korpusa 
ili brigade u njihovom kraju. Ograničen svojim usko srpskim stavom, ograničen 
bar u izvjesnoj mjeri i četničkim predrasudama protiv žena, četnički 
omladinski pokret nije se mogao takmičiti s Ujedinjenim Savezom Antifašističke 
Omladine Jugoslavije, a posebno ne s njenim jezgrom i vodećom snagom, Savezom 
komunističke omladine Jugoslavije - iako mu je nesumnjivo pripadao priličan 
broj odanih i discipliniranih mladih ljudi.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">41 
Jedan od rijetkih tekstova o Ravnogorskom omladinskom pokretu je članak »Omladinski 
štab 501 Ravnogorske omladine« iz pera dvaju bivših vođa, Milorada M. 
Drachkovitcha i Branka Lazitcha, a sadrži njihova sjećanja o organizaciji, 
funkcioniranju i ideologiji. Na str. 97. oni kažu da »jugoslavenska firma 
(organizacije) nije odgovarala srpskoj sadržini!« Vidi također Borković, 
str. 308.<span style="letter-spacing:-.3pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">42 
Mikrofilm br. T-311, rola 189, snimci 433-441, osobito kadar 434.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Jedna 
od fundamentalnih razlika između četničkog i partizanskog pokreta bio je 
odnos prema ženama. Sudjelovanje žena u partizanskim borbenim</span><!--[if gte vml 1]><v:line id="_x0000_s1026"
 style='position:absolute;z-index:1;mso-position-horizontal-relative:margin;
 mso-position-vertical-relative:text' from="-4.1pt,204.5pt" to="-4.1pt,569.8pt"
 o:allowincell="f" strokeweight=".95pt">
 <w:wrap anchorx="margin"/>
</v:line><![endif]-->
<span style="mso-ansi-language:HR"><span style="mso-spacerun: yes">&nbsp;</span><span lang="HR">redovima 
i masovnim organizacijama partizanskog pokreta bilo je od takve važnosti da se 
svi partizanski rukovodioci slažu u tome da bez žena ne bi nikad mogli 
pobijediti. Dok je u partizanskim borbenim redovima bilo između 15 i 20% žena, 
nisam naišao ni na jedan podatak da su se među četnicima borile i žene. </span></span><span lang="DE" style="mso-ansi-language:DE">Zaista</span><span lang="HR" style="mso-ansi-language:HR">, 
žena uopće nije bilo u četničkim jedinicama; žene su služile samo - kao 
bolničarke, kuriri i povremeno za špijunažu.<sup>43</sup> Budući da je 
socijalni status žene u onim krajevima zemlje gdje su četnici bili najjači 
(Srbija, Crna Gora, Bosna i Hercegovina) bio vrlo nizak, vješta politika 
mobiliziranja žena nesumnjivo bi koristila četnicima u vojnom, političkom i 
psihološkom smislu. Ali izgleda da četnici nisu čak ni razmišljali o toj 
mogućnosti. Žene koje su stupile u partizanske redove, ili koje su uz njih 
pristajale, bile su omiljena meta četničke propagande, van sumnje usmjerene 
također i na muškarce konzervativnih shvaćanja. Tako se, na primjer, u jednom 
četničkom letku tvrdilo da partizani ubijaju sve crkveno vjenčane Srbe, da u 
Crnoj Gori ima 4.000 nezakonite partizanske djece, te da su obeščastili mnoge 
djevojke, koje su se zatim utopile.<sup>44</sup> Sam Mihailović upotrijebio je 
riječ prostitutke, govoreći o partizankama: u telegramu od 12-13. decembra 
1943. predsjedniku vlade Puriću, rekao je da u komunističkim redovima ima 
mnogo žena, koje su u pravilu ili bile prostitutke prije nego što su prišle 
partizanima ili su to postale tokom svog boravka u komunističkoj vojsci.<sup>45</sup> 
A za generala Nedića, predsjednika srpske marionetske vlade, porijeklom iz iste 
socijalne sredine kao Mihailović, navodi se da je žene koje su napustile svoje 
domove i otišle u partizane, jednako kao i one koje ih pomažu propagandom 
nazvao »razvratnicama, beskućnicama, nerazumni-cama i belosvetskim droljama.«<sup>46</sup> 
Četnička Vrhovna komanda i Centralni nacionalni komitet shvaćali su da je 
propaganda od neizmjerne važnosti i kod kuće i u inozemstvu, te je glavni četnički 
štab imao u svom sastavu aktivni odjel za propagandu. Na čelu mu je tokom 
1942. i dijelom 1943. bio Vasić, a dr Moljević je očito nastavio njegov rad. 
Od augusta 1943. do septembra 1944. također je u propagandnom radu bio vrlo 
aktivan dr Đurović, osobito u radio-propagandi namijenjenoj Velikoj Britaniji 
i Sjedinjenim Državama. U martu 1942. Mihailović je u pismu jednom od svojih 
crnogorskih komandanata, pukovniku Baji Stanišiću, napisao: »Danas je 
propaganda od isto toliko velike važnosti koliko i oružana akcija.«<sup>47</sup> 
Jedan od glavnih udaraca četničke propagande tokom rata bio je, naravno, 
usmjeren na dobivanje aktivne podrške četničkom pokretu. U svom direktivnom 
pismu od 30. jula 1942, major Ostojić iz Vrhovne komande zahtijevao je od svih 
četničkih komandanata »da razviju što jaču usmenu i pismenu propagandu. 
Narod se mora uveriti da su mu jedini prijatelji Ravnogorci i da od njih treba 
da očekuje slobodu i srećan život... Raditi danju i noću i održavati duh 
naroda; čas slobode je blizu. Pomoć saveznika sigurna je za Ravnogorce i ceo 
svet im se divi.«<sup>48</sup> Nakon sukoba između četnika i partizana s 
jeseni 1941. u zapadnoj Srbiji, druga osnovna crta četničke propagande bio je 
antikomunizam.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">43 
Sergije M. Živanović, I, 118-121.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">44 
Suđenje članovima rukovodstva organizacije Draže Mihailovića, </span></i><span lang="HR" style="font-size:7.0pt;mso-ansi-language:HR">str. 
245, svjedočenje potpukovnika Keserovića, jednog od optuženika.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">45 
Jovan Đonović, »Veze sa generalom Mihailovićem sa Srednjeg Istoka«, str. 
20.<span style="letter-spacing:
-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">46 
Martinovič-Bajica, str. 321. Cijelo jedno poglavlje ove knjige posvećeno je 
prezirnom obračunu sa ženama u partizanskim redovima.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">47 
Dokumenti o izdajstvu Dra^e Mihailovića, </span></i><span lang="HR" style="font-size:7.0pt;mso-ansi-language:
HR">I, 27.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">48 
Arhiv Vojnoistorijskog instituta, Beograd, Četnički dokumenti, </span><span lang="DE" style="font-size:
7.0pt;mso-ansi-language:DE">reg. br. </span><span lang="HR" style="font-size:
7.0pt;mso-ansi-language:HR">14/2, kutija 1.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Krajnje 
složeni uvjeti pod kojima su djelovali četnici postavljali su pred njihovu 
propagandu također složene zadatke. U direktivi koju je Mihailović izdao u 
septembru 1942. specifični ciljevi četničke propagande navode se ovako: <o:p>
</o:p>
</span></p>
<p class="MsoNormal" style="margin-left:10.0mm;mso-pagination:widow-orphan"><!--[if gte vml 1]><v:shapetype
 id="_x0000_t75" coordsize="21600,21600" o:spt="75" o:preferrelative="t"
 path="m@4@5l@4@11@9@11@9@5xe" filled="f" stroked="f">
 <v:stroke joinstyle="miter"/>
 <v:formulas>
  <v:f eqn="if lineDrawn pixelLineWidth 0"/>
  <v:f eqn="sum @0 1 0"/>
  <v:f eqn="sum 0 0 @1"/>
  <v:f eqn="prod @2 1 2"/>
  <v:f eqn="prod @3 21600 pixelWidth"/>
  <v:f eqn="prod @3 21600 pixelHeight"/>
  <v:f eqn="sum @0 0 1"/>
  <v:f eqn="prod @6 1 2"/>
  <v:f eqn="prod @7 21600 pixelWidth"/>
  <v:f eqn="sum @8 21600 0"/>
  <v:f eqn="prod @7 21600 pixelHeight"/>
  <v:f eqn="sum @10 21600 0"/>
 </v:formulas>
 <v:path o:extrusionok="f" gradientshapeok="t" o:connecttype="rect"/>
 <o:lock v:ext="edit" aspectratio="t"/>
</v:shapetype><v:shape id="_x0000_s1027" type="#_x0000_t75" style='position:absolute;
 left:0;text-align:left;margin-left:-23.75pt;margin-top:9.85pt;width:32.15pt;
 height:30.7pt;z-index:-1;mso-wrap-edited:f;mso-wrap-distance-left:0;
 mso-wrap-distance-right:0' wrapcoords="0 0 0 18562 18053 18562 18053 21600 21600 21600 21600 18562 21600 18562 21600 0 0 0">
 <v:imagedata src="file:///D:/DOCUME~1/pc/LOCALS~1/Temp/msoclip1/01/clip_image002.png"
  o:title="" bilevel="t"/>
 <w:wrap type="through"/>
</v:shape><![endif]-->
<i><span lang="HR" style="letter-spacing:
-.3pt;mso-ansi-language:HR">a)</span><span lang="HR" style="mso-ansi-language:
HR"> borba protiv komunista, koje treba napadati kao trockiste, kako se ne bi 
kvarili odnosi između vlade u izbeglištvu i Sovjetskog Saveza;<o:p>
</o:p>
</span></i></p>
<p class="MsoNormal" style="margin-left:10.0mm;mso-pagination:widow-orphan"><i><span lang="HR" style="letter-spacing:-.2pt;mso-ansi-language:HR">b)</span><span lang="HR" style="mso-ansi-language:HR"> 
iscrpna obrada masovnih zločina koje su počinili komunisti, ustaše i nemačke 
okupacione trupe;<o:p>
</o:p>
</span></i></p>
<p class="MsoNormal" style="margin-left:10.0mm;mso-pagination:widow-orphan"><i><span lang="HR" style="mso-ansi-language:HR">c) 
razglašavanje masovnih streljanja talaca koje vrše nemačke okupacione trupe;<o:p>
</o:p>
</span></i></p>
<p class="MsoNormal" style="margin-left:10.0mm;mso-pagination:widow-orphan"><i><span lang="HR" style="mso-ansi-language:HR">d) 
pomoć regrutaciji za Jugoslovensku vojsku u otadžbini;<span style="letter-spacing:-.05pt"><o:p>
</o:p>
</span></span></i></p>
<p class="MsoNormal" style="margin-left:10.0mm;mso-pagination:widow-orphan"><i><span lang="HR" style="mso-ansi-language:HR">e) 
jačati pouzdanje u konačnu pobedu Saveznika.<sup>49</sup><span style="letter-spacing:-.3pt"><o:p>
</o:p>
</span></span></i></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">49 
Mikrofilm br. T-312, rola 470, snimci 8,060. 434-35.<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Drugom 
direktivom pod naslovom »Narodni ravnogorski odbori i naša propaganda«, koja 
je izdana ljeti 1944, zacrtano je zasnivanje odbora po cijeloj zemlji tako »da 
bi naša propaganda obuhvatila svu zemlju i sav narod.« Taj sistem je trebao 
imati ovu strukturu: seoski odbori, općinski odbori, sreski odbori, okružni i 
konačno pokrajinski odbori kojima bi na čelu bili razni područni komandanti; 
propagandu u samoj Srbiji treba usmjeravati iz Vrhovne komande. U svakom danom 
području, korpusi ili grupe korpusa trebali bi biti odgovorni za propagandni 
rad i preko svoje posebne sekcije i preko seoskih, općinskih i sreskih odbora, 
a sve te tri vrste odbora bile su pod rukovodstvom sreskog četničkog 
komandanta.<sup>50</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">50 
Arhiv Vojnoistorijskog instituta, Beograd, Četnički dokumenti, </span><span lang="DE" style="font-size:
7.0pt;mso-ansi-language:DE">reg. br. </span><span lang="HR" style="font-size:
7.0pt;mso-ansi-language:HR">43/2, kutija 7.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Jedan 
dio priručnika iz 1942. posvećen je organizaciji propagande i obavještajne 
aktivnosti - dviju različitih ali usko povezanih službi - i u njemu se 
detaljno navode principi organizacije, tip ljudi koje treba upotrebljavati za 
pojedini zadatak i specifični pristup nekim aspektima propagande, kao npr. 
propagandi među Hrvatima i propagandi u obranu monarhije.<sup>51</sup> Glavna 
meta četničke propagande bili su komunisti, što je Mihailović neprestano 
naglašavao. U već citiranom telegramu svojim komandantima, 7. novembra 1943, 
on je, na primjer, rekao: »Putem proglasa obratite se svi narodu. Izložite svu 
opasnost koju mu komunisti nanose. Pozovite u naše redove sve ispravne 
muslimane i sve ispravne Hrvate. Suzbijajte komunističke laži o njihovom broju 
i njihovoj snazi Izdajte letke sa potrebnom sadržinom da se narodu ukaže sva 
opasnost od komunista, kao i potreba borbe za njihovo uništenje.«<sup>52</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">51 
Mikrofilm br. T-511, rola 192, snimci 345-355. Priručnik čak predviđa kako 
treba odgovoriti na neka vjerojatno škakljiva pitanja, kao npr. o političkoj 
ulozi Jugoslovenske vojske u otadžbini nakon svršetka <b>rata.</b><span style="letter-spacing:-.5pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">52 
Arhiv Vojnoistorijskog instituta u Beogradu, Četnički dokumenti, </span><span lang="DE" style="font-size:7.0pt;mso-ansi-language:DE">reg</span><span lang="HR" style="font-size:7.0pt;mso-ansi-language:HR">. 
</span><span lang="DE" style="font-size:7.0pt;mso-ansi-language:DE">br</span><span lang="HR" style="font-size:7.0pt;mso-ansi-language:HR">. 
19/1, kutija 3.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Jedan 
dio četničke političke aktivnosti tokom rata odnosio se i na kontakte s 
antikomunističkim političkim grupama i snagama otpora u drugim zemljama 
jugoistočne Evrope - u Albaniji, Bugarskoj, Grčkoj, Mađarskoj i Rumunjskoj - 
u cilju stvaranja zajedničke politike protiv snaga koje su u tim zemljama 
predvodili komunisti, kao i u Jugoslaviji.<sup>53</sup> Ali dok je komunističke 
grupe povezivala zajednička revolucionarna i internacionalistička ideologija i 
odanost Sovjetskom Savezu i Kominterni, sve do njenog raspuštanja u maju 1943, 
nacionalističke snage bile su manje ili više šovinističke, ekspanzionističke 
na račun svojih susjeda i jedina spona bio im je antikomunizam. Naravno, kad su 
četnici jednom iskusili velike poteškoće s Britancima, osobito nakon što su 
ih zapadni Saveznici odbacili, a partizane priznali kao savezničku vojnu silu, 
svi četnički planovi za suradnju sa sličnim grupama u susjednim zemljama 
izgubili su svako praktično značenje. Ali sve su se te antikomunističke snage 
i dalje nadale da će ih spasiti angloameričko iskrcavanje na Balkan, koje bi 
zaustavilo prijeteću sovjetsku plimu. Kako se pokazalo, bile su to uzaludne 
nade.</span></p>
<span lang="HR" style="font-size:7.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">53 </span><i><span style="font-size:7.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-US;mso-fareast-language:
EN-US;mso-bidi-language:AR-SA">The Trial of </span><span lang="HR" style="font-size:7.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">Dra^a Mihailović, </span></i><span lang="HR" style="font-size:7.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:HR;mso-fareast-language:EN-US;mso-bidi-language:AR-SA">str. 
420-423, 470-480, 497-499. Za neke vijesti o uspostavljanju kontakta između četnika 
i Bugara koje je izvršio potpukovnik Jovanović-Patak, četnički komandant u 
istočnoj Srbiji, vidi Arhiv Vojnoistorijskog instituta u Beogradu, Četnički 
dokumenti, </span><span lang="DE" style="font-size:7.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
DE;mso-fareast-language:EN-US;mso-bidi-language:AR-SA">reg</span><span lang="HR" style="font-size:7.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">. </span><span lang="DE" style="font-size:7.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:DE;mso-fareast-language:
EN-US;mso-bidi-language:AR-SA">br</span><span lang="HR" style="font-size:7.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:HR;mso-fareast-language:EN-US;mso-bidi-language:AR-SA">. 49/2, 
kutija 129; mikrofilm br. T-312, rola 470, snimak 8,060. 326. Za neke kontakte 
koje je s antikomunističkim snagama u Albaniji održavao izvana Jovan Đonovič, 
vidi njegov članak »Moje veze sa Dražom Mihailovićem sa Srednjeg Istoka«.</span>
<p>
<br>
<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_41.htm"><b>Prethodni dokument</b></a></TD>
<TD><a href="40_43.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

