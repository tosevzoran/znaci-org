<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_116.htm"><b>Prethodni dokument</b></a></TD>
<TD><a href="4_14_4_118.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDE ŠUMADIJSKE GRUPE KORPUSA OD 9. 
DECEMBRA 1944. KOMANDANTIMA 1. i 2. ŠUMADIJSKOG, POŽESKOG I NEVESINJSKOG 
KORPUSA ZA NAPAD NA JEDINICE NOVJ NA PROSTORIJI OBALJ—ZAGORJE1</strong></p>
<p align="center">KOMANDA ŠUMADIJSKE GRUPE KORPUSA</p>
<p align="center">Jugoslovenske vojske u Otadžbini</p>
<p align="center">Pov. O. Broj 26</p>
<p align="center">9 decembra 1944. godine</p>
<p align="center">Položaj. —</p>
<p align="center">ZAPOVEST Sekcija razmere 1 : 100.000 (italijansko izdanje)</p>
<p>U vezi primljenog plana za napad od strane štaba 2202 a brigada i meštanski 
zagorski odred u jačini od 5—6000 ljudi po podatcima od istog štaba XI 
komunistička hercegovačka nalazi se na prostoriji: Obalj — Zagorje.3 Stalnih 
položaja nema, snage su im grupisane u glavnom na prostoriji: Trnovo — s. Mrežica 
— s. Borija i u oblasti Kalinovika. U XI komunističkoj brigadi ima veliki 
broj zarobljenih ili prisilno mobili-sanih četnika, a isti je slučaj i u 
Zagorskom odredu u kome pored toga ima i veći broj starijih ljudi.</p>
<p>Shodno naređenju V. K. jedinice romaniskog korpusa (2 sarajevska kalinovačka 
i fočanska brigada), bilećska i gatačka brigada, delovi durmitorskog korpusa 
i grupa korpusa pod komandom potpisatog izvršiće napad na pomenute komunističke 
jedinice u cilju čišćenja prostorije na desnoj obali r. Neretve.</p>
<p>Na osnovi napred iznetog, a za izvršenje dobivenog zadatka, izdajem sledeću,</p>
<p>ZAPOVEST:</p>
<p>1. — Major Mazić4 sa svojim jedinicama polazi u napad 10 ovog meseca u 
5.15 časova sa dosadanjeg položaja iz sela G. Mrežice i kreće se pravcem: s. 
Mrežica — zaseok Osija — Okolista — s. KREBLJINE — Gradac (k. 1399) — 
Kutski Grad (1552) — s. Kuta — s. Bukovica —gde se zadržava radi 
zatvaranja pravca Kalinovik — Obalj.</p>
<p>Još u toku današnjeg dana a najkasnije u toku noći 9/10 major g, Mazić 
uputiće kurire u pravcu Trnova za hvatanje veze sa komandantom romaniskog 
korpusa majorom g. Mom-čilovićem, sa kojim će u toku napada 10 ovog m-ca održavati 
tesnu vezu. Levo održavati vezu sa II šumadiskim korpusom majora g. Miloševića 
koji se kreće na pravcu kako je u ovoj zapovesti izloženo.</p>
<p>2.&nbsp; — Drugi šumadiški korpus, majora g. MILOŠEVIĆA ALEKSANDRA.</p>
<p>Polazi u napad 10 ovog meseca u 5.15 časova sa dosada-njeg položaja 
pravcem: s. G. Budanj — s. Borjanice — s. Gra-bovik (u koliko se kod sela 
Grabovika ne bi mogla preći r. Bistrica), spustiti se na drum kod s. Ocrkavlje 
(odavde pravac MUKINJA (k, 1175) — k. 1126 — s. Sivolji — Barbin brdo (k. 
1215) — s. Vlaholje — Popove glave (k. 1195) gde se zadržati do daljeg naređenja.5</p>
<p>Desno održati vezu sa odredom majora Mazića koji je kreće pravcem po tačci 
1., a levo sa požeškim korpusom na pravcu koji je izložen u tačci 3 ove 
zapovesti.</p>
<p>3.&nbsp; — Požeški korpus, majora MARKOVIČA MILOŠA. Polazi u napad 10 
ovog meseca u 5.15 časova sa dosada-</p>
<p>njeg položaja pravcem: s. Ocrkavlje — s. Badnjine — s. Vođice — 
VRATLO — s. Borija — s. Vihovići — s. Jažići — KALINOVIK — s. 
Vasilice gde se zadržati do daljeg naređenja.6</p>
<p>Desno održavati vezu sa II šumadiskim korpusom a levo sa komandantom 
nevesinjskog korpusa na pravcu koji je izložen u tačci 4 ove zapo vesti.</p>
<p>4.&nbsp; — Prvi šumadiski korpus, kapetana MARKA MUZI-KRAVIČA.</p>
<p>Kao rezerva grupe korpusa izvršiće pokret sa dosadanjeg položaja na pravcu 
II šumadiskog korpusa.</p>
<p>5.&nbsp; — Delovi nevesinjskog korpusa, kapetana MILORADA POPOVIČA.</p>
<p>Polazi u napad, sa dasadanjeg položaja, 10 ovog meseca u 5.15 časova 
pravcem: s. Jeleč — Borija — s. Jelašca — KA-ČUNA gde se zadržati do 
daljeg naređenja.</p>
<p>Desno održavati vezu sa požeškim korpusom na pravcu 3 ove zapovesti.</p>
<p>Zadatak da se što pre krene određenim pravcem čisteći komunističke 
delove ispred sebe sa glavnom težnjom da pokrete podešava tako da uvek bude 
ispred grupe šumadiskih korpusa te da takvim manevrom grozi desnom boku i 
pozadini partizanskih snaga, u isto vreme osiguravajući levi bok grupe šumadiskih 
korpusa.</p>
<p>6.&nbsp; — Potpisati sa svojim štabom krećaće se na čelo I šumadiskog 
korpusa za II šumadiskim korpusom.</p>
<p>KOMORA: Svih jedinica i bolnica kreću se drumom 10 ovog meseca iz s. Daničića 
u 8 časova i to komora požeškog zatim I šumadiskog zatim bolnice pa komora 
ovog štaba pa II šumadiski korpus.</p>
<p>Komandant celokupne komore biće intendant požeškog korpusa, poručnik 
MILISAV MATIĆ.</p>
<p>Sa komorom i bolnicom komandanti će poslati i sve bolesne vojnike sa 
potrebnim obezbeđenjem.</p>
<p>7.&nbsp;— Komandanti korpusa odmah po prijemu ove zapovesti izvršiće 
raspored trupa na polaznim položajima te kako bi do određenog vremena mogli poći 
u napad.</p>
<p>Dan i početak napada držati u najvećoj tajnosti.</p>
<p>Komandant odreda i korpusa po svaku cenu održaće svoje položaje 9 ovog i 
noću 9/10 decembra te da bi se ova zapovest mogla da izvrši.</p>
<p>8.&nbsp; — Komandanti korpusa i odreda odmah po prijemu ove zapovesti izvršiće 
potrebnu pripremu za napad, kako kod boračkog osoblja tako i kod komore i 
bolnice. Preduzeti sve potrebne mere da se pripreme na vreme i tajno izvrše te 
kako bi napad mogao da se izvrši TAJNO I U ODREĐENO VREME.</p>
<p>9.&nbsp; — U toku napada 10 ovog meseca napad svih komandanata da bude što 
energičniji i obazriviji. Obratiti pažnju da se utrošak municije svede na 
najpotrebniju meru.</p>
<p>Prilikom prolaska kroz naseljena mesta biti vrlo oprezan, slati blagovremeno 
patrole za pretres sela i celokupno nacionalno ljudstvo sposobno za borbu 
MOBILISATI I SA SOBOM POVESTI BEZ OBZIRA KOJOJ JEDINICI PRIPADA i upo-trebiti ga 
za borbu.</p>
<p>10.&nbsp; — Miljevski bataljon kalinovačke brigade stavlja se na raspoloženje 
komandantu II šumadiskog korpusa koga upo-trebiti kao borbenu jedinicu. Jednu 
desetinu sa desetarom od ovoga bataljona dati komandantu požeškog korpusa za 
puto-vođe i predhodnicu.</p>
<p>11.&nbsp; — Veza. Komandanti korpusa i komandanti odreda obratiće naročitu 
pažnju na održavanje veze sa susedima i to putem kurira, ugovorenim znacima i 
kao najvažnije putem vatrene veze.</p>
<p>12.&nbsp; — Ishrana sa terena no težiti da se suva hrana ponese bar za 
jedan dan.</p>
<p>13.&nbsp; — Sanitetska služba kako su komandanti do sada re-gulisali.</p>
<p>14.&nbsp; — Obratiti pažnju na bokove i pozadinu, jer će crveni prilikom 
odstupanja ostaviti trojke radi zabune i nanošenja gubitaka.7</p>
<p align="center">PRIJEM NAREĐENJA PISMENO POTVRDITI.</p>
<p align="center">S VEROM U BOGA SA DRAŽOM ZA KRALJA I OTADŽBINU.</p>
<p align="center">Dostavljeno:</p>
<p align="center">K-tu 1 i 2 šumadiskog i&nbsp; požeškog i nevesinjskog 
korpusa.</p>
<p align="center">Komandant, ppukovnik</p>
<p align="center"><strong>Duš. U. Smiljanić</strong></p>
<p align="center">M.P.8</p>
<p align="center">Štab 569 O. br. 707 Muz.[ikravić]</p>
<p>1&nbsp; Original (pisan na mašini, ćirilicom) u Arhivu VII, Ča, k. 34, 
reg. br. 19/1 (S-V-2614).</p>
<p>2&nbsp; Reč je o planu napada na Kalinovik. U naređenju Štaba 1. šu-madijskog 
korpusa od 6. decembra 1944. piše:</p>
<p>»Komandant Šumadiske Grupe Korpusa sa O. Br. 23 dostavio je:</p>
<p>Komandant ŠTABA 220 — Romaniski korpus, dostavio je sledeće: ke — prim. 
red.) dobio sam sledeću depešu: izdejstvovali srno od V.K. da se uputi 2.000 
Srbijanaca za akciju prema Kalinoviku. U ovoj</p>
<p>,Od Komande I.B.H. i B (Komande Istočne Bosne i Hercegovine i Bo-akciji 
treba da učestvuju sve tvoje snage tamo, kao i sve Hercegovačke snage pod 
komandom Milorada Popovića a takođe da učestvuju Kureš (Miloš, komanadnt 
Bilećke brigade Trebinjskog korpusa — prim. red.) i Ružić (Ivan, komandant 
Durmitorskog korpusa — prim red.). Srbijanske snage vodi ppukovnik Dušan 
Smiljanić, koji je već stigao u Foču. Preduzmite potrebno i izvestite. Ova 
akcija je veoma važna i preduzmite najhitnije sve što možeš... Baćović, 
Ostojić...«</p>
<p>U daljem tekstu, komandant Romanijskog korpusa naređuje: da se 2. sarajevska 
brigada koncentriše u rejonu Dobrog Polja; da Bi-lećka i Zenička brigada izvrše 
pokret pravcem Luka — Grab — Trnovo — Dobro Polje; da Kalinovačka brigada 
koncentriše dva bataljona u rejonu Mrežice, a jedan bataljon da stavi na 
raspolaganje komandantu Nevesinjskog korpusa; da Nevesinjski i Durmitorski 
korpus svoje snage koncentrišu na prostoriji JelaČ — Zakmur — Vrbnica i da 
se Fočanska brigada Drinskog korpusa, po prebacivanju u rejon Mrežice, stavi 
pod komandu Kalinovačke brigade (Arhiv VII, Ca, k. 45, reg.b r. 14/5).</p>
<p>3&nbsp; Na toj prostoriji su tada dejstvovale jedinice 11. brigade 29. 
hercegovačke divizije NOVJ i Kalinovački NOP odred. O njihovom rasporedu, 
zadacima i dejstvima vidi Zbornik NOR-a, tom IV, knj. 31, dok. br. 36 i 44, knj. 
32, dok. br. 7. U daljim dejstvima protiv četničkih snaga na prostoriji 
Kalinovik — Foča — Trnovo do kraja decembra 1944, bile su angažovane još 
i 14. brigada iste divizije, 2. brigada i talijanske partizanske divizije »Garibaldi«, 
delovi 3 (hercegovačke) brigeda narodne odbrane i Konjički i Kalinovički NOP 
odred. O njihovim dejstvima vidi Zbornik NOR-a, tom IV, knj. 31, dok. br. 63, 
7T, 131 i 152; isto, knj. 32, dok. br. 39.</p>
<p>4&nbsp; Spasoje, komandant Kalinovičke brigade Romanijskog korpusa.</p>
<p>5 Za izvršenje tog zadatka, Štab 2. šumadijskog korpusa je, prema 
zapovesti tog 'štaba od 9. decembra 1944, formirao borbeni poredak od dve 
kolone i rezerve. Desna kolona (Udarna brigada i Miljevski bataljon) 10. 
decembra 1944. »od 5 č. 15 m. preduzima napad sa linije: ... Tursko groblje 
(raskrsnica puteva od Mrežice gde je zajednička zaseda Udarne i 3. Krag.[ujevačke] 
brigade) — k. 705 isključno pravcem: Gradine (821) — s. Bovanj — s. Izbično 
i dalje po pravcu Bistrica, desno duž opšteg pravca napada s. Grabovik — 
Mukinja — s. Sivolje — Babrin brdo sa ciljem da izbije u s. Vlaholje, gde će 
dobiti dalje naređenje«. Leva kolona (Lepenička i 3. kragujevačka brigada) 
prikuplja se »na liniji k. 705 zaključno — Grad isključno sa koje istoga 
dana u 5 č. 15 m. polazi u napad pravcem: k. 705 — s. Beši-rica — s. 
Metina — dalje po pravcu Bistrice, levo duž opšteg pravca napada: s. 
Grabovik — Mukinja (1175) — k. 1126 — s. Sivolje — Babrin brdo (1215) 
— s. Vlaholje sa ciljem da izbije u s. Vlaholje gde će dobiti dalje naređenje«.</p>
<p>Rezerva (2. kragujevačka brigada sa pridatim delovima) prikuplja se 10. 
decembra »do 5 č. u s. G. Budanj kod kuća gde je sada Lepenička brigada, 
odakle polazi u 5 č. 15 m. za levom kolonom« (Arhiv VII, Ca, k. 44, reg. br. 
41/4).</p>
<p>Napad 2. šumadijskog korpusa počeo je 10. decembra ujutro. U toku dana 
njegove jedinice su uspele da zauzmu sela Poljice i Sivolje. Opširnije o tome 
vidi Arhiv VII, Ča, k. 44, reg. br. 38/1: izve-štaj Komande 2. šumadijskog 
korpusa od decembra 1944.</p>
<p>6 Vidi dok. br. 124.</p>
<p>7 O dejstvima po toj zapovesti u uvodnom delu zapovesti Komande Šumadijske 
grupe korpusa od 12. decembra 1944. piše:</p>
<p>»Preduzeti napad 11 ovog meseca nije uspeo iz više razloga, ali kao glavni 
razlog za ovaj neuspeh jeste begstvo sa položaja II sarajevske brigade i 
kalinovačkog bataljona. Ovo iznosim javno i u koliko se pomenute jedinice ne 
poprave 12 ovog meseca obavestiću V. K. a starešine ću staviti pod preki 
vojni sud.</p>
<p>Pojedini komandanti korpusa u toku napada 11. ovog meseca i suviše su bili 
neaktivni u napadu i nisu bili energični što je imalo dosta uticaja za 
neuspeh, pa skrećem pažnju za u buduće da se ovo više nesme ponoviti.</p>
<p>Š obzirom da su partizanske snage, u odnosu na naše snage, i suviše malo 
odlučio sam da 12. ovog meseca izvršim napad na partizanske snage i da po 
svaku cenu danas ovladam Kalinovikom. Napad će se izvršiti u dve kolone.</p>
<p>Ovom napadu sadejstvovaće grupa majora Momčilovića i majora Mazića« 
(Arhiv VII, Ča, k. 34, reg. br. 27/1).</p>
<p>U ovoj knjizi vidi dok. br. 124 i 192.</p>
<p>8 Okrugli pečat: »Komanda jugoslovenske vojske u otadžbini — Gorski štab 
708«.</p>
<p>9 Štab 1. šumadijskog korpusa (beleška je na originalu dopisana masti 
lom).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_116.htm"><b>Prethodni dokument</b></a></TD>
<TD><a href="4_14_4_118.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
