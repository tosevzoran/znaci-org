<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_29.htm"><b>Prethodni dokument</b></a></TD>
<TD><a href="4_14_4_31.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ GENERALA MATIJE PARCA OD 14. AVGUSTA 1944. 
DRAŽI MIHAILOVIĆU O SARADNJI ČETNIKA SA NEMAČKIM I NEDICEVIM JEDINICAMA NA 
PODRUČJU OBRENOVCA1</strong></p>
<p>Gospodine ministre!</p>
<p>Kako za dva do tri dana moj kurir ponovo ide u Zagreb, da odnese pisma određenim 
osobama, u kojim pismima sam, pored ostalog te osobe zamolio, da ako ima 
domobranskih (oficira ili podofic.) koji bi želeli da se prebace kod nas, da se 
prilikom prijavljivanja pozovu i na mene. Stoga molim, da bi se Komandantima naših 
odreda, a naročito u Bosni, Hercegovini i Dalmaciji, skrenula pažnja ili 
izdalo potrebno naređenje, ako se neko od domobrana pozove na moj poziv ili 
samo na mene, da ga prime i upućuju po potrebi gde treba.2</p>
<p>Cuo sam iz vrlo pouzdanog izvora, da se naši četnici—borci u Obrenovcu po 
ulica [ma] i u kafanama viđaju u društvu dobrovoljaca3 i da sa istima piju i 
da se sa istima bratime. Građani-meštani Obrenovca s obzirom na sve ranije, čude 
se čudom i pitaju se šta je to i odkuda to. Isto se govori, da je kapetan Lapčević4 
u opštini Obrenovačkoj održao jednu konferenciju sa generalom Mušickijem5 i 
pretstavnicima nemačke vojske a prisustvovali su i sreski načelnik i 
predsednik Op-štine. Govori se da je Kapetan Lapčević došao na poziv Mušic-kog 
i Njemaca, — što je raspravljano na konferenciji nisam mogao saznati — 
jedni kažu da su pred sobom imali sekcije.6</p>
<p>U s. Kaleniću govore seljaci, da su naši borci prilikom pre-laza u Srem 
tamo uzeli neku ždrebat i kobile i to sve poslali u s. M. Borak i s. Kalenić. 
Seljaci ovaj postupak vrlo rđavo kritikuju i kažu naši borci nisu išli u 
Srem da pljačkaju, već da onaj narod oslobode i predobiju za nas. Govori se da 
je i neka stoka prebačena na našu stranu i da je ovde zakopana.7</p>
<p>Sve napred izneto nisam mogao proveriti, a i nespada u moj delokrug, ali 
smatram za moju moralnu dužnost da Vas o svemu što čujem izvestim i ako je 
zaista tako, da se učini sve potrebno da se to popravi.</p>
<p>Primite Gos. Ministre izraz mog naročitog poštovanja od Vama uvek odanog i 
pokornog.</p>
<p>19. VIII 1944 god.</p>
<p align="center"><strong>Matija L. Parac</strong></p>
<p align="center">đeneral</p>
<p align="center">P.8</p>
<p align="center">1)&nbsp; Odgovoriti Parcu</p>
<p align="center">2)&nbsp; Narediti potrebno i tražiti objašnjenje ali da se 
ne zna da je Parac izvestio.</p>
<p>1&nbsp; Original (pisan mastilom, ćirilicom) u Arhivu VII, Ca, k. 18, reg. 
br. 32/7 (VK-X-77).</p>
<p>2&nbsp; Na margini uz taj stav Draža Mihailović je olovkom napisao: »Narediti 
potrebno«.</p>
<p>3&nbsp; Pripadnici SDK.</p>
<p>4&nbsp; Milorad, komandant Kolubarskog korpusa (bivši tamnavski i posavski 
srez).</p>
<p>5&nbsp; Košta.</p>
<p>6&nbsp; Na margini uz taj stav Draža Mihailović je olovkom napisao dve beleške 
— jednu uz prva dva reda koja glasi: »Pitati Komarće-vića« (Vladimir, 
komandant Posavsko-kolubarske grupe korpusa) i drugu, uz deo u kojem se govori o 
kapetanu Lapčeviću, koja glasi: »Pitati šta je ovo«.</p>
<p>7 Uz taj stav znak pitanja.</p>
<p>8 Tu belešku je (olovkom) dopisao Draža Mihailović.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_29.htm"><b>Prethodni dokument</b></a></TD>
<TD><a href="4_14_4_31.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
