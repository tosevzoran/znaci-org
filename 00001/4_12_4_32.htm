<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_31.htm"><b>Prethodni dokument</b></a></TD>
<TD><a href="4_12_4_33.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ARMIJSKE GRUPE »FON CANGEN« OD 10. MARTA 
1944. KOMANDI GRUPE ARMIJA »C« O VOJNO-POLI-TICKOJ SITUACIJI U ISTRI I 
SLOVENIJI OD 24. JANUARA DO 29. FEBRUARA 1944. GODINE1</strong></p>
<p align="center">POVERLJIVO</p>
<p align="center">Armijska grupa »f. Cangen«</p>
<p align="center">&nbsp;A. H. Qu., 10. 3. 1944.</p>
<p align="center">Odelj. Ic, pov. br. 877/44</p>
<p align="center">Izveštaj o radu Odelj. Ic</p>
<p align="center">za vreme od 24. 1. — 29. 2. 1944.</p>
<p align="left">24. 1. 44, Komanda 87. AK, smenivši K-du 14. a[rmije], preuzela 
je komandu nad njenim dosadašnjim područjem uz dodatak oznake »Armijska grupa 
f. Cangen«.2 Prebačena je u dosadašnje sedište K-de 14. a[rmije] sa 
Operativnim odelje-njem u Cola'di Lazise3 i Poz. odeljenjem u Garda (provincija 
Verona).</p>
<p>I. Stanje kod neprijatelja</p>
<p>A. — Situacija na kopnu (stanje bandi): I na području Armijske grupe, u 
okviru vođenja rata na kopnu, situacija kod neprijatelja ograničavala se na 
pojavljivanje bandi i na dalje razvijanje banditizma. Banditske snage koje operišu 
na području Armijske grupe organizovane su na principu pokrajina uglavnom po 
sledećem: 1.) Severna i severozapadna Italija:</p>
<p>2.) Istra i Slovenija:</p>
<p>a)&nbsp;rejon s. i i. Trst i Tržič,</p>
<p>b)&nbsp;rejon j. Sv. Petar na Krasu,</p>
<p>c)&nbsp;rejon Buzet.</p>
<p>d)&nbsp;rejon s. Pula,</p>
<p>e)&nbsp;rejon Rijeka — Sušak,</p>
<p>f)&nbsp;rejon Gorica,</p>
<p>g)&nbsp;rejon Kobarid — Tolmin — Videm,</p>
<p>h)&nbsp;rejon Ljubljana.</p>
<p>uz 1.):</p>
<p>Za strukturu snaga bandi na ovom području važe još konstatacije date u 
izveštaju o radu K-de 87. AK za vreme od 1 — 23. 1. 44.5 Razvoj još nije izašao 
iz stadijuma organizacije. Još nije postignuto organizovano formiranje snaga i 
stroga koncentracija s tačke gledišta komandovanja, što bi omogućilo 
jedinstveno istupanje protiv snaga okupacione sile. Delatnost se uglavnom ograničavala 
na pribavljanje namirnica, novca i odeće, radi održavanja sopstvenog opstanka, 
kao i opreme, naoružanja, municije, motornih vozila i pogonskog goriva, 
prepadima na seljačka imanja, radnje, fabrike motornih vozila, ustanove organa 
vlasti u manjim mestima, magacine, karabinijerske stanice i milicijske straže. 
Susreti sa nemačkim Vermahtom i sada kao i pre, po mogućstvu, se izbegavaju. 
Prekoračenje okvira ličnog snabdevanja do sada se jedino zapaža u povećanoj 
sabotaži na železničkim prugama, pute-vima i mostovima, ometanju železničkog 
saobraćaja i prepadima na vozove, sabotažama na kablovima i drugim atentatima 
na javne ustanove. U ovome se vidi namera da se prekinu i poremete saobraćajne 
i komunikativne veze koje su od životne važnosti za nemački Vermaht.</p>
<p>Kod ovih banditskih grupa povećavaju se izvesni znaci pre-morenosti i 
rasula. Povremeno se moglo zapaziti da pojedini komandanti (pukovnik Rosi,6 kap. 
Davide7) teže da ponude skupnu predaju čitavih jedinica s oružjem radi 
pristupanja instancama Vermahta za specijalne zadatke osiguranja i borbe.8 
Ozbiljna želja značajnijih grupa snaga za uključivanje u obnovu nove 
italijanske države i za pouzdano potčinjavanje nemačkom Vermahtu ipak do sada 
ne može da se zapazi, nasuprot tome, i sada kao i pre, kod komunističkih i 
patriotskih bandi mržnja protiv fašizma i okupacione sile, koja ga potpomaže, 
isto tako je velika. Takođe ima znakova težnji da se pokret oba pravca 
objedini pod jedinstvenim rukovodstvom za zajedničku akciju, pri čemu jasno 
dolazi do izražaja zahtev komunista za rukovođenjem.—</p>
<p>uz 2.)</p>
<p>U ovom području nadležnost komandanta u Operacijskoj zoni Jadranskog 
primorja u celokupnom rukovođenju podleže iz-vesnim ograničenjima u korist 
prvenstva visokog komesara u Operacijskoj zoni Jadranskog primorja.9</p>
<p>Stroga vojna formacija partizanskih snaga pod jedinstvenim vojnim 
rukovodstvom postigla je nove uspehe. Na taj način povećana je sposobnost 
taktičke upotrebe. Štabovi za vezu i pojedini vojni savetnici anglo-američke 
i sovjetske sile kod vrhovnog rukovodstva partizanskih snaga,10 delom čak i već 
kod srednjeg rukovodstva, osiguravaju presudan uticaj savezničkih 
neprijateljskih snaga na pokret i stvaraju preduslov za buduće iskorištavanje 
banditskih snaga u ostvarivanju eventualnih budućih anglo-američkih 
operativnih namera. Jedinice koje su prvobitno bile vezane za istarsko slovenačko 
područje, obuhvatajući celokupan velikojugoslovenski prostor, pretopile su se 
u predviđenu organizaciju Titovih bandi. Prvobitno obeležavanje divizija napušteno 
je u korist tekućeg nabrajanja u Titovim jedinicama.11 Jedino u označavanju 
brigada umesto brojne oznake zadržalo se tradicionalno obeležavanje imenima ličnosti.12 
Vezivanje jedinica za garnizone ili samo za područja ne postoji. Sem stalnih 
pokreta manjih jedinica u cilju izvođenja akcije, u poslednje vreme, delom pod 
utiskom većih neuspeha pri susretima sa nemačkim Ver-mahtom, koji dovode do 
promene raspoloženja i dezertiranja, dolazi do pokreta povećanog razmenjivanja 
i većih jedinica između hrvatskog, istarskog i slovenačkog prostora. Susreti 
sa nemačkim snagama uglavnom se ne izbegavaju već se, oslanjajući se na svoju 
premoć, čak i traže.—</p>
<p>Veliko brojno povećanje snaga bandi treba pripisati povećanom prinudnom 
regrutovanju čak i u područjima koje drži ili kontroliše nemački Vermaht. 
Snabdevanje oružjem, municijom i ostalim materijalom temelji se delom na 
kontingentima koji su pali u ruke nakon rasformiranja italijanskih oružanih 
snaga i od manjih italijanskih jedinica koje su još do sada postojale kao 
bande, a delom na anglo-američkom snabdeva-nju vazdušnim putem. Nabavka novčanih 
sredstava i hrane vrši se sistemom prikupljanja od stanovništva, simpatizera 
ili pomoću terora nad stanovništvom kontrolisanih područja, osim toga i pomoću 
operacija u cilju pljačkanja. U ideološkom delovanju iz propagandističkih 
razloga proklamira se kao cilj nacionalno oslobođenje i propagira se 
demo-kratsko-federativna zajednička jugoslovenska država sastavljena od 
Srbije, Hrvatske, Slovenije, Crne Gore i Makedonije. U rukovodstvu pokreta jasno 
se pak opaža komunistička prevaga, koja radi na potčinjavanju 
sovjetsko-ruskoj prevlasti. Nacionalistički zakamuflirana propagandna akcija, 
vojni aparat i komunistička partijska organizacija u njihovom delovanju tesno 
su međusobno povezani. Težnja komunista da rukovode u trupi ostvaruje se preko 
sistema političkih komesara, koji ima najveći uticaj. Pored organizacije 
banditskih jedinica koja se stalno nalazi pod oružjem, postoji i »terenska 
organizacija«.13 U ovoj su obuhvaćeni oni stanovnici koji su, doduše, spremni 
za partizansko ratovanje ali, usled njihovih zanimanja, vezani za mesto, naročito 
seosko stanovništvo, koji su naoružani pa ipak ostaju u svojem prebivalištu, 
obavljaju svoje dužnosti i spremni su za upotrebu u akcijama na terenu da bi, 
pre svega, u slučaju glavnog angažovanja organizacije, u sadejstvu sa savezničkom 
invazijom, sabotažama na komunikacijama, sredstvima veze i snabdevačkim 
ustanovama, napali s leđa nemački Vermaht, onemogućili eventualno povlačenje 
i razaranje od strane nemačkih trupa objekata važnih za rat.-—</p>
<p>U italijansko-slovenačkom izmešanom prostoru, u nacionalnom pogledu ne može 
se više govoriti o želji italijanskog elementa za političko samoodržanje. 
Italijani koji su se opredelili za borbu protiv fašizma i nemačkog Vermahta često 
se svesno bez traga pretapaju u naglašeni opšti partizanski pokret, rukovođeni 
od Slovena.</p>
<p>Grupisanje snaga banditskih trupa i njihovo uvrštenje u celokupan sastav 
Titovog pokreta:</p>
<p>Naziv komunističke banditske vojske jeste: Narodnooslobo-dilačka vojska i 
(jugosl.) banditski pukovi (odn. prema pojedinim delovima države); skraćenica: 
NOV-POJ za čitavu Jugoslaviju, NOV-POS za Sloveniju. Vrhovni rukovodeći organ 
sa nazivom »Vrhovni štab« formiran je pošto je jedna delegacija pokreta 
imenovala vođu komunista Josipa Broza Tita, hrvatskog porekla, za maršala.14 
Kod njega se nalazi jedna ruska, jedna engleska i jedna američka vojna misija 
(sedi-šte verovatno u rejonu Jajca, 48 km j. Banja Luka). Pod Vrhovnim štabom 
celokupnog aparata nalaze se u pojedinim delovima države, nazvani prema njima, 
»glavni štabovi«, tako za Sloveniju — Glavni štab Slovenije. Pri ovome 
nalazi se jedna engl. vojna misija i jedna američ. komanda za vezu. Pod Glavnim 
štabom Slovenije banditske snage formirane su u 7. i 9. korpus.</p>
<p>Nameravanu formaciju korpusa treba računati na 10 divizija, koje su delom još 
u formiranju. Borbenim dodirima, naročito izjavama zarobljenika i stanovništva, 
iz zaplenjenih dokumenata, sopstvenim izviđanjem i iz izveštaj a agenata 
saznalo se za 14, 15, 16, 18, 30 (ranije 26. slov. triglav.), 31 (ranije 27. 
slov. ili gorička) i 32 (ranije 28. slov.) diviziju.15</p>
<p>U daljoj podeli na brigade, poznate su brigade: Prešeren,16 Gorica,17 Gregorčič,18 
Ivan Gradnik,19 Kosovel,20 Šercer,21 Cankar,22 Primorska,28 Tomšič,24 
Gubec,25 Levstik,26 Vojko,27 Go-renjska,28 Krastna (proleterska) brigada,29 
Idrijska,30 Tolmin-ska,31 bez tačne pripadnosti divizijama.</p>
<p>U osnovi korpus se sastoji iz 2—3 divizije, divizija iz 2—3 brigade, 
brigada iz 3—5 bataljona, bataljon iz 3—4 čete, četa iz 3 voda, vod iz 2 
odeljenja. Iz ovog proizilazi sledeće normalno brojno stanje:</p>
<p>2&nbsp;odeljenja po 10 ljudi = 1 vod (20)</p>
<p>3&nbsp;voda&nbsp;= 1 četa (60) 3—4 čete&nbsp;= 1 bataljon (240) 3—5 
bataljona&nbsp;= 1 brigada (1000)</p>
<p>2—3 brigade&nbsp;= 1 divizija (2000—3000)</p>
<p>Stvarno brojno stanje umnogome se razlikuje od normalnog brojnog stanja usled 
gubitaka u borbi i poteškoća u prefor-miranju.</p>
<p>Kao teritorijalne formacije postoje »pukovi«,32 karaktera vojnih područja, 
sa zadatkom vršenja regrutacije, formiranja nastavnih jedinica i upućivanja 
obučenih vojnika u boračke jedinice. Načelno se regrutuju muškarci od 18 do 
45 godina. Na osnovu dobrovoljnog prijavljivanja regrutuju se i žene.— Za 
dostavljanje izveštaja služi jako razgranata kurirska služba na osnovu 
pukovske formacije. Kurirske stanice u većini slučajeva smeštene su po 
privatnim kućama.</p>
<p>Terenska organizacija formirana je u »terenske čete«. Njihovi pripadnici 
stoje na raspolaganju »Antifašističkom veću narodnog oslobođenja«, odn. 
njegovom komitetu, odn. mesnom komitetu, za izvođenje zadataka ometanja i 
sabotaža na njihovom mesnom području. (Formacija odgovara ustrojstvu 
teritorijalnih jedinica.)33</p>
<p>Kao komandni organ pojavljuje se i pojam »Komanda operativne zone«. O 
njenom položaju između Glavnog štaba, dela države (Slovenije) i korpusa, o 
broju i razgraničenju takvih operativnih zona, ne postoji jasna predstava. 
Poznat je, bez bližih podataka, naziv »Primorska operativna zona«.34</p>
<p>U čitavom Titovom pokretu Narodnooslobodilačka vojska organizacijski je 
uključena kao vojno oruđe »AVNOJ-a« (»Antifašističko veće narodnog 
oslobođenja Jugoslavije«). Ova organizacija predstavlja vrhovni zakonodavni i 
izvršni organ Jugoslavije sa pravima i dužnostima jednog privremenog 
parlamenta (predsednik dr Ivan Ribar).</p>
<p>Kao stalni organ koji predstavlja ovo veće prema inostranstvu je »Predsedništvo 
antifašističkog veća narodnog oslobođenja« (predsednik takođe dr Ivan 
Ribar). Iz Predsedništva proizilazi sa funkciojm »vlade« »NKOJ« sa 17 članova35 
(Nacionalni komitet (izvršni organ)), pod predsedništvom Tita, preko čije 
dopunske dužnosti, kao poverenika za narodnu odbranu u ovoj vladi, istovremeno 
je uspostavljeno pravo naređivanja vojnoj organizaciji. Istovremenom Titovom 
funkcijom generalnog sekretara Centralnog komiteta Komunističke partije 
Jugoslavije, jednovremeno se ostvaruje organizacijsko pripajanje i istovremeno 
uključivanje antifašističkog pokreta narodnog oslobođenja i vojnog aparata u 
Komunističku partiju.</p>
<p>Aktivnost bandi, odn. borbeni dodir sa bandama, u izveštaj-nom periodu:</p>
<p>Prepadi, sabotaže i atentati svih vrsta</p>
<p>odn. sukobi naših snaga sa bandama&nbsp;= 215</p>
<p>od toga prepadi na železničke pruge&nbsp;= 50</p>
<p>Prepadi i atentati na vozove i ostali vozni park&nbsp;= 14</p>
<p>Prepadi na puteve&nbsp;= 6</p>
<p>Prepadi na mostove&nbsp;= 5</p>
<p>Sabotaže na kablovima&nbsp;= 42</p>
<p>Atentati na javne objekte svih vrsta, naročito na one za snabdevanje električnom 
energijom&nbsp;= 5 Atentati na rukovodeće ličnosti</p>
<p>javnog života&nbsp;= 5</p>
<p>— među kojima ubistvo 2 gaulajtera, jednog predsednika opštine</p>
<p>Štrajkovi&nbsp;= 4</p>
<p>Nasuprot ovome naše operacije o kojima je javljeno&nbsp;= 32</p>
<p>Prepadi i atentati, odn. susreti od većeg značaja, u pojedinostima:</p>
<p>28. 1.6 km sz. Volčji vrh — Postojna (37 km si. Trst) banditi izvršili 
prepad na naše odeljenje jačine 16 ljudi. Sopstveni gubici: 15 poginulo, 1 
ranjen.</p>
<p>4. 2. teretni voz sa vazduhoplovnom opremom i hranom, 4 km s. Borovnica (20 
km si. Postojna), usled miniranja iskočio iz šina. 10 vagona se prevrnulo. Od 
pratećeg odeljenja 4 vojnika teže povređena, peti nestao. Mašinovođa i 
vozovođa odvedeni. Ložač poginuo.</p>
<p>U noći 4/5. 2. u nemačkom uporištu na severnom izlazu iz Pule pobunila se 
22 turk. legionara (Kalmici).36 Ubijeno 7 nemačkih vojnika a 4 ranjena. 
Legionari pobegli. 6. 2. Kod Podboneseca (28 km si. Videm) jača banditska grupa 
izvršila prepad na 2 kamiona Vermahta. 3 nemačka podoficira, 7 vojnika kao i 7 
legionara poginulo.</p>
<p>8.&nbsp;2. 2 km jz. Nabrežina (13 km sz. Trst), voz sa ugljeni naišao na 
minu. Na upućenu jedinicu za pomoć otvorena vatra. 4 nestalo.</p>
<p>9.&nbsp;2. u Kanfanaru (27 km s. Pula) u župničkom domu otkrivena zavera za 
ubijanje nemačkih oficira i podoficira. Uhapšeno 7 karabinijera i 188 
sumnjivih civila. Sveštenik javno obešen.</p>
<p>15. 2. policija izvršila evakuaciju i razaranje banditskih gnez-da Rihembark 
(22 km s. Trst), Komen (17 km s. Trst) i malih okolnih sela.</p>
<p>18. 2. kod Srednjeg (14 km jz. Tolmin), kota jz. odatle i između Dreke (9 km 
zjz. Tolmin) — Debenje (2 km j. Dreka) — Rukin (3 km j. Dreka) neprijatelj 
pružio jak otpor našoj operaciji. Kod Dolenja (16 km jz. Tolmin) naša borbena 
grupa privremeno opkoljena. Naše vazduhoplovstvo stupilo u dej-stvo. Prilikom 
razbijanja banditske grupe i čišćenja, neprijatelj je imao 189 poginulih a 29 
je zarobljeno. Zaplenjeno: 4 mitr., 9 puškomitr., 3 tovarna grla, municija, 
hrana. Prema izjavama zarobljenika i stanovnika, razbijene su 17, 18. i 19. 
brigada 32. divizije. Gro prisilno mobilisanih regruta dezertirao; samo manji 
deo banditske divizije, prvobitno 2500 ljudi jake, povukao se u ji. pravcu.37</p>
<p>22. 2. između Žminja i Pazina (32 odn. 43 km s. Pula) prete-sterisano 100 
telefonskih stubova.</p>
<p>22.&nbsp;2. na železničkoj pruzi j. Hrpelje — Kozina (16 km j. Trst) u dužini 
od 1,5 km posečeni telefonski stubovi i nabačeni na šine.</p>
<p>23.&nbsp;2. na putu Pula — Trst, oko 50 km s. Pula, banditi izvršili 
prepad na kurirsku pratnju. Sopstveni gubici: 2 poginula, 3 ranjena, 1 oficir, 1 
podof. i 4 vojnika nestali. Kurirska pošta ostala u našim rukama.</p>
<p>29. 2. između Trsta i Tržiča, 1,5 km pre stanice Devin, ekspr. voz naišao 
na minu. Lokomotiva i 3 vagona iskliznuli. Posle iskliznuća na voz otvorena 
mitr. vatra. Nije bilo gubitaka.</p>
<p>Dizanje u vazduh železničke pruge s. Pezaro. Izvršioci su verovatno 2 
agenta, koji su se 28. 2. gumenim čamcem iskrcali kod Pezara.</p>
<p>29. 2. posle žestoke borbe zauzeti Cerkno (15 km ssz. Idrija) i Čeples (14 
km s. Idrija). 210 poginulih neprijatelja.</p>
<p>Gubici neprijatelja:</p>
<p>917 poginulih 591 zarobljen</p>
<p>1563 sumnjiva civila uhapšena.</p>
<p>Plen:</p>
<table frame="box" rules="all" border="0">
  <tbody>
    <tr>
      <td>
        <p>1</p>
      </td>
      <td>
        <p>mitr. 34</p>
      </td>
      <td>
        <p>1</p>
      </td>
      <td>
        <p>gumeni čamac</p>
      </td>
    </tr>
    <tr>
      <td>
        <p>5</p>
      </td>
      <td>
        <p>mitr.</p>
      </td>
      <td>
        <p>1</p>
      </td>
      <td>
        <p>konj</p>
      </td>
    </tr>
    <tr>
      <td>
        <p>1</p>
      </td>
      <td>
        <p>mitr. postolje</p>
      </td>
      <td>
        <p>6</p>
      </td>
      <td>
        <p>tovarnih grla</p>
      </td>
    </tr>
    <tr>
      <td>
        <p>28</p>
      </td>
      <td>
        <p>puškomitr.</p>
      </td>
      <td>
        <p>2</p>
      </td>
      <td>
        <p>zaprežna vozila</p>
      </td>
    </tr>
    <tr>
      <td>
        <p>2</p>
      </td>
      <td>
        <p>minobacača</p>
      </td>
      <td>
        <p>2</p>
      </td>
      <td>
        <p>prijemnika</p>
      </td>
    </tr>
    <tr>
      <td>
        <p>149</p>
      </td>
      <td>
        <p>pušaka</p>
      </td>
      <td>
        <p>1</p>
      </td>
      <td>
        <p>tajna radio-stanica</p>
      </td>
    </tr>
    <tr>
      <td>
        <p>7</p>
      </td>
      <td>
        <p>autom.</p>
      </td>
      <td>
        <p>1</p>
      </td>
      <td>
        <p>radio-uređaj</p>
      </td>
    </tr>
    <tr>
      <td>
        <p>6</p>
      </td>
      <td>
        <p>pištolja</p>
      </td>
      <td>
        <p>1</p>
      </td>
      <td>
        <p>kompresor</p>
      </td>
    </tr>
    <tr>
      <td>
        <p>155.300</p>
      </td>
      <td>
        <p>metaka pešadijske mun.</p>
      </td>
      <td>
        <p>1</p>
      </td>
      <td>
        <p>rotaciona mašina</p>
      </td>
    </tr>
    <tr>
      <td>
        <p>69</p>
      </td>
      <td>
        <p>ručnih bombi</p>
      </td>
      <td>&nbsp;</td>
      <td>
        <p>delovi opreme</p>
      </td>
    </tr>
    <tr>
      <td>
        <p>1</p>
      </td>
      <td>
        <p>džak dinamita</p>
      </td>
      <td>&nbsp;</td>
      <td>
        <p>(ćebad, šatori itd.)</p>
      </td>
    </tr>
    <tr>
      <td>
        <p>10</p>
      </td>
      <td>
        <p>kg dinamita</p>
      </td>
      <td>&nbsp;</td>
      <td>&nbsp;</td>
    </tr>
    <tr>
      <td>
        <p>10</p>
      </td>
      <td>
        <p>kg razorne municije</p>
      </td>
      <td>&nbsp;</td>
      <td>&nbsp;</td>
    </tr>
    <tr>
      <td>
        <p>250</p>
      </td>
      <td>
        <p>dinamitskih patrona</p>
      </td>
      <td>&nbsp;</td>
      <td>&nbsp;</td>
    </tr>
    <tr>
      <td>
        <p>250</p>
      </td>
      <td>
        <p>detonatora</p>
      </td>
      <td>&nbsp;</td>
      <td>&nbsp;</td>
    </tr>
    <tr>
      <td>
        <p>3</p>
      </td>
      <td>
        <p>eksplozivna punjenja</p>
      </td>
      <td>&nbsp;</td>
      <td>&nbsp;</td>
    </tr>
  </tbody>
</table>
<p>Sopstveni gubici: (nemački vojnici, Italijani i pripadnici istočnih 
jedinica38) 142 poginula (od toga 84 Nemca) 126 ranjeno (od toga 74 Nemca) 106 
nestalo (od toga 58 Nemaca).</p>
<p>B.&nbsp;Situacija na moru:</p>
<p>1.) 3. 2. na Senigallia (25 km sz. Ankona ) 2 nepr. jedinice</p>
<p>otvorile vatru sa mora. 2.) U noći od 10. na 11. 2, na jadranskoj obali 2 
neprij.</p>
<p>broda tukla su mesta Porto San Đorđo, Porto Čivita-</p>
<p>nova i Porto Rekanati.</p>
<p>C.&nbsp;Situacija u vazduhu:</p>
<p>U izveštajnom periodu bilo je 73 bombardovanja i mitra-ljiranja, poznatih 
bacanja i borbi u vazduhu.</p>
<p>Značajniji napadi i borbena dejstva u pojedinostima:</p>
<p>30. 1. jače bombarderske formacije uletele u rejon Gorica — Videm. 3 
neprijateljska bombardera oborena. Izgubljen jedan nemački lovac. Pilot se 
spasao.</p>
<p>8. 2. bačeno 8—12 padobrana na plato i. Doberdo (10 km jz. Gorica). 
Snabdevanje bandi oružjem i municijom.</p>
24.&nbsp;2. bombardovana Rijeka. Rafinerija nafte i fabrika torpeda pogođeni. 
Tankovi za naftu zapaljeni, železnička pruga Rijeka — Matulje (pravac Trst) 
u prekidu.
<p>25,&nbsp;2. prilikom bombardovanja železničke pruge kod Borovnica (19 km 
jz. Ljubljana) oboreno 5 neprijateljskih aparata. 25. 2. prilikom napada na Pulu 
paa oborila 2 neprijateljska aviona.</p>
<p>II&nbsp;Unutrašnja situacija Italije</p>
<p>A.&nbsp;Raspoloženje i držanje ital. civilnog stanovništva.</p>
<p>B.&nbsp;Izgradnja nove italijanske vojske:</p>
<p>U odnosu na prethodni izveštaj, u izgradnji i organizaciji navedenih ital. 
jedinica, kao i u pojavama koje su karakteristične za razvoj, nije došlo do 
bitnih promena. U povećanom obimu ispoljava se teror bandi na regrutovanje na 
područjima koje bande kontrolišu ili samo vrše uticaj. Vojni obveznici nove 
ital. vojske potpadaju pod prinudnu regrutaciju organizacija bandi. Oni koji su 
voljni da stupe u vojsku ne odazivaju se pozivu jer ih sprečavaju pretnje da će 
njihovi članovi porodice biti bojkotovani. Kod vojnika koji se već nalaze u 
trupi povećava se sklonost za dezertiranje. Na kraju izveštaj-nog perioda, od 
brojnog stanja ital. jedinica koje su na području armijske grupe uvrštene, 
odnosno potčinjene nemačkim jedinicama, od oko 20.000 vojnika bilo je oko 
4.500 dezertera. U izveštajnom periodu na području armijske grupe javljeno je 
za oko 1250 slučajeva nedozvoljenog napuštanja (dezertera) ital. vojnika, odn. 
dobrovoljaca.</p>
<p>Obrada svih zadataka koji su u vezi sa izgradnjom i rukovođenjem ital. 
jedinica u nemačkom Vermahtu preneta je Štabu Armijske grupe, Odeljenju 
Ia/Ital.39</p>
<p>III&nbsp;Abver</p>
<p>IV Intelektualno zbrinjavanje 1.) Materijal za zbrinjavanje</p>
<p>U izveštajnom periodu Armijskoj grupi stajao je na raspolaganju sledeći 
materijal za zbrinjavanje: 3150 svezaka, novela ili knjiga</p>
<p>5 sanduka sapuna 2200 aparata za brijanje 14.900 nožića za brijanje 750 češljeva 
38 slika firera 10 sanduka briljantina 300 pari kožnih pertli 17.000 igala za 
gramofon 1 gramofon 30 kopalja 27 garnitura domina 90 čaša za vodu 9 garnitura 
karata 1 sanduk imalina 60 vojničkih pisama 15 pepeljara 12 radio-aparata.</p>
<p>Raspodela materijala za zbrinjavanje izvršena je proporcionalno 75. AK, 
komandatu u Operacijskoj zoni Alpsko predgorje40, komandantu u Operacijskoj zoni 
Jadransko primorje41, 188. rez. brd. div. i Vojnotehničkoj školi k-ta 
Jugozapada. Osim toga, preko ustanove za zbrinjavanje u Veroni nabavljeno je i 
upućeno:</p>
<p>1000 novela razl. vrsta k-tu u Operacijskoj zoni Alpsko predgorje,</p>
<p>1000 novela različitih vrsta k-tu u Op. zoni Jadransko primorje,</p>
<p>200 novela jednom marševskom bataljonu. 2.— Štampa:</p>
<p>Isporuka frontovskih novina »Južni front« odvija se bez smetnji. Raspodela 
se vrši delom što štampu jedinice same podižu, delom pomoću naših kurira 
ili preko vojne pošte. Italijansko izdanje frontovskih novina »Južni front«, 
koje izlaze jednom nedeljno — tiraž oko 6000 prim., dostavlja se po 1500 
prim. u području komandanta u operacijskim zonama Alpsko predgorje i Jadransko 
primorje i 75. AK 3000 pri-meraka.</p>
<p>Nemačke novine raspodeljuju se srazmerno prema dostavljanju. Osim toga štabno 
vazduhoplovstvo Armijskoj grupi svakodnevno stavlja na raspolaganje 1500 
primeraka frontovskih novina »Orao na jugu« i nedeljno 50 primeraka »Vazdu-hoplovna 
flota Jug«.</p>
<p>3.) Pozorišne grupe KdF42</p>
<p>TJprkos više puta ponovljenom zahtevu i uvek nadležnoj hitnosti, Armijskoj 
grupu su stajale na raspolaganju samo sle-deće pozorišne grupe:</p>
<p>a)&nbsp;Ital. pozorišna grupa »Mi igramo za vas«, gostovala od 15. do 26. 
2. na području Alpsko predgorje</p>
<p>b)&nbsp;KdF — pozorišna grupa »Žene među nama«, gostovala od 23. do 
28. 2. na području Alpsko predgorje, 28. 2. povučena zbog lošeg nastupa.</p>
<p>U bolnicama u Veroni i na jezeru Garda nastupili su:</p>
<p>a)&nbsp;KdF — pozorišna grupa »Gospođa Klos«43 (2 finske dame) od 10. 
2. do 28. 2.</p>
<p>b)&nbsp;KdF — pozorišna grupa »Gospođica Olec« (5 dama) od 27. 2. do 
29. 2.</p>
<p>c)&nbsp;KdF — pozorišna grupa »Everhard«44 od 1. 2. do 8. 2.</p>
<p>d)&nbsp;KdF — pozorišna grupa »Pipino«45 od 1. 2. do 8. 2.</p>
<p>e)&nbsp;Ital. pozorišna grupa »Mi igramo za vas« od 1. 2. do 14. 2.</p>
<p>4.) Filmovi:</p>
<p>Dodela filmova vršena je preko ispostave OKW u Veroni i bila je uglavnom 
zadovoljavajuća.</p>
<p>5.) Predavanja:</p>
<p>Major Osdorf46 od 15. do 29. 2. držao je na području Armijske grupe 
predavanje po temi »Japan, naš saveznik«. Angažovan od 16. do 21. 2: K-da 
75. AK; od 22. do 29. 2: Kida Witthoft.</p>
<p align="center"><strong>Lengsfeld</strong>47</p>
<p align="center">kapetan</p>
<p>1Snimak originala (pisanog na mašini) u AVII, NAV-T-312, r. 1640, s. 
940—55.</p>
<p>2»Armeegruppe von Zangen«. Korpus je u stvari preformiran u armijsku grupu, 
i kao takav prestao da postoji (vidi Order of Battle of the German Army, str. 
137).</p>
<p>Nazvana je po imenu njenog komandanta generala Gustava fon Cangena (Gustav 
von Zangen).</p>
<p>3Mesto u Italiji.</p>
<p>4Redakcija je s tri tačke označila izostavljeni deo teksta koji se odnosi 
na Italiju.</p>
<p>5Redakcija ne raspolaže pomenutim izveštajem.</p>
<p>6Rossi. Redakcija nije mogla da ustanovi njegovo ime.</p>
<p>7Redakcija nije mogla da ustanovi njegovo ime.</p>
<p>8Ovde je reč o italijanskim partizanima.</p>
<p>9Visoki komesar u Operacijskoj zoni Jadranskog primorja bio je tada Frederik 
Rajnar (vidi dok. br. 159).</p>
<p>10Misli se na Vrhovni štab NOV i POJ. Međutim, tada su se savezničke vojne 
misije nalazile već i pri glavnim štabovima, kao i korpusima, pa, prema tome, 
i pri Glavnom štabu NOV i PO Slovenije. Bliže o zadacima savezničkih vojnih 
misija vidi tom II, knj. 12, dok. br. 24, 30, 33 i 46 i Uputstvo vrhovnog 
komandanta NOV i POJ Josipa Broza Tita od 1. januara 1944. Glavnom štabu NOV i 
PO Slovenije o radu savezničkih vojnih misija (tom II, knj. 11, dok. br. 173).</p>
<p>11Neke divizije u početku formiranja nosile su nazive po imenima oblasti ili 
pokrajina (npr.: Srednjobosanska divizija, Gorička, itd.). Međutim, te 
divizije su, pire ili kasnije, dobile svoj redni broj.</p>
<p>12Veći deo brigada GŠ NOV i PO Slovenije, pored rednog broja, nosio je 
imena poginulih komandanata ili književnika i si., kao na primer: 1. udarna 
brigada »Tone Tomšič« i 2. udarna brigada »Ljubo Šercer« 14. NOU divizije 
ili 6. udarna brigada »Slavko Slandar« 4. operativne zone, te brigade »France 
Prešeren«, »Fran Levstik«, »Miloš Zi-danšek« itd.</p>
<p>13Misli se oa vojno-teritorijalne organe (komande područja i vojne oblasti) 
i njihove jedinice.</p>
<p>14Vrhovni komandant NOV i POJ Josip Broz Tito dobio je to zvanje odlukom 
Predsedništva Drugog zasedanja AVNOJna, 30. novembra 1943, kao znak priznanja 
za rukovođenje u operacijama NOV i POJ i istrajnost koju je pokazao u njenom 
stvaranju i njenom vojničkom i političkom podizanju (vidi tom II, knj. 11, 
dok. br. 2).</p>
<p>15Na području Glavnog štaba NOV i PO Slovenije i pod njegovom kotnandoim 
nalazile su se 14, 15. i 18. divizija (7. korpus NOVJ), 30, 31. i 32. divizija 
(9. korpus NOVJ). Međutim, vidi se da Nemci nisu imali potpune podatke, pa su 
tako pomešali brojeve nekih divizija. Tako je, na primer, ranija Gorička 
divizija bila u stvari 27. divizija. Ona je od decembra 1943. preimenovana u 32. 
a krajem januara u 30. diviziju. Triglavska 26. divizija krajem decembra 1943. 
preimenovana je u 31. diviziju (vidi Grupa autora, ORNJ, knj. 2, 121—7).</p>
<p>16»France Prešeren«. To je 7. brigada 31. NOU divizije.</p>
<p>17, 23 i 30 Ovde je reč o istarskim brigadama (1, 2. i 3.).</p>
<p>18»Simon Gregorčič«. To je 17. brigada 30. NOU divizije.</p>
<p>19To je Ma 3. brigada 31. NOU divizije.</p>
<p>20»Srečko Kosovel«. To je bila 19. brigada 30. NOU divizije.</p>
<p>21»Ljubo Šercer«. To je bila 2. brigada 14. NOU divizije.</p>
<p>22»Ivan Cankar«. To je bala 5. brigada 15. NOU divizije.</p>
<p>24»Tone Tomšič«. To je bila 1. brigada 14. NOU divizije.</p>
<p>25»Matija Gubec«. To je bila 4. brigada 15. NOU divizije.</p>
<p>26»Fran Levstik«. To je bila 8. brigada 18. NOU divizije.</p>
<p>27»Janko Premrl Vojko«. To je bila 16. brigada 31. NOU divizije.</p>
<p>28Verovatno su tako zvali jednu od dve brigade 4. operativne zone, tj. 6. 
brigadu »Slavko Šlander« ili 11. brigadu »Miloš Zidanšek«.</p>
<p>29Jedina proleterska slovenačka brigada bila je 1. udarna »Tone Tomšič« 
14. NOU divizije.</p>
<p>31Redakciji nije poznato na koju se to brigadu odnosi. U to vreme postojao je 
Tolminski NOP odred, pa je moguće da se na njega misli.</p>
<p>32Pukovi u jedinicama NOV i POJ nisu postojali, ali se kao teritorijalni 
organi pojavljuju komande vojnih područja i oblasti.</p>
<p>33 i 35 Očito je da podaci nisu potpuni, ali su u velikoj meri tačni. 
Antifašističko veće narodnog oslobođenja Jugoslavije (AVNOJ), kao vrhovno 
zakonodavno i izvršno predstavničko telo naroda i države Jugoslavije kao 
celine konstituisano je na Drugom zasedanju AVNOJ-a 29/30. novembra u Jajcu. 
AVNOJ je tada formirao i Nacionalni komitet oslobođenja Jugoslavije (NKOJ) kao 
privremeni organ vrhovne narodne vlasti u Jugoslaviji za vreme NOR-a. »Terenske 
čete«, o kojima je ovde reč, nisu imale nikakve veze sa AVNOJ-em, već su kao 
takve bile vezane za organe narodne vlasti na terenu — narodno-oslobodilačke 
odbore (vidi tom II, knj. 11, prilog br. 6, 12, 18, 22 i 27).</p>
<p>34Ta zona je postojala, ali je ukinuta 6. oktobra 1943, i od njenili 
jedinica, štabova i ustanova formirane su Triglavska, Gorička i Tršćanska 
divizija i tri NOP odreda (Tolminski, Briško-beneški i Idrijski) (vidi Grupa 
autora, ORNJ, knj. 1, str. 569). Krajem 1943. u Sloveniji su postojale još 3. i 
4. operativna zona. Međutim, po naređenju Vrhovnog štaba NOV i POJ od 22. 
decembra 1943, Treća zona je preimenovana u 9. korpus NOVJ, pa je na teritoriji 
Slovenije ostala samo 4. operativna zona (6. i 11. brigada i više odreda). Vidi 
Grupa autora, ORNJ, knj. 2, str. 121—3.</p>
<p>36 i 38 Reč je o pripadnicima 162. pešaddijske divizije, čiji je veći deo 
boraca s područja Turkmenije i Kavkaza. To su bili, u stvari, zarobljeni 
crvenoarmejci, koji su potom, najvećim delom dobrovoljno, stupili u ovu 
jedinicu. Bliže o toj diviziji i njenom razmeštaju na području Istre u to 
vreme vidi AVII, NAV-T-312, r. 1638, s. 493 i r. 1639, s. 106—7: izveštaji 
Armijske grupe »fon Cangen« od 31. januara i 12. februara 1944. i Order of 
Battle of the German Army, str. 188.</p>
<p>37Reč je o dejstvima 30. NOU divizije (vadi Grupa autora, ORNJ, knj. 2, str. 
122; tom VI, knj. 11, dok. br. 55 i knj. 12, dok. br. 70).</p>
<p>39Bliže o rasporedu i brojnom stanju italijanskih fašističkih jedinica pod 
nemačkom komandom vidi AVII, NAV-T-312, r. 1652, s. 801—4: izveštaj Armijske 
grupe »fon Cangen« od 1. marta 1944. godine.</p>
<p>40Komandant te zone bio je general SS i komandant policije Ervin Rezener. Bliže 
o njemu vidi dok. br. 200.</p>
<p>41Komandant Operacijske zone Jadransko primorje bio je komandant SS i 
policije grupenfirer Odilo Globočnik (Odilo Globocnick).</p>
<p>42To je nacistička kulturna organizacija Kraft durch Freude (Kraft durh 
frojde — Snaga kroz radost).</p>
<p>43Kloss</p>
<p>44Everhards</p>
<p>45Pippino</p>
<p>46Ossdorf. Redakcija nije mogla da ustanovi njegovo ime.</p>
<p>47Oskar Laengsfeld. Bio je na službi u Operativnom odeljenju Armijske grupe 
»fon Cangen« (AVII, NAV-T-312, r. 1639, s. 232).</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_31.htm"><b>Prethodni dokument</b></a></TD>
<TD><a href="4_12_4_33.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
