<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_234.htm"><b>Prethodni dokument</b></a></TD>
<TD><a href="31_236.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="EN-GB" style="font-size:10.0pt;mso-bidi-font-size:11.0pt">MOJ 
NEUSPEH KOD MALE IVANČE</span><span lang="EN-GB" style="font-size:10.0pt;mso-bidi-font-size:12.0pt"><o:p>
</o:p>
</span></b></p>
<p class="MsoNormal" style="line-height:91%"><span lang="EN-GB">&nbsp;<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Iz varošice Ub 
krenuli smo u pravcu Mladenovca. Kad smo stigli, ja sam sa 2. četom zanoćio u 
selu Velika Ivanča, riedaleko od Mladenovca, a ostale čete našeg bataljona 
smestile su se levo od druma. Odmarali smo se celu noć. Rano u zoru, ležeći u 
krevetu, čuo sam razgovor pred kućom i glas nekog seljaka koji je tražio 
komandira. Na pitanje stražara šta će mu komandir, seljak odgovara: 
&quot;Evo, Nemci idu kroz kukuruze! Brzo me puštaj kod njega&quot;. Kada to čuh 
skočih iz kreveta i počeh da se spremam. Kuriru sam rekao da trči da probudim 
četu, a zatim saslušao seljaka o mestu gde je primetio Nemce. Prosto mu nisam 
verovao da bi tu mogli biti pošto nismo imali nikakvih podataka o njima. Na 
pitanje da to nisu slučajno partizani, on je kategorički tvrdio da su to 
Nemci. Dok smo razgovarali sa seljakom, već se okupila manja grupa naših 
boraca. Moja četa tada je bila sastavljena pretežno od ljudi koji su pre 
nekoliko dana ili meseci stupili u partizane. Bez obzira što su bili mladi, većina 
ih se nije razlikovala od starih boraca.</span></p>
<p class="MsoNormal" style="margin-top:1.0pt;text-indent:18.0pt;line-height:91%"><span lang="EN-GB">Dok 
je komesar ostao da sačeka četu da se prikupi i spremi za pokret, ja sam sa 
grupom od oko 10 boraca, koji su se već bili prikupili, krenuo prema visu, 
udaljenom od sela oko jedan kilometar. </span><span lang="DE" style="mso-ansi-language:DE">Hteo 
sam da ga zauzmem pre Švaba. Sa mnom su bili pretežno puškomitraljesci. Prema 
visu, kretali smo se seoskim putem koji je sa obe strane bio zasađen žbunjem i 
drvećem. Išli smo u koloni po jedan. Ja sam bio na čelu kolone. Kad smo 
izbili na vis, imao sam nameru da produžimo pokret za još oko 50 metara, 
zauzmemo položaj prema mestu gde smo očekivali Nemce, ali su nas oni 
prevarili. </span><span lang="EN-GB">Izašli su na vis pre no što smo zauzeli 
položaj oko puta, i pritajili se. Pustili su našu kolonu da uđe u njihovu 
zasedu, gde ih nismo očekivali. </span><span lang="DE" style="mso-ansi-language:
DE">Već je bilo svanulo. Mi smo pažnju koncentrisali na drugu stranu, kad se 
naglo osu vatra po nama. Pao sam na zemlju i ne sećam se da li sam izdao ikakvu 
komandu. Dugi rafal mitraljeza podiže zemlju sa puta i zasu me po glavi. </span><span lang="EN-GB">Skočio 
sam desno od puta i prebacujući se počeo da odstupam. Dva ili tri vojnika 
prebacivali su se za mnom a Nemci su gađali za nama. Prihvatili smo borbu, ali 
nas je bilo malo u odnosu na neprijatelja koji je izvršio juriš. Mi smo trčali 
prema četi, a oni pošto su ovladali visom, nisu dalje išli za nama.</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Odmah 
sam bio svestan da se 5 ili 6 drugova iz naše male kolone više nikad neće 
vratiti. Odstupajući, čuo sam još neko vreme vatru na visu, ali je za nas 
koji smo izbegli smrt ostala tajna šta se dalje dogodilo. Kad sam stigao do čete, 
ona se već bila uputila u pravcu mesta na kome smo mi nastradali. Dao sam znak 
za napad, izvršili smo juriš i oterali Nemce. </span><span lang="EN-GB">Dolaskom 
na vis, ono što sam tog momenta video bilo je strašno. Borci su mrtvi ležali 
na putu onako kako su i u koloni išli kad smo upali u zasedu. </span><span lang="DE" style="mso-ansi-language:DE">Svaki 
je bio pogođen sa po nekoliko metaka. Oružje im je bilo razbacano. Fašisti su 
povadili zatvarače iz oružja naših izginulih boraca.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Nikad 
ni pre, ni posle ovog događaja nisam doživeo ovakvo iznenađenje. Prokleo sam 
Švabe, a posebno onog mitraljesca što me je svojim prvim rafalom promašio, 
kada sam već bio na čelu ove male nesretne kolone. </span><span lang="EN-GB">To 
je i moj prvi poraz kao komandira čete. Tog momenta osetio sam svu težinu 
odgovornosti za smrt ove grupe boraca.</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Petar GRBIČ ŽIKA</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_234.htm"><b>Prethodni dokument</b></a></TD>
<TD><a href="31_236.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

