<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_4.htm"><b>Prethodni dokument</b></a></TD>
<TD><a href="46_6.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Bodytext131" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="mso-fareast-language:HR" class="Bodytext130">Napad  
na veća neprijateljeva uporišta<o:p> 
</o:p> 
</span></p>
<p class="Bodytext131" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR">&nbsp;<o:p>
</o:p> 
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">No,  
u drugoj polovini maja 1942. u Slavoniju je došla Banijska proleterska četa sa  
65 boraca na čelu sa komandirom Nikolom Demonjom,<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a>  
a u junu, sa Motajice preko Save u Slavoniju je prešlo 110 boraca - ostatak  
Krajiškog proleterskog bataljona koji je stradao u višednevnim borbama sa četnicima  
i Nijemcima u centralnoj Bosni. U septembru 1942. u Moslavinu je došla 7.  
banijska brigada. To su bile respektivne snage, sa iskusnim vojnim i političkim  
starješinama i prekaljenim borcima koji su do tada učestvovali u mnogim  
borbama i u napadima na neprijateljeva utvrđena uporišta. Njihovim dolaskom  
prvi put se organizuju i vrše napadi na veća neprijateljeva uporišta u opštinskim  
i kotarskim mjestima. U junu i julu, avgustu i septembru 1942, banijske i krajiške  
jedinice, zajedno sa 1. slavonskim partizanskim odredom, izvršile su niz napada  
na neprijateljeve garnizone i likvidirale uporišta: u Kamenskoj, Siraču, dva  
puta u Miokovićevu, Orahovici, u Slatinskom Drenovcu, Gojilu, Grubišnom Polju  
i na kraju u Španovici. Sedma banijska brigada postigla je velike uspjehe u  
napadu na Grubišno Polje, Kloštar, Pitomaču, Veliku Mlinsku, Trpinjski gaj  
itd.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U  
toku četvoromjesečnih ofanzivnih dejstava, bilo je preko četrdeset borbi koje  
su, uglavnom, završene s uspjehom. Napadi i likvidacija većih neprijateljevih  
uporišta imale su izvanredan moralni učinak u narodu, a u neprijatelja  
izazvale strah i nesigurnost. U tim akcijama ubijeno je oko 850 neprijateljevih  
vojnika i 250 zarobljeno. Zaplijenjeno je 550 pušaka, 30 puškomitraljeza i  
33.000 metaka. Partizanske jedinice imale su 50 poginulih i 70 ranjenih boraca.  
Koliko su ti uspjesi bili značajni za mobilizaciju novih boraca, vidjelo se po  
tome što je već u avgustu formiran i 2. </span><span style="font-size:12.0pt;mso-ansi-language:EN-US" class="Bodytext4">NOP</span><span style="font-size:12.0pt" class="Bodytext4">  
</span><span lang="HR" style="font-size:12.0pt;mso-fareast-language:
HR" class="Bodytext4">odred. Za komandanta je postavljen Rade Knežević Tihi,<a style="mso-footnote-id: 
ftn2" href="#_ftn2" name="_ftnref2" title><sup><span style="mso-special-character:
footnote">[2]</span></sup></a> a za političkog komesara Stjepan Funarić Jota.<a style="mso-footnote-id:ftn3" href="#_ftn3" name="_ftnref3" title><sup><span style="mso-special-character: 
footnote">[3]</span></sup></a></span><span lang="HR" style="font-size:12.0pt"><o:p>
&nbsp;
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent">
<span lang="HR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;color:black;mso-ansi-language:HR;
mso-fareast-language:HR;mso-bidi-language:AR-SA" class="Bodytext4">Glavni štab  
Hrvatske u svom izvještaju Vrhovnom štabu NOV i POJ od 7. oktobra 1942.  
godine, piše: »U 3. operativnoj zoni za četiri mjeseca u Slavoniji su nastale  
značajne promjene. Partizanski pokret je prilično ojačan. Broj partizana  
porastao je na 1.700, a u maju je bilo 650 boraca. Partijska organizacija se učvrstila,  
disciplina porasla, a isto tako i borbeno iskustvo. Naročito se opaža porast  
krupnih i složenijih operacija, kao napad na Grubišno Polje, Gojilo, Miokovićevo  
i Španovicu. Tom razvitku slavonskih partizana mnogo je doprinijelo bavljenje  
Banijske proleterske čete, a u zadnje vrijeme i prisustvo Sedme banijske  
brigade. U Slavoniji postoje uslovi za široki razmah narodnooslobodilačke  
borbe, teren je veoma povoljan a politička situacija takođe. Pitanje prehrane  
i mnogo većeg broja partizana ne predstavlja mnogo veću teškoću. Velika je  
slabost slavonskih jedinica, njihov nacionalni i socijalni sastav. Operacije se  
vode uglavnom na planinskim masivima Papuka, Psunja, Bilo-gore, Krndije i  
Dilj-gore i njihovoj okolini. Svojom borbom slavonski partizani oslobodili su  
oko 100 sela, te je oslobođeni teritorij prilično veliki. Poslednja ofanziva u  
Slavoniji bila je većeg obima. Neprijatelj je popalio, opljačkao i pobio narod  
u pet velikih srpskih sela. Četničkih tendencija u Slavoniji nema, nisu došle  
do izražaja u organizacionoj formi. Prilikom žetve slavonski partizani  
zapalili su veće količine žita i 120 vršalica. Tako je vršidba u nekim  
krajevima potpuno onemogućena. U Slavoniji su već stvoreni svi uslovi za  
formiranje brigade te ćemo u tom pogledu dati potrebna naređenja i uputstva«.<a style="mso-footnote-id: 
ftn4" href="#_ftn4" name="_ftnref4" title><sup><span style="mso-special-character:
footnote">[4]</span></sup></a></span>
</p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title></a><span class="Footnote0"><i><span lang="HR" style="mso-fareast-language:HR">Na 
    zahtjev GŠH, Banijski partizanski odred formirao je 30. marta 1942. godine 
    u selu Brestik, u podnožju zapadnih obronaka Šamarice, Banijsku 
    proletersku četu, name- njenu za podršku i razvoj ustanka u Slavoniji i 
    sjeverozapadnoj Hrvatskoj.</span></i></span><i><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><span class="Footnote0"><i><span lang="HR" style="mso-fareast-language:HR">Brojno 
    stanje čete iznosilo je 65 boraca. Od toga 20 članova Partije, 11 
    kandidata i 39 skojevaca. Po nacionalnom sastavu, 47 Srba i 18 Hrvata, a po 
    socijalnom 41 radnik, 14 seljaka i 11 đaka i studenata. Popuna čete je 
    izvršena, 49 iz Banije, osam iz Siska, šest iz Zagreba, jedan iz Gorskog 
    kotara i jedan iz Duge Rese. Uz prethodne borbe, posle dugih marševanja, 
    proleteri su 21. i 22. maja stigli u Slavoniju u kompletnom sastavu.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[2]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    U NOVJ od 1941. Do tada bio je komandir čete i komandant bataljona. Jedan 
    od organizatora ustanka u pakračkom kraju, neustrašiv borac i rukovodilac, 
    ne samo u svom kraju već u čitavoj Slavoniji.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn3">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn3" href="#_ftnref3" name="_ftn3" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[3]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Poslije rata 27. novembra 1953. proglašen za narodnog heroja Jugoslavije. 
    Umro u Beogradu 1979.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn4">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn4" href="#_ftnref4" name="_ftn4" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[4]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Arhiv </span><span lang="DE" style="mso-ansi-language:DE;mso-fareast-language:
DE">CK</span><span lang="DE" style="mso-fareast-language:DE"> </span><span lang="HR" style="mso-fareast-language:HR">SKJ 
    </span><span lang="HR" style="mso-fareast-language:DE">(</span><span lang="DE" style="mso-ansi-language:DE;mso-fareast-language:
DE">CK</span><span lang="DE" style="mso-fareast-language:DE"> </span><span lang="HR" style="mso-fareast-language:HR">KPJ) 
    </span><span lang="DE" style="mso-ansi-language:DE;mso-fareast-language:
DE">reg</span><span lang="HR" style="mso-fareast-language:DE">. </span><span lang="HR" style="mso-fareast-language:HR">br. 
    2816.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_4.htm"><b>Prethodni dokument</b></a></TD>
<TD><a href="46_6.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

