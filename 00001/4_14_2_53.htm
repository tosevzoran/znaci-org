<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRAŽE MIHAILOVI&#262;A - KNJIGA 1</b><br>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_52.htm"><b>Prethodni dokument</b></a></TD><TD><a href="4_14_2_54.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<p>
<b>BR. 53</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>ZAPOVEST KOMANDE NARODNE VOJSKE CRNE GORE I HERCEGOVINE OD 25. FEBRUARA 1943. KOMANDANTIMA BATALJONA ZA NAPAD NA JEDINICE DRUGE PROLETERSKE DIVIZIJE U DOLINI NERETVE</b><sup>1</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;KOMANDA NARODNE VOJSKE Crne Gore i Hercegovine 
<br>&nbsp;&nbsp;&nbsp;&nbsp;Broj 18 
<br>&nbsp;&nbsp;&nbsp;&nbsp;GLAVNI ŠTAB 
<br>&nbsp;&nbsp;&nbsp;&nbsp;25—11 1943. god. 
<br>&nbsp;&nbsp;&nbsp;&nbsp;Položaj
<br>&nbsp;&nbsp;&nbsp;&nbsp;ZAPOVEST O. Br. 1
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Komandanta Crnogorsko-hercegovačkih četničkih odreda za
<br>&nbsp;&nbsp;&nbsp;&nbsp;25 - II - 1943. g.
<br>&nbsp;&nbsp;&nbsp;&nbsp;(Sekcija raz. 1 : 100.000 Konjic—Prozor—Nevesinje—Mostar)
<br>&nbsp;&nbsp;&nbsp;&nbsp;Komunističke snage pod jakim pritiskom četničkih jedinica napustile su zapadnu Bosnu, delom su rastrojene i pobegle u raznim pravcima, a delom bežeći nadiru dolinom Neretve u pravcu Konjica i dolinom reke Drežanke, dok jednim delom nalaze se kod Imotskog.
<br>&nbsp;&nbsp;&nbsp;&nbsp;Grupa u dolini Neretve uspela je da dođe do Konjica, gde je zaustavljena od strane Limsko-sandžačkih četničkih odreda.<sup>2</sup>
<br>&nbsp;&nbsp;&nbsp;&nbsp;Grupa u dolini reke Drežanke zauzela je Drežnicu<sup>3</sup> prešla na levu obalu reke Neretve do Bijelog Polja, gde je zaustavljena od strane Hercegovačkih četnika,<sup>4</sup> dok je od reke Drežanke uputila izviđačke delove desnom obalom reke Neretve istočnim padinama planine Čabulje.
<br>&nbsp;&nbsp;&nbsp;&nbsp;Naše snage dobij a ju pojačanje na svim pravcima i preduzeće napad<sup>5</sup> sa sviju strana u cilju tučenja komunista u dolini reke Neretve i reke Drežanke prema priloženoj opštoj direktivi.<sup>6</sup>
<br>&nbsp;&nbsp;&nbsp;&nbsp;Naš odred<sup>7</sup> preduzeće napad opštim pravcem: s. Domazeti — Zukov Kuk — s. Vrdi — Drežnica sa težištem napada na ovom pravcu, a sa zonom dejstva desno do r. Neretve a levo do linije: Jastrebinka — Oblo Brdo (877) — Orlov Kuk — Vanjača — Račve — Gradina (412).
<br>&nbsp;&nbsp;&nbsp;&nbsp;U ovom cilju. —
<br>&nbsp;&nbsp;&nbsp;&nbsp;NAREĐUJEM:
<br>&nbsp;&nbsp;&nbsp;&nbsp;1. — Prvi četnički bataljon polazi 26 - II - u 3 časa pravcem: Mostar — s. Orlac — s. Gaćevci — Kula — Vojnovići —Janjići — Tonkovac sa zadatkom, da 26. ovog meseca do mrakaizbije na liniju: Kula — Tonkovac — Popratnik — (sve zaključeno). Zona dejstva desno do rijeke Neretve, a levo dolinije: s. Gaćevci — s. Domazeti — s. Sirge — Tomina Kosa —
<br>&nbsp;&nbsp;&nbsp;&nbsp;— Vaši Dolac — Popratnik (zaključno), na kojoj liniji održavati vezu sa 2. četničkim bataljonom.
<br>&nbsp;&nbsp;&nbsp;&nbsp;2. — Drugi četnički bataljon polazi 26. ovog meseca u3.10 časova za prvim bataljonom do s. Gaćevci odakle skrećepravcem: s. Gaćevci — s. Domazeti — Bijegove Njive — s.Kadivače — Jastrebinka (928) — s. Vlaštak sa zadatkom, daizbije 26. ovog meseca do mraka na liniju: Popratnik (isključ-no) — Tetrnača (920) (zaključno). Zona širenja desno do donje granice 1. bataljona a levo do linije: Jaruga — Podružje — s. Trnovnici — Plana — Zukov Kuk — Jastrebinka —Tetrnača (sve zaključno).
<br>&nbsp;&nbsp;&nbsp;&nbsp;3. — Treći četnički bataljon polazi 26. II. u 2.50 časovapravcem: Mostar — s. Hadrovići — s. Goranci — s. Skutari
<br>&nbsp;&nbsp;&nbsp;&nbsp;Plandište — Marjanova Bukva — Umac sa zadatkom: da 26. ovog meseca do mraka izbije na liniju: Tetrnača (isključno)
<br>&nbsp;&nbsp;&nbsp;&nbsp;Umac (zaključno). Zona dejstva desno: do leve granice zone dejstva 2. četničkog bataljona a levo do linije: s. Goranci — s. Puzovina (zaključno) — s. Senišnjak — s. Marice (isključno)
<br>&nbsp;&nbsp;&nbsp;&nbsp;Golo Brdo — k. 930 — (zaključno).
<br>&nbsp;&nbsp;&nbsp;&nbsp;4. — Nikšićska brigada (bez Trebješkog i Kočanskog bataljona) izlazi 26. ovog meseca u 3 časa pravcem: Mostar idalje za 3. četničkim bataljonom kao odredska rezerva.
<br>&nbsp;&nbsp;&nbsp;&nbsp;Trebješki i Kočanski bataljon pod komandom kapetana Marka Radunovića ostaće za sada kod Kilavci za obezbeđenje boka i pozadine do daljeg naređenja.
<br>&nbsp;&nbsp;&nbsp;&nbsp;— Trebinjska brigada posle izlaska četničkih bataljona u njenu visinu prikupiće se kod s. Skutari gde će dobiti dalje naređenje.
<br>&nbsp;&nbsp;&nbsp;&nbsp;— Bataljon hercegovačkih grupa, koji je ušao u sastav Trebinjske brigade iz mostobrana kod Bijelog Polja ućiće u sastav 1. četničkog bataljona sa kojim će obrazovati jednu kolonu u daljem toku akcija.
<br>&nbsp;&nbsp;&nbsp;&nbsp;Komandant 1. četničkog bataljona<sup>8</sup> sa pozivom, na ovu zapovest pozvaće komandanta bataljona iz Hercegovačkih trupa iz napred navedenog mostobrana da mu se podčini u toku daljih akcija.
<br>&nbsp;&nbsp;&nbsp;&nbsp;— U slučaju pojave aviona radi obeležavanja položaja narediti četnicima da mašu zastavama, krpama, šatorskim krilima i ćebadima.
<br>&nbsp;&nbsp;&nbsp;&nbsp;— U toku svog nadiranja ka određenim položajima komandanti će od stanovništva uzeti putovođe koji će im pokazati put ka određenom pravcu nastupanja ka određenim položajima.
<br>&nbsp;&nbsp;&nbsp;&nbsp;— Sa snagama koje dejstvuju levo od našeg odreda održavaju tesnu vezu radi obezbeđenja boka i pozadine.<sup>9</sup>
<br>&nbsp;&nbsp;&nbsp;&nbsp; 
<br>&nbsp;&nbsp;&nbsp;&nbsp;— Komandanti bataljona i odreda organizovaće sanitetska previjališta od dodeljenog im sanitetskog osoblja. Teže ranjenike sprovoditi u bolnicu u Mostaru i sa istima upućivati za pratnju najviše četiri četnika, a lakše ranjena ići će sami pravcem Goranci — Mostar.
<br>&nbsp;&nbsp;&nbsp;&nbsp;— Snabdevanje hranom i municijom do zauzeća Drežnice biće od sela Goranci, gde će se organizovati primopredajna stanica. Za prenos hrane i municije od sela Goranci rekvirirati svu tovarnu stoku na pravcu kretanja, gde će za konj ovodce upotrebiti sopstvenike stoke. U nedostatku stoke upo-trebiti i organizovati nosačke kolone od meštana sa sprovodnicima četnicima. Pri ovome obratiti naročitu pažnju na bratski prijateljski odnos, i ponašanje sa stanovništvoni, kako bi stanovništvo osetilo blagodet četničkih vlasti.
<br>&nbsp;&nbsp;&nbsp;&nbsp;— Obratiti naročitu pažnju na međusobno održavanje veze, kako bi se izbegla međusobna borba.
<br>&nbsp;&nbsp;&nbsp;&nbsp;— Znaci raspoznavanja za 25 i 26. II - Mostar — Mušica, a za 26/27 Nevesinje — Nišan, a za sve dane dizanje puške tri puta u vis.
<br>&nbsp;&nbsp;&nbsp;&nbsp;U službenoj prepisci upotrebljavati ovu šifru u brojevima Nemci 11, Italijani 22, ustaši 33, domobrani 44, i Muslimani 55.
<br>&nbsp;&nbsp;&nbsp;&nbsp;— Obeležavanje fronta zastavama.
<br>&nbsp;&nbsp;&nbsp;&nbsp;— Izveštaje slati svakodnevno preko sela Goranca, u slučaju prebacivanja štaba u Bijelo Polje preko sela Sirge, s. Kovačice — Mostar Neretva u Bijelo Polje.
<br>&nbsp;&nbsp;&nbsp;&nbsp;— Za mog zamenika u dužnosti komandanta ovog odreda do daljeg naređenja određujem majora g. Gojnića Blaža, kojeg ovlašćujem da u moje ime može dopunjavati moje zapovesti prema situaciji na terenu. Isti će potpisivati zapo-vesti sa potpisom »Po zapovesti komandanta — major«.
<br>&nbsp;&nbsp;&nbsp;&nbsp;— Komandanti bataljona i odreda pre polaska ostaviće kod pomoćnika majora g. Pajovića po jednog intendanta radi prijema hrane i municije, koji će imati tačna brojna stanja četnika i pregled vrste naoružanja. Skrenuti pažnju vojnicima da pre polaska na položaj napune čuturice sa vodom i da istu štede, pošto je teren na pravcu kretanja bezvodan.
<br>&nbsp;&nbsp;&nbsp;&nbsp;— Moj štab u toku 25. ovog meseca biće u Mostaru, a kasnije ću javiti — obavestiti.
<br>&nbsp;&nbsp;&nbsp;&nbsp;Dostavljeno:
<br>&nbsp;&nbsp;&nbsp;&nbsp;K-tu Nikšićske brigade
<br>&nbsp;&nbsp;&nbsp;&nbsp;K-tu Trebinjske brigade
<br>&nbsp;&nbsp;&nbsp;&nbsp;K-tima 1., 2., i 3. četn. bat.
<br>&nbsp;&nbsp;&nbsp;&nbsp;Majorima g.g. Gojniću i Pajoviću
<br>&nbsp;&nbsp;&nbsp;&nbsp;Po zapovesti komandanta
<br>&nbsp;&nbsp;&nbsp;&nbsp;Načelnik štaba
<br>&nbsp;&nbsp;&nbsp;&nbsp;Đeneralštabni kapetan I kl.
<br>&nbsp;&nbsp;&nbsp;&nbsp;Vlad. Đukić<sup>10</sup>
<br>&nbsp;&nbsp;&nbsp;&nbsp;Napomena: po jednog intendanta ostaviti za prijem hrane i municije u s. Goranci.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<sup>1</sup><b class=medtxt> Fotokopija originala (pisanog na mašini, ćirilicom) u Arhivu VII,Ca, k. 133, reg. br. 16/6 (CG-V-315).</b>
<br>&nbsp;&nbsp;&nbsp;&nbsp;<sup>2</sup><b class=medtxt> Odnosi se na napad koji su 22/23. februara 1943. otpočele jedinice 3. NOU divizije. Vidi dok. br. 46.</b>
<br>&nbsp;&nbsp;&nbsp;&nbsp;<sup>3</sup><b class=medtxt> Drežnicu su 16. februara 1943. zauzele jedinice 2. proleterske divizije. Vidi dok. br. 37.</b>
<br>&nbsp;&nbsp;&nbsp;&nbsp;<sup>4</sup><b class=medtxt> Odnosi se na napad hercegovačkih četnika (pod komandom majora Pantića) 21. februara 1943. na 2. proletersku brigadu kod s. Ravne.Više o toj borbi vidi dok. br. 43, 48 i 70.</b>
<br>&nbsp;&nbsp;&nbsp;&nbsp;<sup>5</sup><b class=medtxt> Napad je počeo 26. februara 1943. Sire o pripremama napada iučešću četničkih, italijanskih i ustaško-domobranskih jedinica vidi dok.br. 60, 70, 74, 75, 85 i 140.</b>
<br>&nbsp;&nbsp;&nbsp;&nbsp;<sup>6</sup><b class=medtxt> Pomenutu direktivu redakcija nije pronašla. Verovatno se odnosi na Instrukciju komandanta Istaknutog dela Vrhovne komande od 23. februara 1943. Vidi dok. br. 45.</b>
<br>&nbsp;&nbsp;&nbsp;&nbsp;<sup>7</sup><b class=medtxt> Misli se na Zetski četnički odred.</b>
<br>&nbsp;&nbsp;&nbsp;&nbsp;<sup>8</sup><b class=medtxt> Komandant je bio Dimitrije Boljević, žand. major.</b>
<br>&nbsp;&nbsp;&nbsp;&nbsp;<sup>9</sup><b class=medtxt> Na levom boku odreda operisali su delovi italijanske divizije»Murđe«. Vidi dok. br. 75 i 85.</b>
<br>&nbsp;&nbsp;&nbsp;&nbsp;<sup>10</sup><b class=medtxt> Vladimir, Vlado.</b>
</p><CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_52.htm"><b>Prethodni dokument</b></a></TD><TD><a href="4_14_2_54.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body></html>
