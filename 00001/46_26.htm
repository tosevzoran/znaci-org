<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_25.htm"><b>Prethodni dokument</b></a></TD>
<TD><a href="46_27.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Bodytext131" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="mso-fareast-language:HR">Oslobođenje 
Voćina</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
Voćinu se nalazila 2. bojna iz sastava 4. gorskog zdruga 1. gorske ustaške 
divizije.<a style="mso-footnote-id:
ftn1" href="#_ftn1" name="_ftnref1" title><sup><span style="mso-special-character:
footnote">[1]</span></sup></a> Bojna je mješovito sastavljena od ustaša, 
Nijemaca, folksdojčera, legionara, žandarma i domobrana. Ukupno 500-550 
neprijateljevih vojnika naoružanih sa 30 puškomitraljeza i 6 teških 
mitraljeza, a ostali puškama. Neprijateljeva odbrana bila je organizovana u tri 
pojasa: prvi, oslanjao se na spoljnu odbranu i park; drugi pojas i težište 
odbrane nalazili su se u centru Voćina, s osloncem na veći broj bunkera, 
rovova i objekata od tvrdog materijala: hrvatski dom, žandarmerijska stanica, 
ustaški tabor, šumarija, Kosanovića kuća, nova i stara zgrada opštine, Hrešićeva 
kuća, električna centrala, kao i teški mitraljez na tornju katoličke crkve. 
Treći pojas odbrane nalazio se na Kalvariji.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Poslije 
šesnaest sati neprekidne žestoke borbe, nekoliko ponovljenih juriša koji su 
se smjenjivali noću 11/12. decembra 1942. i s ponovljenim protivnapadima 
neprijatelja, Voćin je konačno zauzet 12. decembra oko 11 sati. Likvidacijom 
neprijateljevog uporišta u Voćinu Brigada je prešla </span><span lang="DE" style="font-size:12.0pt;mso-ansi-language:DE;mso-fareast-language:DE" class="Bodytext4">Rubikon</span><span lang="HR" style="font-size:12.0pt;mso-fareast-language:
DE" class="Bodytext4">, </span><span lang="HR" style="font-size:12.0pt;
mso-fareast-language:HR" class="Bodytext4">jer je Štab Brigade naredio da 
likvidacija neprijatelja u Voćinu treba da dovede do dalje prekretnice oružane 
borbe u Slavoniji.<sup>178</sup> To je bila akcija koja je politički i psihološki 
snažno djelovala na stanovništvo u okolnim selima i na stanovništvo u čitavoj 
Podravini sve do rijeke Drave. Pobjeda u Voćinu doprinijela je masovnom prilivu 
novih boraca u 1. slavonsku brigadu i partizanske odrede. U Voćinu je ubijeno 
20 neprijateljevih vojnika i 176 zarobljeno. Zaplijenjeno je 190 pušaka, 15 puškomitraljeza, 
jedan teški mitraljez, 6 pištolja, 50 hiljada metaka, 250 ćebadi, 100 šatorskih 
krila i veće količine raznog ratnog materijala.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
napadu na Voćin Brigada je imala: 7 poginulih i 21 ranjenog borca.<sup>179</sup> 
Preko 50% neprijateljevih vojnika, uglavnom ustaša, Nijemaca, žandarma i 
legionara, uspjelo se probiti iz uporišta u pravcu Miokovićeva i Pivnica. 
Prilikom planiranja i organizovanja napada na Voćin, Štab Brigade je vršio 
temeljitu procjenu neprijateljevih snaga i mogućnost njegove odbrane. No, nije 
bio dovoljno pronicljiv u procjeni neprijateljevih mogućnosti i namjera u 
trenutku kada njegov odbrambeni sistem bude narušen u tolikoj mjeri, i kada 
ostaje samo jedno jedino rješenje, proboj ili predaja.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Poslije 
duže borbe u kojoj je neprijatelj uhvaćen u klješta, i trpio gubitke odlučio 
se za proboj i to u pravcu Miokovićeva i Daruvara, gdje mu se nalazila matična 
jedinica - 4. gorski zdrug. Rezerva Štaba Brigade (1. četa 3. bataljona) koja 
se nalazila u selu Kometniku, oko 1 km od Voćina, nije mogla da bude 
upotrebljena u kritičnom trenutku i da spriječi proboj i bjekstvo 
neprijatelja. Neprijateljev uspješan proboj navodi na razmišljanje o propustu 
koji je ovog puta učinjen, a koji se ponovio još dva puta na istom mjestu, na 
istom pravcu i na gotovo isti način prilikom drugog i trećeg napada na Voćin, 
u januaru i maju 1943.</span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[1]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Isto, k. 16, </span><span lang="DE" style="mso-ansi-language:
DE;mso-fareast-language:DE">reg. </span><span lang="HR" style="mso-fareast-language:HR">br. 
    9/1-9.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_25.htm"><b>Prethodni dokument</b></a></TD>
<TD><a href="46_27.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

