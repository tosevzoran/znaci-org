<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_41.htm"><b>Prethodni dokument</b></a></TD>
<TD><a href="4_12_4_43.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDE 15. BRDSKOG ARMIJSKOG KORPUSA OD 9. 
APRILA 1944. KOMANDI 2. OKLOPNE ARMIJE O NOVOJ USTAŠKOJ FORMACIJI I ODNOSIMA SA 
USTAŠKIM KOMANDAMA U SEVERNOJ DALMACIJI1</strong></p>
<p align="center">POVERLJIVO</p>
<p align="center"><em>Koncept</em></p>
<p align="center">H. Qu., 9. 4. 1944.</p>
<p align="center">Komanda XV (brd.) AK&nbsp;</p>
<p align="center">Abt. Ia/Ic pov. br. 2094/44</p>
<p align="center">Veza: Ovdašnji tel. Ic, pov. br. 2078/44 od 9. 4. 44.2 
Predmet: Nove formacije ustaša u severnoj Dalmaciji</p>
<p align="center">Prilog: — l3 —</p>
<p align="center"><em>K-di 2. OK[LOPNE] A[RMIJE]</em></p>
<p>28. 3. 44. molio je k-t 771. inž. des. bataljona za odobrenje da iz Rijeke u 
Ražanac (20 km severno-severoist. od Zadra) prebaci 400 ustaških oficira i 
podoficira. Grupa armija »F« uputila je ustaše na njega. Korpus je dao svoju 
saglasnost. Prilog l4</p>
<p>7. 4. javio se kod komandanta korpusa i komandanta 264. div. ustaški 
pukovnik Servaci sa svojim načelnikom štaba, ustaškim pukovnikom Čudinom5, i 
predao zapovest koja je priložena u prevodu.</p>
<p>Pukovnik Servaci je jedan od najstarijih saputnika poglavnika i navodno je sa 
ovim, i još jednim trećim pripadnikom ustaša, učestvovao kao vodeći u 
marseljskom atentatu.6 On ostavlja utisak energičnog i pametnog čoveka, čoveka 
svesnog cilja, govori tečno i umešno nemački, učestvovao je 1942. god. kao 
vodeći u borbama na Kozari kod Borbene grupe »Štal« (Gen. Štal, k-t 714. 
div.)7, a potom je bio komandant rejona Gospić. On je izložio svoje političke 
ciljeve koje je želeo poglavnik, uz jasno upoznavanje dosada učinjenih grešaka: 
jačanje i reorganizacija hrvatskih sredstava sile, a tek potom rešenje 
hrvatskih pitanja. Pri tom, putem pregovora, treba navesti četnike, koji potiču 
iz Srbije, da napuste hrvatsku teritoriju. Hrvatski pravoslavac navodno se ugrađuje 
u hrvatsku državu kao ravnopravan i pogodan za vojnu službu. On je priznao da 
se u Zagrebu nepovoljno sudilo o neprijateljskom stavu ne-mačkog Vermahta prema 
Hrvatima, a naročito k-de 264. div., dok se on nedavno uverio u netačnost 
podignutih optužbi. Iz dosadašnjeg razgovora ne može se još doneti nikakva 
pozitivna ili negativna ocena o poštenju izloženih namera. Pukovnik Servaci 
najodlučnije uverava da i na političkom planu ništa neće preduzimati bez 
saglasnosti komandanta korpusa, a naročito u pogledu pitanja četnika, čiji 
razvoj do današnjeg stanja on doslovno isključivo svodi na hrvatsku izreku »dobro 
je kad nisu prisutni«.</p>
<p>Pukovnik Čudina izgleda više fanatik i čovek koji mrzi Srbe. Konačno o 
njemu se ništa ne može reći pošto on govori samo malo nemački i u 
pregovorima se ne ističe.</p>
<p><em>0&nbsp;vojnim pitanjima pukovnik Servaci je izložio:</em></p>
<p>»On je u operativnom pogledu potčinjen k-tu XV (brd.) AK</p>
<p>1&nbsp;moli za podatak u kom rejonu treba da se smiri i da radi. Njegov rejon 
sada doseže od Novog do Trogira, pri čemu je izuzet rejon Gospića. On će, širenjem 
svog područja, da pređe na celo područje korpusa. Sa Desantnim inžinjerijskim 
bataljonom on je poveo 108 oficira i službenika, 282 ustaška podoficira i 
vojnika, poneo 130 tona opreme (uz to 4.000 garnitura odeće). Na raspolaganju 
mu stoje kao načelnik štaba ustaški pukovnik Čudina, a kao k-t novoformirane 
brigade ustaški pukovnik Cecet;8 ovaj zadnji na izričitu želju 264. div. 
(pukovnik C. bio je dosada komandant ustaške pukovnije na području divizije).</p>
<p>Sa dovedenim kadrom formiraju se navodno najpre jedna bojna Telesne garde i 
VII ust. brig. (5 bojni). Vojnika ima u dovoljnom broju, većinom partizana 
kojima je dosadilo gerilsko ratovanje.9 Oficiri i podoficiri dolaze u dovoljnom 
broju, pošto je poglavnik za ustaše odustao od vrbovanja među domobranskim 
oficirima i podoficirima. Mesta formiranja su uglavnom veća mesta kao Obrovac, 
Benkovac, Zemunik, Drniš itd. Uzimaju se u obzir želje K-de korpusa. Mesta 
akcije i akciju određuje sam k-t korpusa. Između ostalog, moli se da se iziđe 
u susret željama za organizaciju i umirenje određenih rejona.</p>
<p>Što se tiče snabdevanja, odeća je obezbeđena gotovo 100%. Od nemačke 
komande se moli hrana (shodno obećanju u Zagrebu). Na raspolaganje se stavlja 
hrvatski kolonski prostor10 (u kojoj meri nije poznato). XV brd. AK moli naoružanje 
i municiju i uopšte celokupno preostalo snabdevanje prema obećanju nemačkog 
opunomoćenog generala. Od sop-stvenog naoružanja postoji samo ono koje je sa 
sobom poneo kadar i ono koje su poslali partizani kojima je dosadilo gerilsko 
ratovanje. Dakle, praktično ništa. Posle rasporeda snaga, koje je završeno za 
4 sedmice, vodiće se navodno borba protiv bandi sopstvenom taktikom. Biće 
mnogo noćnih patrola, zaseda itd. Pošto poznaju teren i jezik, ustaše će moći 
uspešnije da rade nego nemački vojnik. Njegov glavni zadatak od poglavnika je 
da Vermaht potpuno rastereti od policijskih zadataka kako bi se on potpuno 
oslobodio za spoljnjeg neprijatelja i za to potrebne pripreme.</p>
<p><em>Odgovor komandanta korpusa:</em></p>
<p>Kod K-de korpusa nije ništa bilo službeno poznato o ovim namerama, otuda se 
pre svega ne može ništa obećati za snabdevanje, naoružanje i municiju. Načelno 
se, pak, pozdravlja namera da se ovdašnje jedinice reorganizuju, da se 
formiraju ustaše, da se odvuku oni koji su sposobni za vojnu službu od zahvata 
partizana i da se umiri pozadina. Hitno se, pak, mora zahtevati da se samostalno 
ništa ne preduzima što bi otežalo postojeće prilike (naročito pitanje četnika). 
Do kasnije dodele sopstvenih operacijskih zona, ustaša ne srne ništa da 
preduzme bez saglasnosti nemačkih jedinica, pošto bi inače mogli nastati 
incidenti, na primer kod zaseda. Kao najhitniji rejoni za pacifikaciju, 
dodeljuju se obalski rejon Nina (severno od Zadra) do poluostrva Murtera, uključno 
i pojas duž obalskog puta Obrovac — Karlobag. Kao mesta za formiranje 
jedinica poželjna su pre svega manja mesta, a mesta koja su Nemci već 
zaposeli, s obzirom na potrebnu rastresitost snaga, manje su hitna. Isto tako 
delatnost ustaša treba po mogućstvu usmeriti na najudaljenija mesta i na 
ostrva. U okviru mogućnosti, K-da korpusa će potpuno pomagati rad pukovnika 
Servacija i njegovih komandi. Pukovnik Servaci je obećao punu podršku korpusu, 
ponovo naglasio svoju potčinjenost i izričito uveravao da neće ništa 
preduzimati bez prethodnog razgovora sa K-dom korpusa, a naročito u političkom 
pogledu. Njegova direktiva je zadatak poglavnika da se nemačkim jedinicama 
oduzmu svi policijski zadaci kako bi se one potpuno oslobodile za spoljnjeg 
neprijatelja.</p>
<p><em>Stav:</em></p>
<p>Pukovnik Servaci je ponovo uveravao o svojim poštenim na-merama. On, bez 
sumnje, pre svega ima interesa da sa nemačkom pomoći sprovodi svoj rad na 
izgradnji. Da li dublji razlozi leže u drugačije usmerenim političkim 
zamislima, ne može se reći prema dosadašnjem razgovoru. Pre svega rad bi bez 
sumnje doveo do velikog rasterećenja nemačkih jedinica, a u izvesnim rejonima 
bi vezao svaku delatnost partizana. U daljem napretku moglo bi se u osnovi 
oslabiti nepoželjno vezivanje nemačkih komandi sa četnicima, a možda bi 
postupno bilo i potpuno obustavljeno. Da li će ovo poći od ruke, a da se ne 
optereti novim nemirima, koji tada prete od četnika, zavisi od političke 
razboritosti i umešnosti hrvatske strane. Dokle god pukovnik Servaci odlučuje, 
a pukovnik Čudina ne stiče nikakav veliki uticaj, izgleda da je dato sigurno 
jemstvo za razuman razvoj. Po svoj prilici pukovnik Servaci potce-njuje teškoće 
planiranih novih formacija bez odgovarajućih pomoćnih sredstava. Za ovo je 
odlučujući starešinski kadar koji mu stoji na raspolaganju.</p>
<p>K-da korpusa se zauzima za molbu pukovnika Servacija i moli da se izda 
zapovest kako treba rukovoditi sa snabdeva-njem i da li i koja komanda će 
dovesti naoružanje i municiju za nove formacije.</p>
<p align="center"><strong>f. Lejzer</strong></p>
<p>1Snimak koncepta (pisanog na mašina) u AVII, NAV-T-314, r. 565, s. 13—5. U 
desnom gornjem uglu dopisani su irukom dve nejasne pribeleške i 2 nečitka 
parafa.</p>
<p>2To je izveštaj K-de 15. BAK-a od 9. aprila 1944. K-di 2. OkA o postavljenju 
pukovnika Vjekoslava Servacija (Servatzy) za ustaškog komandanta u severnoj 
Dalmaciji (AVII, NAV-T-314, r. 566, s. 162).</p>
<p>Prvobitni naziv ustanove na čijem se čelu nalazio Servaci bio je: 
Zapovjedničtvo područja sjeverna Dalmacija, a od 25. aprila 1944: Za-povjedničtvo 
područja Velebit — Dinara, skraćeno: ZAVELDI (AVII, NAV-T-314, r. 565, s. 
11).</p>
<p>3i 4 Taj prilog je prevod naređenja Glavnog stožera (Generalštaba) 
Ministarstva oružanih snaga NDH od 7. marta 1944. o komandova-nju područjem 
severne Dalmacije (AVII, NAV-T-314, r. 565, s. 16—7; original je na s. 18—9, 
u istoj rolni).</p>
<p>5Milan</p>
<p>6Reč je o atentatu na kralja Aleksandra I Karađorđevića, koji su izvršile 
ustaše u Marselju (Francuska) 9. oktobra 1934. Pored kralja, tom prilikom je 
poginuo i Luj Bartu, ministar spoijnih poslova Francuske.</p>
<p>7Reč je o nemačkoj operaciji na Kozari od juna 1942. godine (vidi tom IV, 
knj. 35, dok. br. 66).</p>
<p>Komandant te divizije bio je general-lajtnant Fridrih Štal (Fried-rich 
Stahl).</p>
<p>8Redakcija nije mogla da ustanovi njegovo ime.</p>
<p>9Odnosi se na dezertere iz jedinica NOV i POJ, bivše pripadnike domobranskih 
jedinica.</p>
<p>10To jest: transportni park (prostor).</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_41.htm"><b>Prethodni dokument</b></a></TD>
<TD><a href="4_12_4_43.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
