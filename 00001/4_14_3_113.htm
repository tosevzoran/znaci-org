<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_112.htm"><b>Prethodni dokument</b></a></TD>
<TD><a href="4_14_3_114.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREDBA DRAŽE MIHAILOVlĆA OD 11. APRILA 1944. O 
POSTAVLJENJU PUKOVNIKA JEVREMA SIMlĆA ZA DELEGATA KOD ZLATIBORSKOG I POŽEŠKOG 
KORPUSA RADI USPEŠNIJE BORBE PROTIV NOVJ IZMEĐU REKA LIMA I MORAVICE1</strong></p>
<p align="center">NAREDBA</p>
<p>Načelnika Štaba Vrhovne Komande, i Ministra vojske mornarice i 
vazduhoplovstva za 11 april 1944 godine</p>
<p>Po ukazanoj potrebi, a u cilju da bi se bolje objedinile naše snage između 
Lima, Moravice protivu komunističke grupe koja se sada nalazi istočno od 
Ivanjice2,—</p>
<p>ODREĐUJEM</p>
<p>Privremeno za moga delegata artileriskog pukovnika g. Jevrema Simića.3</p>
<p>Zadatak delegata pukovnika g. Sirnica biće: 1. — Objedinjava akciju 
Zlatiborskog i Požeškog korpusa u akciji protiv komunista, u duhu instrukcija 
koje su mu usmeno date, i naređenja koja Vrhovna Komanda bude izdavala.</p>
<p>U ovom cilju, a prema razvoju situacije i ukazanoj potrebi stavljaće se 
delegatu pukovniku g. Sirnicu u zadatak da objedinjava akciju i drugih jedinica 
pored Zlatiborskog i Požeškog korpusa, o čemu će pukovnik Simić biti na 
vreme oba-veštavan, kao i dotične jedinice.</p>
<p>2.&nbsp; — Kada se bude završila ova operacija pukovnik g. Simić dobiće 
naređenje za drugu funkciju, odnosno za dalji rad.</p>
<p>3.&nbsp; — Delegat pukovnik Simić nastaće da se snage čiju akciju ima da 
kordinira upotrebe kako je najbolje u duhu naređenja Vrhovne Komande da bi se 
tukle komunističke snage.</p>
<p>Komandantima čiji rad ima da kordinira Delegat pukovnik Simić stavlja se u 
dužnost da postupaju po uputstvima delegata pukovnika g. Sirnića, jer samo 
objedinjenim snagama komunisti će biti sigurno tučeni.</p>
<p>4.&nbsp; — Delegat pukovnik g. Simić stajaće u direktnoj vezi sa Vrhovnom 
Komandom, i obaveštavaće Vrhovnu Komandu što češće o stanju situacije. 
Komandanti Zlatiborskog, Požeškog korpusa i dalje stoje u direktnoj vezi sa 
Vrhovnom Komandom4.</p>
<p>.</p>
<p>Načelnik Štaba Vrhovne Komande, i ministar vojske, mornarice i 
vazduhoplovstva Armijski Đeneral, Drag. M. Mihailović</p>
<p>M. P.5</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 4, reg. 
br. 20/2 (VK-V-225).</p>
<p>2&nbsp; O rasporedu i borbama jedinica 2. proleterske udarne i 5. udarne 
divizije NOVJ u jugozapadnoj Srbiji krajem marta i prvoj polovini aprila, vidi 
tom I, knj. 7, dok. br. 90, 91 i 93 i knj. 20, dok. br. 150.</p>
<p>3&nbsp; Ime i prezime u originalu podvučeno zelenim mastilom.</p>
<p>4&nbsp; U to vreme Draža Mihailović se nalazio u Dragačevu.</p>
<p>5&nbsp; Okrugli pečat: »Komanda Jugoslovenske vojske u otadžbini — 
Gorski štab br. 1«.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_112.htm"><b>Prethodni dokument</b></a></TD>
<TD><a href="4_14_3_114.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
