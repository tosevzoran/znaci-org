<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_212.htm"><b>Prethodni dokument</b></a></TD>
<TD><a href="4_14_1_214.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 213</strong></p>
<p align="center"><strong>IZVEŠTAJ ŠTABA ROMANIJSKOG KORPUSA OD 21. DECEMBRA 
1942. KOMANDANTU OPERATIVNIH JEDINICA ISTOČNE BOSNE I HERCEGOVINE O 
NEMACKO-USTAŠ-KO-DOMOBRANSKIM I ČETNIČKIM DEJSTVIMA PROTIV NOV i POJ1</strong></p>
<p>&nbsp;</p>
<p align="center">Štab 4302</p>
<p align="center">Ob. Pov. Br. 256</p>
<p align="center">21. decembra 1942. g.</p>
<p align="center">POLOŽAJ</p>
<p align="center">Prilog 2</p>
<p align="center"><em>Momčilovićev izveštaj</em>3</p>
<p align="center">KOMANDANTU 1050.</p>
<p>Ovog momenta došao je kod mene šef Ob. odseka 4214 i podneo mi sledeći 
izveštaj koji se može smatrati autentičnim.</p>
<p>Boljševička 3. i 6. brigada su na Majevici pretrpili velike gubitke i 
morale su se povući sa Majevice.5 Povukli su se</p>
<p>&nbsp;</p>
<p>790</p>
<p>preko Osmaka. U operacijama protiv njih učestvovali su Ne-mci, četnici sa 
Majevice, Trebave i Ozrena.</p>
<p>Raspored ovih brigada bio je 19. o.m. oko podne slede-ći: Sa jednim većim 
delom drže Veljovu Glavu,6 Rudnik i Bo-rogovo. Drugi deo je ostao sa druge 
strane puta Zvornik — Tuzla oko sela Hajvaza. Sve ove snage iznose 2—3000 
ljudi. To su Bosanci ojačani sa Sremcima i Slavoncima. U isto vreme su ostatci 
Brane Savića zauzeli Šekoviće koje su naše snage usled blizine navedenih 
brigada morale napustiti.7</p>
<p>Boljševici su napadali na Caparde. Hrvati bi se predali ali ih je prisustvo 
Nemaca nateralo na borbu. Obzirom na jaka utvrđenja i dobro naoružanje, boljševici 
su pretrpeli velike gubitke i morali su zaobići Caparde. U vreme koje je gore 
navedeno Hrvati su držali put Zvornik — Tuzla tako da su boljševici presečeni 
na dva dela. To će ih za izvesno vreme usporiti u pokretima.</p>
<p>Njihova verovatna namera je da prvo dopru do Seko-vića. Kako Nemci znaju za 
njih verovatno će ih goniti te se oni možda neće (moći održati. U tom slučaju 
bi im ostala dva rešenja. 1. — Da pokušaju da prodru preko Konjuha (severno 
od Olova) i 2. — Da se upute prema nama. Ipak nije isključeno da se izvesno 
vreme zadrže u Sekovićima radi prikupljanja i reorganizacije i da uzevši pod 
svoju Kdu uzmu i naše delove iz 421 [i] drže njene sadanje položaje.</p>
<p>Kod delova 421 vlada potpuna dezorganizacija. Izvesni delovi su se prebacili 
u Baturu, jedan deo pregovara sa boljševicima a jedan se je povukao na Milan 
planinu. Preduzeo sam mere da se 421 prikupi i zauzme položaje prema boljševicima 
a ostalim jedinicama naredio pripravnost dok se situacija ne raščisti.</p>
<p>Sa snagama sa kojim raspolažem nisam u stanju da pre-duzmem nikakvu akciju 
protiv boljševika koja bi imala izgleda na uspeh. Jedva da ću moći da 
organizujem odbranu koja ipak neće biti potpuno sigurna. Napominjem da će na 
glas o ovim brigadama boljševici na Glasincu dići glavu i da će svi elementi 
skloni njima početi aktivan rad. Opasnost pojačava prisutnost boljševika u 
reonu Zenice.8 Usled svega ovog morala bi se najhitnije preduzeti ofanzivna 
akcija protiv boljševika. Za to molim da se hitno uputi 483, 5329 i Hercegovačka 
leteća brigada, u pojačanom sastavu. Situacija i raspoloženje naroda su 
izvrsni za borbu protiv boljševika, te bi trebalo iskoristiti ovu priliku da se 
sa njima definitivno likvidira u ovim krajevima. Ovakva prilika nam se neće 
skoro pružiti, a neaktivnost može da nas mnogo košta te molim da se ovo uzme 
kao najozbiljnije.</p>
<p>Sad sam utvrdio da je molba Kta bataljona da se Če-lonja10 postavi za Kta 
brigade najvećim delom falsifikat i da bi Tuševljaković11 bio dobro primljen.</p>
<p>Izgleda da je tačno da je major Račić prešao u Srbiju usled toga da ne bi 
kompromitovao četnike pred Nemcima.</p>
<p>S verom u Boga za Kralja i Otadžbinu.</p>
<p>13Upotrebiti pri čitanju Mitranovićevih i Momčilovićević izveštaja 
Branko</p>
<p>430 M. J. M.12</p>
<p>430 — romanijski korpus 457 — I. saraj. brig. 496 — II. saraj. brig. 
483 — rogat. brig. 421 — vlasenička br. 415 — kalin. brig. 620 — ozren. 
korpus 625 — kladanj. brig. 654 — žepačka brig. 638 — visočka brig.</p>
<p>&nbsp;</p>
<p>1&nbsp; Original {pisan na mašini, ćirilicom) u Arhivu VII, Ča, k. 176, 
reg. br. 23/1 (BH-V-2828).</p>
<p>2&nbsp;Štab Romanijskog korpusa.</p>
<p>3 Belešku je, žutom olovkom, dopisao major Zaharije Ostojić. Dokumenat je, 
verovatno, jedan od priloga njegovom izveštaju od 29. decembra 1942 {vidi dok. 
br. 215).</p>
<p>4&nbsp; Značenje brojčanih oznaka dato je na kraju dokumenta.</p>
<p>5&nbsp; i 7 Odnosi se na 6. istočnobosansku NOU brigadu, 3. NOPO 3. 
operativne zone NOV i PO Hrvatske i Majevički NOPO protiv kojih su nemačke i 
ustaško-domobranske snage (ukupno devet bataljona) 15. decembra 1942. otpočele 
koncentrično nastupanje (operacija »Tuzla II«) s ciljem da ih opkole i unište. 
Posle višednevnih borbi, brigada i odred su uspeli da se, preko komunikacije 
Tuzla — Zvornik, prebace u Birač,gde su sa Birčanskim NOPO naneli osetne 
gubitke četničkim, snagama koje su se povukle ka Romaniji. Majevički NOPO i 
3. NOPO su ostali u Birču, a 6. NOU brigada je 27. decembra 1942. otpočela 
prodor na Romaniju. U dvanaestodnevnim akcijama brigada je nanela znatne gubitke 
četničkom Romanijskom korpusu, uništila ustaško uporište u s. Žljebovima a 
od novih boraca sa Glasinca formirala jedan bataljon. Opširnije o tome, vidi 
Zbornik NOR-a, tom IV, knj. 8, dok. br. 253, knj. 9, dok. br. 178, 183 i 196, 
knj. 11, dok. br. 140; tom XII, knj. 2, dok. br. 203 i 206; Oslobodilački rat, 
knj. 1, str. 352; R. Petovar, n.d., str. 103—121.</p>
<p>6 Na karti 1:100.000: Velja Glava.</p>
<p>8 Jedinice 3. udarne divizije NOVJ su 15. decembra 1942. u dolini reke Bosne 
otpočele četvorodnevna dejstva u kojima su neprijatelju na-nele znatne 
gubitke. Opširnije o tome, vidi Zbornik NOR-a, tom IV, knj. 8, dok. br. 187, 
192, 196—201, 207, 209, 210 i 228, tom XII, knj. 2, dok. br. 200; Oslobodilački 
rat, knj. 1, str. 350 i 351.</p>
<p>9 Srebrenička brigada Drinskog korpusa.</p>
<p>10 Jedan od dva brata, Rajko ili Miloš.</p>
<p>11&nbsp; Radomir, Rade.</p>
<p>12&nbsp; Milorad Momčilović.</p>
<p>13&nbsp; Belešku i objašnjenje brojčanih oznaka dopisao je, olovkom, major 
Zaharije Ostojić.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_212.htm"><b>Prethodni dokument</b></a></TD>
<TD><a href="4_14_1_214.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
