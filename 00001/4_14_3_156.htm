<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_155.htm"><b>Prethodni dokument</b></a></TD>
<TD><a href="4_14_3_157.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA 3. BRIGADE KORPUSA GORSKE GARDE 
OD 19. MAJA 1943. KOMANDANTIMA BATALJONA ZA SARADNJU SA NEMCIMA U VEZI NAREĐENJA 
KOMANDANTA GRUPE KORPUSA1</strong></p>
<p>ŠTAB</p>
<p>3 BRIGADE GORSKE GARDE NJ. V. KRALJA PETRA II</p>
<p>Br. 155</p>
<p>19 maja 1944 g.</p>
<p>Slobodne Srpske planine</p>
<p align="center">KOMANDANTU2 2. BATALJONA</p>
<p>Komandant Kosmajskog Korpusa Gorske Garde Nj. V. Kralja Petra II sa Br. Službeno 
od 15. maja t.g. dostavio je sledeće:</p>
<p>Komandant Grupe Korpusa Gorske Garde Nj. V. Kralja Petra II naređenjem 
svojim Str. Pov. Br. Službeno od 15. maja tek. god. dostavio je sledeće:</p>
<p>»Usled pokušaja upada komunista u Srbiju3 i nastalih borbi povodom toga 
Nemci su zauzeti i momentalno su prestali sa svojim redovnim poterama protiv naših 
odreda i ljudstva.4 Dešava se čak i da dođe do susreta naših snaga sa 
Nemcima i da nas Nemci tom prilikom ne napadaju. I naša momentana situacija 
zahteva da Nemce i njihove sluge otvoreno ne napadamo, nego da se pripremimo za 
odlučan udar koji će biti krunisan slobodom.</p>
<p>Povedeni ovom situacijom naši ljudi su ponovo zaboravili sva loša iskustva 
koja smo imali sa Nemcima i počinju da se javno pojavljuju na mestima gde 
prolaze Nemci, govore javno preko telefona, ne kriju naše tajne. — Ovo nas može 
opet skupo koštati, jer se i dalje prati svaki naš pokret budno i svaka naša 
reč.</p>
<p>Na se ne bi ponovile greške iz prošle zime5 naređujem:</p>
<p>a)&nbsp; Da naše jedinice na reonu korpusa ne smeju sa Nem-cima nigde se 
sastajati, niti sa njima održavati ma kakav dodir.</p>
<p>b)&nbsp; Sve naše tajne i dalje se imaju čuvati, kao da su najveće potere.</p>
<p>v) Zabranjeni su svi telefonski razgovori na reonu sem naročito ovlašćenih 
lica za to od Komandanta Grupe Korpusa.</p>
<p>Komandanti će ovo naređenje saopstiti svojim potcinjenim jedinicama i našim 
funkcionerima po selima.«</p>
<p>Dostavljajući prednje naređenje komandanta Grupe Korpusa Gorske Garde Nj. 
V. Kralja</p>
<p align="center">NAREĐUJEM:&nbsp;&nbsp;&nbsp;&nbsp;&nbsp; &nbsp;</p>
<p>Da se po prednjem tačno i u svemu postupa i potrebno da se saopšti potčinjenim 
starešinama i funkcionerima po selima.</p>
<p>Dostavlja se prednje na znanje i tačan postupak.</p>
<p>Dostavljeno:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>K-tu 1, 2, 3 i 4 bataljona K-tu 1 udarne brigade K-ru prateće čete.</p>
<p>Komandant potporučnik, Arsenije S. Jovanović&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p align="center">M.P.6</p>
<p>&nbsp;</p>
<p>1 Original (pisan na mašini, ćirilicom) u Arhivu VII, Ča, k. 28, reg. br. 
1/3 (S-V-1556).</p>
<p>2 Dalji tekst u rečenici napisan je mastilom, ćirilicom.</p>
<p>3&nbsp; Reč je o dejstvima 2. proleterske i 5. udarne divizije NOVJ u 
jugozapadnom delu Srbije. Vidi tom I, knj. 20, dok. br. 150.</p>
<p>4&nbsp; i 5 O saradnji četnika i Nemaca u Srbiji u zimu i proleće 1944. 
vidi dok. br. 120, 126, 165, depeše br. 708 i 709. i prilog IV, dok. br. 2, 3, 
4, 5, 6, 7, 11 i 16.</p>
<p>6 Okrugli pečat: »Komanda jugoslovenske Vojske u otadžbini — gorski štab 
br. 74/1«.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_155.htm"><b>Prethodni dokument</b></a></TD>
<TD><a href="4_14_3_157.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
