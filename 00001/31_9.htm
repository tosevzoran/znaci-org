<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_8.htm"><b>Prethodni dokument</b></a></TD>
<TD><a href="31_10.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="EN-GB" style="font-size:10.0pt;mso-bidi-font-size:11.0pt">ZADATAK 
NAM JE BIO MOST</span><span lang="EN-GB" style="font-size:10.0pt;mso-bidi-font-size:12.0pt"><o:p>
</o:p>
</span></b></p>
<p class="MsoNormal" style="margin-top:11.0pt;line-height:91%"><span lang="EN-GB">Prva 
četa 1. bataljona 3. krajiške brigade spuštala se 1. septembra 1942. godine 
noću ka mostu na Uni, kod Ostrošca. Zbog važnosti zadatka sa četom je pošao 
zamjenik komandanta bataljona Đoko Čubrilo. Most je do mesta polaska čete bio 
udaljen 5—6 km, a put kojim smo do njega mogli stići bio je težak i rizičan. 
Provući se između ustaških uporišta i prodreti u njihovu pozadinu, a pri tom 
ostati nezapažen, glasilo je naređenje. </span><span lang="DE" style="mso-ansi-language:
DE">Trebalo je žuriti jer je vrijeme bilo u pitanju. Predviđeno je da opšti 
napad, otpočne u 24.00 a do tog vremena most je morao biti u našim rukama. Ta 
je misao prožimala četnu kolonu koja se krivudavim kamenitim puteljkom kao 
zmija vijugala i spuštala niz padinu ka željezničkoj pruzi i drumu, u usko 
korito bučne rijeke.<o:p>
</o:p>
</span></p>
<p class="MsoNormal" style="margin-top:1.0pt;line-height:91%"><span lang="DE" style="mso-ansi-language:DE">Đoko 
je išao sa mnom na čelu čete. Ispred nas, na skraćenom odstojanju, išla je 
patrola. Kada smo stigli na oko pola puta ustaše su otvorile puščanu vatru. 
Mada smo se kretali oprezno, pitali smo se da li su nas opazili? Ipak, ovo je za 
nas bio samo signal da moramo biti još oprezniji. Poslije kraćeg dogovora 
zaustavili smo kolonu. Drug drugu je tiho preko veze prenosio: &quot;Skidaj 
cipele&quot;.<o:p>
</o:p>
</span></p>
<p class="MsoNormal" style="margin-top:1.0pt;text-indent:19.0pt;line-height:91%"><span lang="DE" style="mso-ansi-language:DE">Za 
tren sve je bilo u redu. Kolona je nastavila pokret. Po koji pucanj ustaša 
remetio je noćnu tišinu. </span><span lang="EN-GB">Već smo na domaku pruge. 
Una se čuje kako žubori, a njeni talasi udaraju i odbijaju se od jedne do 
druge obale. Patrola nas izveštava da se pored pruge nazire jedna kućica, kroz 
čiji se prozor probijalo svetlo lampe čuvara pruge.</span></p>
<p class="MsoNormal" style="line-height:91%"><span lang="EN-GB">Opet smo 
zaustavili kolonu. Ponovo kratak dogovor. Zatim smo čelni vod uputili u zasedu 
na uzvišenje iznad same pruge, a sa ostala dva spustili se na prugu. Privlačeći 
se oprezno uz obadve strane pruge došli smo do one kućice i zakucali na vrata 
nepoznatog domaćina. Ovakve goste nije očekivao, pa nije čudo što smo ga 
onako sanjivog zbunili. Ipak smo kod njega razbili strah, pa nam je rekao sve što 
smo ga pitali.</span></p>
<p class="MsoNormal" style="margin-top:1.0pt;line-height:91%"><span lang="EN-GB">Dok 
smo se ovde zadržavali, prikupljajući podatke, naišla je ustaška patrola 
koje je obezbeđivala prugu i drum. </span><span lang="DE" style="mso-ansi-language:
DE">Nismo uspjeli da ih pohvatamo. Pobjegli su nazad u pravcu mosta. Sad je naše 
prisustvo bilo otkriveno, pa vremena za oklevanje nije bilo. Zato smo odmah za 
patrolom uputili vod Rodića Anđelka Buđonija, sa zadatkom da napadne posadu 
na mostu pre nego ih ta patrola obavijesti o našem dolasku, kako se ne bi 
sredili i pružili organizovan otpor.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Buđonijev vod je dejstvovao brzo i energično. U naletu su zauzeli bunker i 
jednu zidanu zgradu na našoj desnoj oba-li, koje su ustaše koristile za 
odbranu mosta, a iz kojih nisu ni metak uspele opaliti. Ali, zato ih je sad bilo 
više na onoj strani mosta, a zadatak nam je nalagao da i njih likvidiramo i da 
ostvarimo punu kontrolu nad mostom. </span><span lang="EN-GB">Do ponoći i do početka 
opšteg napada preostao je još jedan sat. Do tog vremena trebalo je da i mi 
ovladamo mostom. Na iznenađenje se više nije moglo računati. Zato smo pokušali 
podvaliti protivniku.</span></p>
<p class="MsoNormal" style="margin-top:1.0pt;text-indent:19.0pt;line-height:91%"><span lang="EN-GB">Buđoni 
je predložio da sa Sretkinom Trikićem i Jovom Dobrijevićem, desetarima i 
ujedno puškomitraljescima, pokuša preći most. </span><span lang="DE" style="mso-ansi-language:DE">Iako 
je bilo malo izgleda na uspjeh, predlog je prihvaćen. Odabrana trojka krenula 
je na most. Ležeći pored mosta osluškivali smo njihove korake kako se 
udaljavaju. </span><span lang="EN-GB">A onda se, sa one strane, čuo uzvik: 
&quot;Stoj, ko ide?&quot; Buđoni je računao na to, pa je hladno odgovorio 
&quot;Hajde ne deri se naši smo&quot;. Međutim podvala nije uspjela. Ustaše 
su rafalom ošinule po mostu, a naši drugovi su se za tren oka našli kod nas. 
I dok su oni trčali prema nama, Milošina Rodić im je dovikivao: &quot;Bješte 
noge stiže zadnjica&quot;. A kad su se malo odmorili, Jovo je na zadirkivanja 
Nikole Kunjadića Nišine odgovorio.</span></p>
<p class="MsoNormal" style="margin-top:1.0pt;line-height:91%"><span lang="EN-GB">— 
Dabome da je strina odvrtala čavle, ali zato reci svojoj da naoštri zube, jer 
će sledeći put poći sa mnom na onu stranu!</span></p>
<p class="MsoNormal" style="margin-top:1.0pt;text-indent:19.0pt;line-height:91%"><span lang="EN-GB">Čuvši 
ovo, Nišina se tiho povukao u zaklon, vjerovatno prekorjevajući sebe što se 
upuštao u tako riskantne šale.</span></p>
<p class="MsoNormal" style="line-height:91%"><span lang="EN-GB">Vrijeme</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">prolazilo</span><span lang="HR" style="mso-ansi-language:HR">, 
</span><span lang="EN-GB">a</span><span lang="EN-GB" style="mso-ansi-language:HR"> 
</span><span lang="EN-GB">mi</span><span lang="EN-GB" style="mso-ansi-language:HR"> 
</span><span lang="EN-GB">smo</span><span lang="EN-GB" style="mso-ansi-language:HR"> 
</span><span lang="EN-GB">jo</span><span lang="HR" style="mso-ansi-language:HR">š 
</span><span lang="EN-GB">uvijek</span><span lang="EN-GB" style="mso-ansi-language:HR"> 
</span><span lang="EN-GB">bili</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="EN-GB">istom</span><span lang="EN-GB" style="mso-ansi-language:HR"> 
</span><span lang="EN-GB">mjesta</span><span lang="HR" style="mso-ansi-language:HR">. 
</span><span lang="EN-GB">Na</span><span lang="HR" style="mso-ansi-language:HR">š</span><span lang="EN-GB">a</span><span lang="HR" style="mso-ansi-language:HR"> 
2. </span><span lang="EN-GB">i</span><span lang="HR" style="mso-ansi-language:HR"> 
3. č</span><span lang="EN-GB">eta</span><span lang="HR" style="mso-ansi-language:HR">, 
</span><span lang="EN-GB">koje</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">trebalo</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">o</span><span lang="HR" style="mso-ansi-language:HR">č</span><span lang="EN-GB">iste</span><span lang="EN-GB" style="mso-ansi-language:HR"> 
</span><span lang="EN-GB">desnu</span><span lang="EN-GB" style="mso-ansi-language:HR"> 
</span><span lang="EN-GB">obalu</span><span lang="EN-GB" style="mso-ansi-language:HR"> 
</span><span lang="EN-GB">Une</span><span lang="EN-GB" style="mso-ansi-language:HR"> 
</span><span lang="EN-GB">jo</span><span lang="HR" style="mso-ansi-language:HR">š 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">nisu</span><span lang="EN-GB" style="mso-ansi-language:HR"> 
</span><span lang="EN-GB">ogla</span><span lang="HR" style="mso-ansi-language:HR">š</span><span lang="EN-GB">avale</span><span lang="HR" style="mso-ansi-language:HR">. 
</span><span lang="EN-GB">U</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="HR" style="mso-ansi-language:HR">šč</span><span lang="EN-GB">ekivanju</span><span lang="EN-GB" style="mso-ansi-language:HR"> 
</span><span lang="EN-GB">njihovog</span><span lang="EN-GB" style="mso-ansi-language:HR"> 
</span><span lang="EN-GB">dejstva</span><span lang="EN-GB" style="mso-ansi-language:HR"> 
</span><span lang="EN-GB">mi</span><span lang="EN-GB" style="mso-ansi-language:HR"> 
</span><span lang="EN-GB">smo</span><span lang="EN-GB" style="mso-ansi-language:HR"> 
</span><span lang="EN-GB">preduzeli</span><span lang="EN-GB" style="mso-ansi-language:HR"> 
</span><span lang="EN-GB">mjere</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">utvrdimo</span><span lang="EN-GB" style="mso-ansi-language:HR"> 
</span><span lang="EN-GB">u</span><span lang="EN-GB" style="mso-ansi-language:HR"> 
</span><span lang="EN-GB">zidanoj</span><span lang="EN-GB" style="mso-ansi-language:HR"> 
</span><span lang="EN-GB">ku</span><span lang="HR" style="mso-ansi-language:HR">ć</span><span lang="EN-GB">i</span><span lang="HR" style="mso-ansi-language:HR">, 
</span><span lang="EN-GB">zaklonima</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">zgradi</span><span lang="HR" style="mso-ansi-language:HR"> 
ž</span><span lang="EN-GB">eljezni</span><span lang="HR" style="mso-ansi-language:HR">č</span><span lang="EN-GB">ke</span><span lang="EN-GB" style="mso-ansi-language:HR"> 
</span><span lang="EN-GB">stanice</span><span lang="HR" style="mso-ansi-language:HR">, 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">tu</span><span lang="EN-GB" style="mso-ansi-language:HR"> 
</span><span lang="EN-GB">dobro</span><span lang="EN-GB" style="mso-ansi-language:HR"> 
</span><span lang="EN-GB">zamaskiramo</span><span lang="HR" style="mso-ansi-language:HR">. 
</span><span lang="EN-GB">Pretpostavljali</span><span lang="EN-GB" style="mso-ansi-language:HR"> 
</span><span lang="EN-GB">smo</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="HR" style="mso-ansi-language:HR"> 
ć</span><span lang="EN-GB">e</span><span lang="EN-GB" style="mso-ansi-language:HR"> 
</span><span lang="EN-GB">usta</span><span lang="HR" style="mso-ansi-language:HR">š</span><span lang="EN-GB">e</span><span lang="EN-GB" style="mso-ansi-language:HR"> 
</span><span lang="EN-GB">kad</span><span lang="EN-GB" style="mso-ansi-language:HR"> 
</span><span lang="EN-GB">ih</span><span lang="EN-GB" style="mso-ansi-language:HR"> 
</span><span lang="EN-GB">pritisnu</span><span lang="EN-GB" style="mso-ansi-language:HR"> 
</span><span lang="EN-GB">ove</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="HR" style="mso-ansi-language:HR">š</span><span lang="EN-GB">e</span><span lang="EN-GB" style="mso-ansi-language:HR"> 
</span><span lang="EN-GB">dvije</span><span lang="HR" style="mso-ansi-language:HR"> 
č</span><span lang="EN-GB">ete</span><span lang="EN-GB" style="mso-ansi-language:HR"> 
</span><span lang="EN-GB">potra</span><span lang="HR" style="mso-ansi-language:HR">ž</span><span lang="EN-GB">iti</span><span lang="EN-GB" style="mso-ansi-language:HR"> 
</span><span lang="EN-GB">spas</span><span lang="EN-GB" style="mso-ansi-language:HR"> 
</span><span lang="EN-GB">u</span><span lang="EN-GB" style="mso-ansi-language:HR"> 
</span><span lang="EN-GB">bjekstvu</span><span lang="EN-GB" style="mso-ansi-language:HR"> 
</span><span lang="EN-GB">preko</span><span lang="EN-GB" style="mso-ansi-language:HR"> 
</span><span lang="EN-GB">mosta</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">ne</span><span lang="EN-GB" style="mso-ansi-language:HR"> 
</span><span lang="EN-GB">slute</span><span lang="HR" style="mso-ansi-language:HR">ć</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">smo</span><span lang="EN-GB" style="mso-ansi-language:HR"> 
</span><span lang="EN-GB">mi</span><span lang="EN-GB" style="mso-ansi-language:HR"> 
</span><span lang="EN-GB">tu</span><span lang="HR" style="mso-ansi-language:HR">. 
</span><span lang="EN-GB">Kad</span><span lang="EN-GB" style="mso-ansi-language:HR"> 
</span><span lang="EN-GB">ve</span><span lang="HR" style="mso-ansi-language:HR">ć 
</span><span lang="EN-GB">nijesmo</span><span lang="EN-GB" style="mso-ansi-language:HR"> 
</span><span lang="EN-GB">uspjeli</span><span lang="EN-GB" style="mso-ansi-language:HR"> 
</span><span lang="EN-GB">pre</span><span lang="HR" style="mso-ansi-language:HR">ć</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="EN-GB">drugu</span><span lang="EN-GB" style="mso-ansi-language:HR"> 
</span><span lang="EN-GB">obalu</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">tako</span><span lang="EN-GB" style="mso-ansi-language:HR"> 
</span><span lang="EN-GB">ovladati</span><span lang="EN-GB" style="mso-ansi-language:HR"> 
</span><span lang="EN-GB">mostom</span><span lang="EN-GB" style="mso-ansi-language:HR"> 
</span><span lang="EN-GB">u</span><span lang="EN-GB" style="mso-ansi-language:HR"> 
</span><span lang="EN-GB">potpunosti</span><span lang="HR" style="mso-ansi-language:HR">, 
</span><span lang="EN-GB">onda</span><span lang="EN-GB" style="mso-ansi-language:HR"> 
</span><span lang="EN-GB">smo</span><span lang="EN-GB" style="mso-ansi-language:HR"> 
</span><span lang="EN-GB">bili</span><span lang="EN-GB" style="mso-ansi-language:HR"> 
</span><span lang="EN-GB">rije</span><span lang="HR" style="mso-ansi-language:HR">š</span><span lang="EN-GB">eni</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">ovaj</span><span lang="EN-GB" style="mso-ansi-language:HR"> 
</span><span lang="EN-GB">drugi</span><span lang="EN-GB" style="mso-ansi-language:HR"> 
</span><span lang="EN-GB">zadatak</span><span lang="HR" style="mso-ansi-language:HR">, 
</span><span lang="EN-GB">presecanje</span><span lang="EN-GB" style="mso-ansi-language:HR"> 
</span><span lang="EN-GB">odstupnice</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">zarobljavanje</span><span lang="EN-GB" style="mso-ansi-language:HR"> 
</span><span lang="EN-GB">neprijateljskih</span><span lang="EN-GB" style="mso-ansi-language:HR"> 
</span><span lang="EN-GB">djelova</span><span lang="EN-GB" style="mso-ansi-language:HR"> 
</span><span lang="EN-GB">koji</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">budu</span><span lang="EN-GB" style="mso-ansi-language:HR"> 
</span><span lang="EN-GB">povla</span><span lang="HR" style="mso-ansi-language:HR">č</span><span lang="EN-GB">ili</span><span lang="HR" style="mso-ansi-language:HR">, 
</span><span lang="EN-GB">izvr</span><span lang="HR" style="mso-ansi-language:HR">š</span><span lang="EN-GB">imo</span><span lang="EN-GB" style="mso-ansi-language:HR"> 
</span><span lang="EN-GB">kako</span><span lang="EN-GB" style="mso-ansi-language:HR"> 
</span><span lang="EN-GB">valja</span><span lang="HR" style="mso-ansi-language:HR">. 
</span><span lang="EN-GB">Kako</span><span lang="EN-GB" style="mso-ansi-language:HR"> 
</span><span lang="EN-GB">su</span><span lang="EN-GB" style="mso-ansi-language:HR"> 
</span><span lang="EN-GB">trikovi</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">podvale</span><span lang="EN-GB" style="mso-ansi-language:HR"> 
</span><span lang="EN-GB">neprijatelja</span><span lang="EN-GB" style="mso-ansi-language:HR"> 
</span><span lang="EN-GB">ve</span><span lang="HR" style="mso-ansi-language:HR">ć 
</span><span lang="EN-GB">postali</span><span lang="EN-GB" style="mso-ansi-language:HR"> 
</span><span lang="EN-GB">sastavni</span><span lang="EN-GB" style="mso-ansi-language:HR"> 
</span><span lang="EN-GB">dio</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="HR" style="mso-ansi-language:HR">š</span><span lang="EN-GB">ih</span><span lang="EN-GB" style="mso-ansi-language:HR"> 
</span><span lang="EN-GB">akcija</span><span lang="HR" style="mso-ansi-language:HR">, 
</span><span lang="EN-GB">to</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">svaki</span><span lang="EN-GB" style="mso-ansi-language:HR"> 
</span><span lang="EN-GB">borac</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">svaki</span><span lang="EN-GB" style="mso-ansi-language:HR"> 
</span><span lang="EN-GB">starje</span><span lang="HR" style="mso-ansi-language:HR">š</span><span lang="EN-GB">ina</span><span lang="EN-GB" style="mso-ansi-language:HR"> 
</span><span lang="EN-GB">u</span><span lang="EN-GB" style="mso-ansi-language:HR"> 
</span><span lang="EN-GB">svakoj</span><span lang="EN-GB" style="mso-ansi-language:HR"> 
</span><span lang="EN-GB">prilici</span><span lang="EN-GB" style="mso-ansi-language:HR"> 
</span><span lang="EN-GB">smi</span><span lang="HR" style="mso-ansi-language:HR">š</span><span lang="EN-GB">ljao</span><span lang="EN-GB" style="mso-ansi-language:HR"> 
</span><span lang="EN-GB">neku</span><span lang="EN-GB" style="mso-ansi-language:HR"> 
</span><span lang="EN-GB">obmanu</span><span lang="HR" style="mso-ansi-language:HR">. 
</span><span lang="EN-GB">Tako</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">zamjenik</span><span lang="EN-GB" style="mso-ansi-language:HR"> 
</span><span lang="EN-GB">komandira</span><span lang="HR" style="mso-ansi-language:HR"> 
č</span><span lang="EN-GB">ete</span><span lang="EN-GB" style="mso-ansi-language:HR"> 
</span><span lang="EN-GB">Du</span><span lang="HR" style="mso-ansi-language:HR">š</span><span lang="EN-GB">ko</span><span lang="EN-GB" style="mso-ansi-language:HR"> 
</span><span lang="EN-GB">Trnini</span><span lang="HR" style="mso-ansi-language:HR">ć 
</span><span lang="EN-GB">do</span><span lang="HR" style="mso-ansi-language:HR">š</span><span lang="EN-GB">ao</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="EN-GB">ideju</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">on</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">nekoliko</span><span lang="EN-GB" style="mso-ansi-language:HR"> 
</span><span lang="EN-GB">drugova</span><span lang="EN-GB" style="mso-ansi-language:HR"> 
</span><span lang="EN-GB">zamjene</span><span lang="EN-GB" style="mso-ansi-language:HR"> 
</span><span lang="EN-GB">svoje</span><span lang="EN-GB" style="mso-ansi-language:HR"> 
</span><span lang="EN-GB">bluze</span><span lang="EN-GB" style="mso-ansi-language:HR"> 
</span><span lang="EN-GB">za</span><span lang="EN-GB" style="mso-ansi-language:HR"> 
</span><span lang="EN-GB">civilne</span><span lang="EN-GB" style="mso-ansi-language:HR"> 
</span><span lang="EN-GB">gunjeve</span><span lang="HR" style="mso-ansi-language:HR">, 
</span><span lang="EN-GB">a</span><span lang="EN-GB" style="mso-ansi-language:HR"> 
</span><span lang="EN-GB">titovke</span><span lang="EN-GB" style="mso-ansi-language:HR"> 
</span><span lang="EN-GB">za</span><span lang="EN-GB" style="mso-ansi-language:HR"> 
</span><span lang="EN-GB">fesove</span><span lang="HR" style="mso-ansi-language:HR">, 
</span><span lang="EN-GB">pa</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">tako</span><span lang="EN-GB" style="mso-ansi-language:HR"> 
</span><span lang="EN-GB">navedu</span><span lang="EN-GB" style="mso-ansi-language:HR"> 
</span><span lang="EN-GB">usta</span><span lang="HR" style="mso-ansi-language:HR">š</span><span lang="EN-GB">e</span><span lang="EN-GB" style="mso-ansi-language:HR"> 
</span><span lang="EN-GB">koje</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">budu</span><span lang="EN-GB" style="mso-ansi-language:HR"> 
</span><span lang="EN-GB">povla</span><span lang="HR" style="mso-ansi-language:HR">č</span><span lang="EN-GB">ile</span><span lang="EN-GB" style="mso-ansi-language:HR"> 
</span><span lang="EN-GB">prema</span><span lang="EN-GB" style="mso-ansi-language:HR"> 
</span><span lang="EN-GB">mostu</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="EN-GB">misao</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">su</span><span lang="EN-GB" style="mso-ansi-language:HR"> 
</span><span lang="EN-GB">to</span><span lang="EN-GB" style="mso-ansi-language:HR"> 
</span><span lang="EN-GB">njihovi</span><span lang="EN-GB" style="mso-ansi-language:HR"> 
</span><span lang="EN-GB">djelovi</span><span lang="EN-GB" style="mso-ansi-language:HR"> 
</span><span lang="EN-GB">koji</span><span lang="HR" style="mso-ansi-language:HR"> 
ć</span><span lang="EN-GB">e</span><span lang="EN-GB" style="mso-ansi-language:HR"> 
</span><span lang="EN-GB">ih</span><span lang="EN-GB" style="mso-ansi-language:HR"> 
</span><span lang="EN-GB">prihvatiti</span><span lang="HR" style="mso-ansi-language:HR">. 
</span><span lang="DE" style="mso-ansi-language:
DE">Ovaj trik je, nasuprot onom Buđonijevom, sasvim uspio. Zahvaljujući tome 
mi smo bez otpora pohvatali grupu ustaša koja je oko devet časova potražila 
spas u bjekstvu preko mosta.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Međutim, još prije ovog događaja, negde odmah poslije svanuća, osjetili 
smo dejstvo našeg 2. bataljona koji je već prešao Unu i snažno nadirao preko 
brda na njenoj levoj obali. Osjetivši opasnost koja im preti iz sopstvene 
pozadine, ustaše koje su na suprotnoj strani čuvale most počele su se komešati, 
što smo iskoristili, i uz snažnu podršku puščane i puškomitraljeske vatre 
prebacili preko mosta jednu desetinu pred kojom su se ustaše bez otpora 
povukle.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Na mostu je ostao jedan vod, a glavnina čete krenula ka ostrožačkoj tvrđavi 
iz koje su ustaše pružale otpor. Mi smo se radovali što smo prvi zadatak u 
sastavu brigade tako uspješno izvršili. Povukli smo se kroz teritoriju koju je 
neprijatelj kontrolisao, ovladali mostom i tako odsjekli odstupnicu neprijatelju 
koji je preko njega trebalo da se povuče, zarobili petnaestak ustaša i 
zaplenili jedna zaprežna kola sa arhivom i nešto vojne opreme, a pri tome nam 
je ranjen samo jedan borac, Bogdan Trunić, koji je kasnije podlegao ranama.<o:p>
</o:p>
</span></p>
<span lang="DE" style="font-size:12.0pt;mso-bidi-font-size:8.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
DE;mso-fareast-language:EN-US;mso-bidi-language:AR-SA">Jovo MILJEVIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_8.htm"><b>Prethodni dokument</b></a></TD>
<TD><a href="31_10.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

