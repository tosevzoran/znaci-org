<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</b><br>


<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_79.htm"><b>Prethodni dokument</b></a></TD>
<TD><a href="4_14_2_81.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<div class="Section1">
  <p class="MsoNormal" style="text-indent: 10mm;"><span lang="HR">BR. 80<o:p>
  </o:p>
  </span></p>
  <p class="MsoNormal" style="text-indent: 10mm;"><span lang="HR">PISMO DRAŽE 
  MIHAILOVIĆA OD 9. MARTA 1943. KOMANDANTU ZETSKOG ČETNIČKOG ODREDA O NADLEŽNOSTIMA 
  U RUKOVOĐENJU BORBENIM OPERACIJAMA ČETNIKA U BORBI PROTIV NOVJ U DOLINI 
  NERETVE<sup>1</sup></span></p>
  <p class="MsoNormal" style="text-indent: 10mm;"><span lang="HR">9. marta 1943.</span></p>
  <p class="MsoNormal" style="text-indent: 10mm;"><span lang="HR">Dragi Bajo,<sup>2</sup></span></p>
  <p class="MsoNormal" style="text-indent: 10mm;"><span lang="HR">Dobio sam Vaše 
  pismo od 5. ov. mca:<sup>3</sup> Gospoda Kontić<sup>4 </sup>i Jovićević<sup>5</sup> 
  izložili su mi stanje kod Vas i Vaših trupa. Neobično sam sretan da je se 
  narod ceo odazvao listom na prvi poziv.</span></p>
  <p class="MsoNormal" style="text-indent: 10mm;"><span lang="HR">Budite uvereni 
  da su mi pred očima na prvom mestu interesi naroda. Nema nikakve bojazni da 
  dođe do nerazmiš-ljenih naših akcija ali svima svojim potezima moramo biti 
  odlučni i rešeni. Poznajemo mi vrlo dobro sve naše neprijatelje i znamo tačno 
  dokle i kako možemo zatezati.</span></p>
  <p class="MsoNormal" style="text-indent: 10mm;"><span lang="HR">Celokupnim 
  radom rukujem ja preko Branka.<sup>6</sup> Nijedno preduzeće nije naređeno 
  bez mog odobrenja. Branko me obaveštava o svemu do najmanjih sitnica. Svi 
  predlozi njegovi se pregledaju, studiraju, odobravaju ili korežiraju. Pri 
  ovome se rukovodimo sledećim načelima: Mi radimo samo za sebe i nikog više; 
  samo nas se tiču interesi Srba i buduće Jugoslavije; za postizanje cilja 
  koristimo jednog neprijatelja protivu drugog, tačno onako, kao što i svi naši 
  neprijatelji, bez razlike, rade; postići uspeh sa najmanje žrtava, ali 
  podneti i najveće žrtve, ako je to potrebno za opštu stvar, sačuvati narod 
  od svakog nepotrebnog izlaganja na domu. O svemu ovome vodi se računa. Mislim 
  da se i Vi u svemu ovome samnom slažete.</span></p>
  <p class="MsoNormal" style="text-indent: 10mm;"><span lang="HR">Šaljem Vam 
  drugarske i bratske pozdrave</span></p>
  <p class="MsoNormal" style="text-indent: 10mm;"><span lang="HR">Čika Đoko<sup>7</sup></span></p>
  <p class="MsoNormal" style="text-indent: 10mm;"><span lang="HR">P.S. Gospoda 
  Kontić i Jovićević će Vam i usmeno referisati.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">1</span></sup><span style="font-size: 9pt;" lang="HR"> 
  Original (pisan mastilom, ćirilicom) u Arhivu </span><span style="font-size: 9pt;">VII, 
  </span><span style="font-size: 9pt;" lang="HR">Ča, k. 2, reg.br. 29/1 
  (VK-V-65).</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">2</span></sup><span style="font-size: 9pt;" lang="HR"> 
  Bajo Stanišić, pukovnik.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">3</span></sup><span style="font-size: 9pt;" lang="HR"> 
  Vidi dok. br. 69.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">4</span></sup><span style="font-size: 9pt;" lang="HR"> 
  Vladimir.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">5</span></sup><span style="font-size: 9pt;" lang="HR"> 
  Stevo.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">6</span></sup><span style="font-size: 9pt;" lang="HR"> 
  Zaharije Ostojić.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">7</span></sup><span style="font-size: 9pt;" lang="HR"> 
  Draža Mihailović.</span></p>
</div>
<p>
<br>
<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_79.htm"><b>Prethodni dokument</b></a></TD>
<TD><a href="4_14_2_81.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

