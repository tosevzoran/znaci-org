<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_100.htm"><b>Prethodni dokument</b></a></TD>
<TD><a href="4_14_4_102.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>DOPIS DOBROSAVA JEVDEVIĆA OD 8. NOVEMBRA 1944. 
KOMANDANTU SRPSKOG DOBROVOLJAČKOG KORPUSA DA IZDEJSTVUJE PRISTANAK I POMOĆ 
NEMACKIH TRUPA ZA IZVLAČENJE DINARSKE ČETNIČKE DIVIZIJE ISPRED JEDINICA NOVJ 
U SLOVENIJU1</strong></p>
<p align="center">VOJVODA JEVĐEVIĆ</p>
<p align="center">8. novembra 1944. godine Ilir. Bistrica</p>
<p align="center">KOMANDANTU SRPSKOG DOBROVOLJAČKOG KORPUSA</p>
<p align="center">POLOŽAJ</p>
<p>Po današnjim depešama vojvode Đujića,2 bolje rečeno Srpski narod Severne 
Dalmacije i Like sa Kordunom nalazi se u očajnoj situaciji.3 Zvanično javlja 
da je u poslednjih deset dana</p>
<p>&nbsp;</p>
<p>&nbsp;</p>
<p>&nbsp;</p>
<p>izgubio tri hiljade mrtvih i ranjenih. Jedini spas za taj ostatak srpskog 
naroda i srpskih borbenih snaga leži u našoj pomoći. Naša bi akcija u 
povoljnijem slučaju imala za cilj; da obezbedi Đujiću koncentraciju u 
prostoru Like i Korduna i da ga osposobi da se u tom prostoru drži do danog 
momenta, u težem slučaju da ga prihvati i izvuče njegove borbene snage u naš 
prostor. Naredio sam štabu komande da komandant kapetan Džaković4 izradi plan 
te naše akcije informativno za Vas, vodeći računa da predvidi dve varijante, 
nastup duž obale na Brlog ili nastup preko Gorskog Kotara na Moravice. U planu 
ima da predvidi i kolaboraciju svih nacionalnih odreda; bilo onih pod našom 
komandom u Lici, bilo nezavisnih odreda. Izvršenje ovog plana zavisi od 
pritiska Nemaca, drugim rečima zavisi od uticaja Vašeg vodstva [na] Nemačku 
vrhovnu komandu. Nemcima se može sa punim pravom reći, da će uspeh ove akcije 
ugroziti sa leđa i boka komunističke snage, koje im sprečavaju odstupanje 
bilo duž mora, bilo Luiziskom Napo-leonovom cestom, zatim, da bi uspeh ove 
akcije očistio ceo prostor pred njihovom projektovanom odbranbenom linijom, 
koja ide preko r. Kupe na Zagorje, te konačno da bi taj uspeh oslobodio desetak 
hiljada boraca srpskih nacionalnih snaga, koji bi i na ovom prostoru mogli da 
odlučno posluže protiv komunista. Nemačke rezerve u odnosu na povredu 
Hrvatskog suvereniteta našim operacijama treba obesnažiti faktom, da su ustači 
kako to Nemci dobro znaju primljenu vlast u Dubrovniku, Splitu i drugim 
krajevima bez borbe izručili komunistima, da naše operacije idu u glavnom kroz 
etnički srpski teritorij, te da se ono malo ustaških snaga sa našeg 
nastupanog pravca može lako dislocirati. .</p>
<p>Protivnik vojnički ne predstavlja ozbiljnu vojničku opasnost. U koliko se 
politički obezbedi akcija treba pred vide ti i kolaboraciju domobranskih snaga 
iz pravca Kočevja i Starog Trga.</p>
<p>Sta će značiti sa našeg nacionalnog gledišta ova akcija i koliko će njom 
zadužiti korpus srpski narod, nije potrebno posebno naglašavati. Plan akcije 
prilažem. Sve detalje daću komandantu usmeno.</p>
<p align="center">S VEROM U BOGA ZA KRALJA I OTADŽBINU!</p>
<p align="center">Vojvoda,5</p>
<p>1&nbsp; Dokumenat (pisan na mašini, latinicom) u Arhivu VII, Ca, k. 231, 
reg. br. 7/9 (BH-X-119).</p>
<p>2&nbsp; Te depeše Momčila Đujića, komandanta Dinarske četničke 
divizije, nisu pronađena.</p>
<p>3&nbsp; Dejstvujući u duhu plana Vrhovnog štaba NOV i POJ za oslobođenje 
severne Dalmacije, jedinice 8. korpusa NOVJ su u borbama protiv nemačkih trupa 
i Dinarske četničke divizije tokom oktobra 1944. postigli značajne uspehe. 
Oslobodivši Šibenik, Obrovac (3. novembra) i Drniš (4/5. novembra) one su, 
nastavljajući sa ofanzivnim dejstvima, zapretile potpunim uništenjem jedinica 
Dinarske četničke divizije. U naređenju Komande Severne grupe bosanskih 
korpusa JVUO od 8. novembra 1944. komandantu zapadne Bosne, pored ostalog, piše:</p>
<p>»Od Vrhovne komande pod br. 710 od 5-XI-tek. godine, primio sam kao 
najhitnije depešu sledeće sadržine:</p>
<p>Najhitnije naredite Vranješeviću da sa svim snagama iz zapadne Bosne odmah 
preduzme dejstvo pravcem: Manjača — Dinara da bi olakšao situaciju kod popa 
Đujića koji je u teškoj situaciji, jer ga napadaju partizani i ustaše. Možda 
će u pravcu njegovih snaga morati da se povuče pop Đujić, pa je potrebno i 
da ga prihvati.</p>
<p>Odmah naredite potrebno'.</p>
<p>Ovu depešu dostavio sam vam kurirskom poštom na dan 7 ov mjeseca.</p>
<p>Danas 8. ov meseca primio sam od popa Đujića za vas depešu ove sadržine:</p>
<p>,Jeste li krenuli. Gde ste i kada će te doći ovamo. Situacija na vrhuncu 
kritična kod nas. Ako ne stignete u najkraćem roku propadamo svi. Ponavljam: 
ako ne stignete u najkraćem roku propadamo svi.</p>
<p>Đujić'</p>
<p>Ova depeša dostavljena je pod br. 228 od 7. XI tek. god. kao najhitnije i sa 
oznakom .SOS'« (Arhiv VII, Ča, k. 206, reg. br. 36/1).</p>
<p>Uz pomoć nemačkih trupa Dinarska četnička divizija se prebacila u Istru 
(vidi dok. br. 156 i 192).&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>4 Dušan.</p>
<p>5 Dobrosav Jevđević.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_100.htm"><b>Prethodni dokument</b></a></TD>
<TD><a href="4_14_4_102.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
