<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_147.htm"><b>Prethodni dokument</b></a></TD>
<TD><a href="4_14_1_149.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 148</strong></p>
<p align="center"><strong>ZAPISNIK SA ZAJEDNIČKE KONFERENCIJE GLAVNOG ŠTABA 
BOSANSKIH ČETNIČKIH ODREDA I GORSKOG ŠTABA BOSANSKIH ČETNIČKIH ODREDA OD 
21. AVGUS-TA 1942. O STVARANJU JEDINSTVENE KOMANDE, STAVU PREMA DRAŽI MIHAILOVIĆU 
I NEPOSREDNIM ZADACIMA1</strong></p>
<p align="center">ZAPISNIK</p>
<p>Zajedničke konferencije glavnog štaba bosanskih četničkih odreda2 i 
gorskog štaba bosanskih četničkih odreda, održane 21-VIII-1942. g. u selu 
Liplju, srez Kotor Varoš.</p>
<p>U cilju ispitivanja i pretresa potrebe, uslova i mogućnosti daljeg 
povezivanja četničkih odreda u Bosni i stvaranja jedinstvene komande svih 
odreda, sastali su se na zajedničku konferenciju prestavnici glavnog štaba 
bosanskih četničkih odreda i gorskog štaba bosanskih četničkih odreda iz 
Istočne Bosne i to:</p>
<p>a)&nbsp; U ime Glavnog štaba bos. četničkih odreda: Radoslav Radić 
komandant, Vasilije Lalić pomoćnik komandanta, Vuka-šin Marčetić načelnik 
štaba, Mirko Topić ađutant, Luka Radić komandant pozadine, Đoko Milošević, 
Branislav Lazičić, Mirko Džombić i Miloš Vidaček, članovi štaba, te brat 
Savo Božić komandant trebavskog četničkog odreda,</p>
<p>b)&nbsp; u ime Gorskog-štaba bosanskih četničkih odreda: Ste-van Botić 
komandant štaba, major Slavoljub Vranješević načelnik štaba, te dr. Milan 
Dukić i Nikola Knežić,</p>
<p>v) Manojlo Pejić, kapetan I kl. kao posmatrač.</p>
<p>Nakon iscrpne diskusije o ideološkim pogledima i shva-tanju zadataka 
bosanskih četničkih organizacija, koja ie vođena u prijateljskom duhu, i u 
koioj su obe strane izložile potpuno jednaka shvatanja, jednoglasno su donešeni 
sledeći zaključci:</p>
<p>1)&nbsp; Obe strane uviđaju neophodnu potrebu daljeg povezivanja svih četničkih 
odreda u Bosni i stvaranje jedinstvene komande bosanskih četničkih 
organizacija, smatrajući to važnim za što uspešnije ostvarenje budućih četničkih 
ciljeva.</p>
<p>2)&nbsp; Obe strane priznaju za svoga vrhovnog komandanta brata Dražu 
Mihailovića, ministra voiske i mornarice, koji ie od strane Nj. V. Kralja Petra 
II i Kraljevske vlade do sada jedini ovlašteni da rukovodi celokupnom narodnom 
borbom za oslobođenje porobljene otadžbine. Buduća jedinstvena četnička 
komanda u Bosni treba i mora da stoji u najneposred-nijoj vezi sa bratom Dražom 
Mihajlovićem na taj način, što bi u sastav njegovog štaba uputila svoja dva 
prestavnika, kao informatore o stvarnom stanju prilika u Bosni, a ujedno bi se 
na taj način onemogućilo postavljanje za komandante četničkih jedinica onih 
ljudi, koje ne žele ni borci ni narod, jer do sada nisu učestvovali u borbi, 
pa bi to imalo vrlo nezgodnih posledica po interese srpskog naroda i jedinstvo i 
solidarnost naših četničkih organizacija.</p>
<p>3)&nbsp; Pošto nesređenost prilika u četničkim odredima u Istočnoj Bosni 
i neobaveštenost glavnog štaba bosanskih četničkih odreda, da donose bilo 
kakve bitne promene bez saglas-nosti svojih odreda, sprečavajući da se odmah 
obrazuje zajednička komanda, to se stavlja u dužnost:</p>
<p>a)&nbsp; bratu Stevanu Botiću, komandantu Gorskog štaba, da što pre sredi 
prilike u četničkim redovima Istočne Bosne, i</p>
<p>b)&nbsp; Glavnom štabu bosanskih četničkih odreda da odmah pristupi obaveštavanju 
svojih odreda o ovoj stvari i traženju njihove saglasnosti.</p>
<p>4)&nbsp; Kad ovo bude izvršeno biće sazvana, konferencija od ovlaštenih 
pretstavnika obeju strana, koja će imati ovo pitanje da definitivno reši.</p>
<p>5)&nbsp; U međuvremenu glavni štab bosanskih četničkih odreda nastojaće 
da stupi u dodir sa prestavnicima Dinarske divizije, da izmenja sa njima misli o 
svemu ovome i da ih pozove na buduću zajedničku konferenciju.</p>
<p>6)&nbsp; Do konačnog rešenja svih ovih pitanja na zajedničkoj 
konferenciji, prestavnici obeju strana obavezuju se, da se klone svega, što bi 
izazivalo međusobne nesporazume i kočilo rad na stvaranju što veće 
povezanosti i jedinstvene komande u Bosni.</p>
<p>7)3 Ako bi, u međuvremenu, do stvaranja jedinstvene komande četničkih 
odreda u [Bos]ni, hrvatske oružane snage (domobrani, ustaše ili milicija) izvršile 
organizovani [nap]ad na području četničkih odreda, bilo da su ovi odredi 
sklopiti ugovore sa [hrva]tskim vlastima ili ne, svi četnički odredi dužni su 
da odmah stupe u protivna [pad] protiv hrvatskih oružanih snaga, smatrajući to 
pravom samoodbrane srpskog na[roda]. Pod organizovanim oružanim napadom 
podrazumeva se sve ono, što se ne može [srna]trati običnim slučajem ili 
neodgovornom delatnošću pojedinaca sa hrvatske strane, u kom slučaju četničke 
organizacije pridržavaju pravo, da svakog takvog pojedinca kazne po svojim 
propisima. O zaključku pod ovom tač-kom Glavni štab bosanskih četničkih 
odreda odmah će obaves-titi nadležne hrvatske vlasti.</p>
<p align="center">S verom u Boga — Za Kralja i Otadžbinu!</p>
<p align="center">[L]iplje, 21—VIII—1942 god.</p>
<p align="center">ZA GORSKI ŠTAB BOS.ČETN. ODREDA:</p>
<p align="center">:Stevan Botić, s.r. Slav. D. Vranješević, s.r., Dr. Milan 
Dukić, s.r. Nikola Knežić, s.r.</p>
<p align="center">ZA GLAVNI ŠTAB BOS.ČETN. ODREDA:</p>
<p align="center">Radoslav Radić, s.r. Vuk. J. Marčetić, s.r., Savo Božić, 
s.r., Vas. Lalić, s.r., Mirko M. Topić, s.r., Luka Radić, s.r., Bran. Lazičić, 
s.r., Miloš Vidaček, s.r., Đoko Milošević, s.r.,</p>
<p align="center">Kapetan I klase</p>
<p align="center">Manojlo S. Pejić, s.r.</p>
<p align="center">M.P.4</p>
<p align="center">OVERAVA:</p>
<p align="center">Kapetan I kl.,</p>
<p align="center"><strong>Manojlo S. Pejić</strong></p>
<p>1&nbsp; Prepis originala (pisan na mašini, ćirilicom) u Arhivu VII, Ča, k. 
204, reg. br. 24/6 (BH-V-9536).</p>
<p>2&nbsp; O formiranju i nadležnosti tog štaba, vidi dok. br. 115.</p>
<p>3 U daljem tekstu nedostaju delovi pojedinih reči zbog oštećenja ivice 
dokumenta.</p>
<p>4&nbsp; Okrugli pečat: »Glavni štab bosanskih četničkih odreda«.</p>
<p>5&nbsp; Trima tačkama je obeležen izostavljeni tekst dopisa (pisan na poleđini) 
Komande bosanskih četničkih odreda od 24. avgusta 1942. kojim se zapisnik 
prosleđuje komandantu četničkog odreda »Manjača« i naređenje iste komande 
od 25. avgusta komandantima odreda za upućivanje ljudstva za stražarsku službu 
i održavanje veze.<br>
<CENTER></p>
<TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_147.htm"><b>Prethodni dokument</b></a></TD>
<TD><a href="4_14_1_149.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
