<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_36.htm"><b>Prethodni dokument</b></a></TD>
<TD><a href="38_38.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:13.7pt;margin-right:0mm;
margin-bottom:0mm;margin-left:.95pt;margin-bottom:.0001pt;text-align:center;
background:white"><b><span lang="SR-CYR" style="mso-ansi-language:SR-CYR">GDE SU 
ČETNICI GINULI?</span></b><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:12.95pt;margin-right:1.9pt;margin-bottom:
0mm;margin-left:.7pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Ovo 
delikatno pitanje međusobno je povezano sa postavljenim na početku ovog 
teksta: S kim su četnici ratovali? Kompletan odgovor na ovo pitanje dobićemo 
kada sagledamo ko su bili protivnici četnicima u toku Drugog svetskog rata.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;background:
white"><span lang="SR-CYR" style="mso-ansi-language:SR-CYR">U rasvetljavanju 
ovog pitanja poslužili smo se podacima koje prezentovaše Davidović i 
Timotijević u spiskovima poginulih, u </span>t<span lang="SR-CYR" style="mso-ansi-language:
SR-CYR">rećoj knjizi &quot;Zatamnjene prošlosti&quot;. U tim spiskovima, pored 
ostalog, dati su i podaci o tome gde su četnici, i protiv koga, vodili borbe i 
protiv koga su, i gde, ginuli. Služeći se tim podacimz njima, nije bilo teško 
utvrditi da su u borbama, koje su četnici vodili protiv Nemaca, partizana i 
NOVJ, od 1941. do završetka rata 1945. godine &lt;&gt;pripadnici JVuO imali 435 
poginulih. Od tog broja njih <b>97 je poginulo u borbama sa Nemcima</b>, 88 u 
borbama oko Kraljeva do 3. novembra 1941. godine, <b>a u 1942, 1943. i 1944. 
godini, devet</b>! Dvojica su poginuli 6. septembra 1943. godine u sukobu koje 
je grupa Milutina Jankovića imala na Čemernu u Dragačevu: Obrad Milićević 
iz Krstaca i Mijo Jovanović iz Prilipca. Ostala sedmorica su poginuli na 
prostoru Trbušana u jesen 1944. godine u borbama za oslobođenje Čačka. 
Drugih pogibija četnika u okršajima sa Nemcima na čačanskom području nije 
bilo. Znajući ovo, apsurdne su tvrdnje Davidovića i Timotijevića da su u ovom 
delu Srbije čitavo vreme rata četnici vodili &quot;žestoke&quot; borbe protiv 
okupatora. Koristeći podatke koje ponudiše autori knjige utvrdili smo da je u 
borbama protiv partizana i NOVJ od 1941. do 1945. godine poginulo 339 četnika. 
Njih 36 - u sukobima sa partizanima u 1941. godini, ostali su u sukobima sa 
jedinicama NOVJ u dolini Lima, Kaoni (Dragačevu), u dolini Studenice, u Župi i 
na Kopaoniku, u okolini Užica i na Jelovoj gori - ukupno 181. Krajem 1944. i 
1945. godine na teritoriji Bosne i Hercegovine poginulo ih je 131. Ovaj podatak 
kazuje sa kim su četnici ratovali, govori i o karakteru njihove borbe.<o:p>
</o:p>
</span></p>
<span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">Kada se sve ovo zna, može se zaključiti da 
Davidović i Timotijević iznose neistine o nekim borbama četnika protiv 
Nemaca, koje nikada nisu postojale. Tako vrše tešku obmanu građana, naročito 
onih rođenih posle tih događaja. Oni time svesno zamagljuju našu ratnu prošlost 
i vrše falsifikovanje istorije, što im je, očito bio cilj pri pisanju 
publikacije.</span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_36.htm"><b>Prethodni dokument</b></a></TD>
<TD><a href="38_38.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

