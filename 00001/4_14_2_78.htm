<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</b><br>


<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_77.htm"><b>Prethodni dokument</b></a></TD>
<TD><a href="4_14_2_79.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<div class="Section1">
  <p class="MsoNormal" style="text-indent: 10mm;"><span lang="HR">BR. 78</span></p>
  <p class="MsoNormal" style="text-indent: 10mm;"><span lang="HR">OBAVEŠTENJE 
  KOMANDANTA KONJIČKE GRUPE OD 7. MARTA 1943. KOMANDANTIMA KOLONA O FORSIRANJU 
  NERETVE KOD JABLANICE OD STRANE NOVJ<sup>1</sup></span></p>
  <p class="MsoNormal" style="text-indent: 10mm;"><span style="text-transform: uppercase;" lang="HR">Štab 
  konjičke grupe</span></p>
  <p class="MsoNormal" style="text-indent: 10mm;"><span lang="HR">O Broj 93</span></p>
  <p class="MsoNormal" style="text-indent: 10mm;"><span lang="HR">7 marta 1943 
  god.</span></p>
  <p class="MsoNormal" style="text-indent: 10mm;"><span lang="HR">u 23,30 č.</span></p>
  <p class="MsoNormal" style="text-indent: 10mm;"><span lang="HR">KONJIC</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">KOMANDANTIMA 
  KOLONA OVE GRUPE.<sup>2</sup></span></p>
  <p class="MsoNormal" style="text-indent: 10mm;"><span lang="HR">IZVEŠTAJ O 
  SITUACIJI:</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Situacija 
  današnjeg dana do 23,30 časova je sledeća:</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">— 
  Komunisti<sup>3</sup> stegnuti obručem uništenja odlučili su se za izvršenje 
  proboja kod Jablanice.<sup>4</sup></span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">U 
  tu svrhu nekoliko odlučnih odeljenja naoružanih velikim brojem automatskih 
  oruđa prebacili su se preko mosta na Neretvi. Pobili stražare, i jakom 
  automatskom vatrom branili uži mostobran koji se postepeno proširivao.</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Usled 
  noći i nespremnosti jedinica nastalo je vatreno dejstvo međusobno, a potom 
  gubljenje veze i otstupanje bez plana i komande.</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">U 
  toku 7 o.m. komunisti su u svojim rukama imali Krstac i dovoljnu snagu prebačenu 
  preko Neretve i sa uspehom gonili demoralisane delove Leve kolone.</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Upućena 
  leteća brigada bila je nedovoljna da prihvati lu-tajuće delove kao d da zadrži 
  navalu komunista,<sup>5</sup> ali je do 22 časa držala položaj Golo brdo k. 
  1217 — s. Javorik. Dalji razvoj toka borbi nepoznat.<sup>6</sup></span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Leva 
  kolona noćas se prikuplja i upućuje na položaj Turija za dejstvo 8 o.m. 
  pravcem Ljubina — s. Idbar — M. Rečica — Krstac.</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Jačina 
  prebačene komunističke snage ceni se na oko 1000 boljševika.</span></p>
  <p class="MsoNormal" style="text-indent: 10mm;"><sup><span lang="HR">1</span></sup><span lang="HR"> 
  Fotokopija originala (pisanog na mašini, latinicom) u Arhivu</span>VII, <span lang="HR">Ca, 
  k. 141, reg. br. 21/6 (CG-V-1599/2).</span></p>
  <p class="MsoNormal" style="text-indent: 10mm;"><sup><span lang="HR">2</span></sup><span lang="HR"> 
  Konjička grupa dejstvovala je u tri kolone. O sastavu i brojnomstanju kolona 
  vidi dok. br. 59.</span></p>
  <p class="MsoNormal" style="text-indent: 10mm;"><sup><span lang="HR">3</span></sup><span lang="HR"> 
  Delovi 2. dalmatinske i 2. proleterske NOU brigade.</span></p>
  <p class="MsoNormal" style="text-indent: 10mm;"><sup><span lang="HR">4</span></sup><span lang="HR"> 
  O forsiranju Neretve kod Jablanice i stvaranju mostobrana nalevoj obali vidi 
  dok. br. 81.</span></p>
  <p class="MsoNormal" style="text-indent: 10mm;"><sup><span lang="HR">5</span></sup><span lang="HR"> 
  Brigada je iz sastava Mileševskog korpusa.</span></p>
  <p class="MsoNormal" style="text-indent: 10mm;"><sup><span lang="HR">6</span></sup><span lang="HR"> 
  O daljem razvoju borbi na tom sektoru vidi dok. br. 85.</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Kod 
  desne kolone bez promene.<sup>7</sup> Pred njom procenjena komunistička snaga 
  oko 800 boljševika.</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Kolona 
  11 brani Ostrožac.<sup>8</sup> Danas tamo upućena pojačanja pripadnika 
  broja 11 sa bornim kolima i topovima.</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Jevđević 
  javlja da će sutra snage iz Mostara sa linije Crni Kuk — Mala Vidova — 
  Glogovo poći u napad ka Krstaču.<sup>9</sup></span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">8 
  o.m. preduzeće se napad za povratak izgubljenog dela položaja. U ovu svrhu 
  traženo 400 ljudi iz sastava desne kolone.</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Položaj 
  grupe za pojačanje iz Mostara još nepoznat.</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Ponovo 
  tražena municija.</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Neka 
  ovaj lokalni neuspeh bude samo pouka komandantima i jedinicama kako treba držati 
  ljudstvo u rukama, a naročito na međusobno ukazivanje pomoći koje se ovom 
  prilikom nije ispoljilo.</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Gubitaka 
  kod naših do sada oko 40 ranjenih. Kod komunista takođe teški i iznose 
  preko stotine.</span></p>
  <p class="MsoNormal" style="text-indent: 10mm;"><span lang="HR">S VEROM U BOGA 
  ZA KRALJA I OTADŽBINU. DRAŽA NAS VODI KA VELIČINI I SLOBODI.</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Dostavljeno:</span></p>
  <p class="MsoNormal" style="text-indent: 10mm;"><span style="font-size: 11pt;">V. 
  </span><span style="font-size: 11pt;" lang="HR">Komandi, Majoru g. Raduloviću</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">i 
  komandantima kolona.</span></p>
  <p class="MsoNormal" style="text-indent: 10mm;"><span style="font-size: 11pt;" lang="HR">Komandant 
  kapetan I klase Voj. S. Lukačević</span></p>
  <p class="MsoNormal" style="text-indent: 10mm;"><sup><span lang="HR">7</span></sup><span lang="HR"> 
  Desna kolona je, u sadejstvu sa borbenom grupom »Anaker«, branila položaje 
  na desnoj obali Neretve, duž reke Neretvice. Na te snagenapad su vršile 
  jedinice 3. NOU divizije, koje su u toku 7. marta us-pele da zauzmu sela 
  Gostoviće i Višnjevicu. Opširnije o tom napaduvidi tom </span>IV<span lang="HR">, 
  knj. 11, dok. br. 44.</span></p>
  <p class="MsoNormal" style="text-indent: 10mm;"><sup><span lang="HR">8</span></sup><span lang="HR"> 
  U pitanju je nemačka borbena grupa »Anaker«.</span></p>
  <p class="MsoNormal" style="text-indent: 10mm;"><sup><span lang="HR">9</span></sup><span lang="HR"> 
  Reč je o delovima italijanske divizije »Murđe«, delovima Tre-binjske 
  brigade i nekim drugim četničkim jedinicama. Vidi dok. br.79.</span></p>
</div>
<p>
<br>
<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_77.htm"><b>Prethodni dokument</b></a></TD>
<TD><a href="4_14_2_79.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

