<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_27.htm"><b>Prethodni dokument</b></a></TD>
<TD><a href="27_29.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading221" style="margin-top:0mm;margin-right:0mm;margin-bottom:0mm;
margin-left:85.0pt;margin-bottom:.0001pt;line-height:normal;mso-pagination:
widow-orphan lines-together;page-break-after:avoid;background:transparent"><a name="bookmark28"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR" class="Footnote7">BATINA 
PESM</span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Footnote7">A</span></p>
<p class="Bodytext31" align="left" style="margin-top:0mm;margin-right:0mm;
margin-bottom:0mm;margin-left:103.0pt;margin-bottom:.0001pt;text-align:left;
line-height:normal;background:transparent"><span lang="SR-CYR" style="font-size:12.0pt;mso-bidi-font-size:9.0pt;font-family:&quot;Times New Roman&quot;;
mso-fareast-language:SR-CYR" class="Bodytext3">UNIFORME PO MERI</span><span lang="SR-CYR" style="font-size:12.0pt;mso-bidi-font-size:9.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:2.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Ušli smo u Šujicu, oslobodili Livno. Zaplenili 
smo veću količinu hrane. Sve je to podeljeno na bataljone, a mi smo dobili još 
po punu kapu šećera u kockama. Rekli su nam da ga ne pojedemo odjednom, da se 
ne razbolimo, a ipak je jedna drugarica slistila celo sledovanje za nepuno pola 
sata i ništa joj se nije desilo.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Trebalo je da se bolje 
obučemo. Naš komesar bataljona Sava hteo je da nabavi svim drugaricama u 
bataljonu vetrovke. Pošle smo nas nekoliko sa njim u Livno i pronašli 
kockasto, nepromočivo svileno platno namenjeno za kišobrane. Kupio je to od 
para koje mu je dao štab brigade. Pronašli smo šnajderku. Ona nam je po meri 
svima sašila vetrovke, koje će nas zaštititi od kiše. Štab brigade je poručio 
za sve drugarice odela i ona su sašivena u Petrovcu. Bila su to nova mrka ili 
tamnoplava odela, sa četiri džepa i kragnom do grla zakopčanom. Tako obučene 
mnogo smo se izmenile. Drugovi su nam se smejali, a neko je primetio:</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Da vas nekako vide 
devojke u Kragujevcu, vi bi bile najmodernije i ubrzo bi svaka od njih sašila 
rusku bluzu i pumperice pantalone.</span></p>
<p class="Bodytext31" align="left" style="margin-top:0mm;margin-right:0mm;
margin-bottom:0mm;margin-left:103.0pt;margin-bottom:.0001pt;text-align:left;
line-height:normal;background:transparent"><span lang="SR-CYR" style="font-size:12.0pt;mso-bidi-font-size:9.0pt;font-family:&quot;Times New Roman&quot;;
mso-fareast-language:SR-CYR" class="Bodytext3">SA PRVOM RADNOM</span><span lang="SR-CYR" style="font-size:12.0pt;mso-bidi-font-size:9.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Napadamo na Ključ. 
Upali smo u neki šljivik čije su se grane savile pod poluzrelim plodovima. 
Gladni smo, ali nam još u ušima stoje komesarove reči: &quot;Niko ni jednu šljivu 
— nikakav plod da ne uzbere. Najglavnije je: odnos prema narodu&quot;. S tugom 
smo pogledali šljive i prolazili dalje.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ključ je oslobođen. 
Zgrada žandamerije gori. Na zidu, pri izlasku iz grada, čitamo sa ostruganih 
opeka parolu &quot;Živeo Tito&quot;. Neprijatelj ju je strugao da bi je 
izbrisao, ali su slova ostala čitka.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Oetajemo neko vreme na 
terenu Ključa. Stigla je i prva radna omladinska brigada. Žnju žito, beru 
kukuruz, odnose letinu — za partizane. Nekoliko njih iz bataljona određeno je 
da se poveže sa drugovima iz 1. radne. Iz 1. čete pošli smo Musa i ja. Preko 
dana smo brali kukuruz zajedno s drugovima i drugaricama Krajišnicima, a onako 
neuke za taj posao, nažuljali smo ruke trudeći se da ne izostanemo. Uveče smo 
im pričali o brigadi, o borbama, o mestima kuda smo sve prolazili. Primili su 
nas i ispratili ne može biti bolje, a kada smo se vratili u četu, osećali smo 
se kao da smo posle dugog puta ponovo došli svojoj kući.</span></p>
<p class="Bodytext31" align="left" style="margin-top:0mm;margin-right:0mm;
margin-bottom:0mm;margin-left:114.0pt;margin-bottom:.0001pt;text-align:left;
line-height:normal;background:transparent"><span lang="SR-CYR" style="font-size:12.0pt;mso-bidi-font-size:9.0pt;font-family:&quot;Times New Roman&quot;;
mso-fareast-language:SR-CYR" class="Bodytext3">BATINA PESMA</span><span lang="SR-CYR" style="font-size:12.0pt;mso-bidi-font-size:9.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Bataljon je na odmoru. 
Nalazimo se nedaleko od Petrovca, razmešteni u nekom selu.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Uskoro će biti smotra 
brigade. Sređujemo se, čistimo, peremo. Odela dajemo na parenje u veliku 
burad, koju svaki bataljon vuče sa sobom.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Drugarice iz bataljona 
organizuju pranje rublja, jer do novog, čistog se dolazi samo prilikom oslobođenja 
nekog grada. Drugarice iz sela im pomažu i uče ih kako se rublje pere bez 
sapuna. Kraj potoka su namestile neke kace bez dna, naročito napravljene za 
pranje. Tu bi slagale red po red, a odozgo bi nasule puno pepela. Zatim bi to 
prelile nekoliko puta vrelom vodom. Pričekale bi da se malo rashladi, i onda bi 
parče po parče rublja tukle prakljačom na kamenu i isprale u potoku. Jedan 
deo bi popucao, iscepao se, ali bi bio čist, bez vašaka.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Jednom se desilo da se 
rublje nije osušilo na vreme, pa pošto je bio iznenadni pokret, morali su ga 
drugovi u rukama mokrog nositi. Razume se, zato su grdili drugarice, jer 
&quot;kako im pada na pamet čistoća za vreme rata?&quot; Ipak smo svi bili 
zadovoljni što smo čisti.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Na odmoru nam je skoro 
svaki sat bio ispunjen radom. Ili je komesar održao konferenciju o stanju u četi, 
ili je sekretar partijske ćelije održao eastanak na kome se ponekad proučava 
jedna od prvih glava &quot;Istorije SKP(b)&quot;. U određeno vreme smo čistili 
i podmazivali oružje.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">I kulturni rad nije 
zaostajao: učili smo recitacije, hor je probao pesme ili učio nove, izdavali 
smo bataljonske džepne novine. Presavili smo četiri polutabaka i povezali kao 
svesku. Tu je bila pisaća mašina, a to je za naše novine bilo dovoljno. U 
prvom broju se nalazio neki politički članak, karikatura, pisane su zgode i 
nezgode bataljona, dočaravan je i naš rodni kraj. Bila je tu i pesma Bate 
Janjića:</span></p>
<p class="Footnote30" align="left" style="margin-top:0mm;margin-right:121.0pt;
margin-bottom:0mm;margin-left:63.0pt;margin-bottom:.0001pt;text-align:left;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Footnote2">Laste, 
laste, ptice drage<o:p>
</o:p>
</span></p>
<p class="Footnote30" align="left" style="margin-top:0mm;margin-right:121.0pt;
margin-bottom:0mm;margin-left:63.0pt;margin-bottom:.0001pt;text-align:left;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Footnote2"><span style="mso-spacerun: yes">&nbsp;</span>Kad 
bi samo htele, <o:p>
</o:p>
</span></p>
<p class="Footnote30" align="left" style="margin-top:0mm;margin-right:121.0pt;
margin-bottom:0mm;margin-left:63.0pt;margin-bottom:.0001pt;text-align:left;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Footnote2">Vi 
bi brzo, vrlo brzo, <o:p>
</o:p>
</span></p>
<p class="Footnote30" align="left" style="margin-top:0mm;margin-right:121.0pt;
margin-bottom:0mm;margin-left:63.0pt;margin-bottom:.0001pt;text-align:left;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Footnote2">Do 
Srbije odletele. <o:p>
</o:p>
</span></p>
<p class="Footnote30" align="left" style="margin-top:0mm;margin-right:121.0pt;
margin-bottom:0mm;margin-left:63.0pt;margin-bottom:.0001pt;text-align:left;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Footnote2">A 
kad tamo vi stignete, <o:p>
</o:p>
</span></p>
<p class="Footnote30" align="left" style="margin-top:0mm;margin-right:121.0pt;
margin-bottom:0mm;margin-left:63.0pt;margin-bottom:.0001pt;text-align:left;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Footnote2">U 
zavičaj taj naš lep <o:p>
</o:p>
</span></p>
<p class="Footnote30" align="left" style="margin-top:0mm;margin-right:121.0pt;
margin-bottom:0mm;margin-left:63.0pt;margin-bottom:.0001pt;text-align:left;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Footnote2">Okupite 
oko sebe <o:p>
</o:p>
</span></p>
<p class="Footnote30" align="left" style="margin-top:0mm;margin-right:121.0pt;
margin-bottom:0mm;margin-left:63.0pt;margin-bottom:.0001pt;text-align:left;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Footnote2">Radni 
narod, ceo svet. <o:p>
</o:p>
</span></p>
<p class="Footnote30" align="left" style="margin-top:0mm;margin-right:121.0pt;
margin-bottom:0mm;margin-left:63.0pt;margin-bottom:.0001pt;text-align:left;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Footnote2">Recite 
im da je blizu <o:p>
</o:p>
</span></p>
<p class="Footnote30" align="left" style="margin-top:0mm;margin-right:121.0pt;
margin-bottom:0mm;margin-left:63.0pt;margin-bottom:.0001pt;text-align:left;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Footnote2">Dan 
kad ćemo tamo doći <o:p>
</o:p>
</span></p>
<p class="Footnote30" align="left" style="margin-top:0mm;margin-right:121.0pt;
margin-bottom:0mm;margin-left:63.0pt;margin-bottom:.0001pt;text-align:left;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Footnote2">Pod 
zastavom proleterskom Kroz njihova sela proći.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Išle su bataljonske 
novine od ruke do ruke, čitane su i svako ih je u sebi kasnije dopunjavao, maštajući 
kako će doći u svoj rodni kraj sa zastavom proleterskom i naći tamo svoje 
mile o kojima već odavno nije ništa čuo — ako su živi.</span></p>
<p class="Bodytext31" align="left" style="margin-top:0mm;margin-right:0mm;
margin-bottom:0mm;margin-left:57.0pt;margin-bottom:.0001pt;text-align:left;
line-height:normal;background:transparent"><span lang="SR-CYR" style="font-size:12.0pt;mso-bidi-font-size:9.0pt;font-family:&quot;Times New Roman&quot;;
mso-fareast-language:SR-CYR" class="Bodytext3">KAKVA VAJDA OD NOVOG SEKRETARA</span><span lang="SR-CYR" style="font-size:12.0pt;mso-bidi-font-size:9.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Povukli su me iz 
Kragujevačkog bataljona da bi bila blagajnik i sekretar štaba brigade.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Blagajnik? — Zabeležila 
sam nekoliko puta da je dat novac štabu bataljona. A šta je tada vredeo novac?</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sekretar? — Sa mukom 
sam kucala bataljonske novine, a nikako nisam mogla ubediti drugove da sam nevešta 
u tome.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Počela sam da vežbam 
kucanje. Kuriri brigade su se šalili da mi treba patrola da nađem slova.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Trebalo je otkucati 
naređenje štabovima bataljona za napad. Nova &quot;sekretarica&quot; sela je 
za mašinu i stavila pet indiga i šest polutabaka. Komandant brigade je počeo: 
&quot;Svim štabovima bataljona Prve proleterske...&quot; Sledile su brzo druge 
rečenice. Ja sam hitro prelazila očima sa slova na slovo, kucala reč po reč. 
Odjednom se začudih zašto komandant više ne diktira. Podigla sam oči, a on 
me gledao sa osmehom i rekao:</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Ako pronađeš ta 
slova i naučiš da kucaš dok se rat završi — biće to tvoj veliki uspeh!</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ušeprtljala sam se, 
ali sam otkucala naređenje do kraja. Kada sam ga htela dati na potpis, sa razočaranjem 
sam videla da je svih pet primeraka otkucano s prevrnutim indigom, te sam još 
jednom sela i prekucala ga.</span></p>
<p class="Bodytext31" align="left" style="margin-top:0mm;margin-right:0mm;
margin-bottom:0mm;margin-left:102.0pt;margin-bottom:.0001pt;text-align:left;
line-height:normal;background:transparent"><span lang="SR-CYR" style="font-size:12.0pt;mso-bidi-font-size:9.0pt;font-family:&quot;Times New Roman&quot;;
mso-fareast-language:SR-CYR" class="Bodytext3">ŠTA JE BIROKRATA</span><span lang="SR-CYR" style="font-size:12.0pt;mso-bidi-font-size:9.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Karbitna lampa je jasno 
obasjavala sobu. U njoj se nalazi klupa i sto, a na njemu raširene sekcije, 
busola, neki kucani papiri, pisaća mašina. Po podu razastrta slama prekrivena 
ćebetom. Komandant zvižduće neku ariju, a zatim zajedno s komesarom poče da 
pevuši pesmu o Madridu. Razvila se priča o Španiji, o opsadi Madrida, o ruševinama, 
o napadima i protivnapadima, o požrtvovanosti Španjolki i još o mnogo čemu 
što mi nismo znali. Ćutke smo ih slušali, trudeći se da nam što ne 
promakne.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U tom razgovoru neko je 
spomenuo reč &quot;birokrata&quot;. Uzgred je rečena, ali se ona zalepila za 
mene. Ovo je</span><span lang="SR-CYR" style="font-size:9.0pt;font-family:&quot;Times New Roman&quot;;
mso-fareast-language:SR-CYR" class="Footnote6"> drugi </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR">put 
da je čujem, a nosim je kao zagonetku već dve godine. Rešavala sam u sebi da 
li da pitam ili ne šta ta reč znači i na kraju sam odlučila da tražim objašnjenje, 
rešila sam da im ispričam ceo događaj . ..</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">. . . Povukli smo se iz 
Srbije posle ofanzive, pa su me rasporedili da radim na tehnici agitpropa za 
Sandžak u Novoj Varoši. Smestili smo se u zgradi nekadašnje žandarmerijske 
stanice. Radio-vesti su hvatane preko mnogih stanica, jer je nekoliko drugova 
znalo strane jezike. Profesor ih je sređivao i direktno diktirao Engleskinji, 
slaboj i sitnoj plavuši. Kucala je sa deset prstiju, na slepo. Otkucane matrice 
bi davala Zoranu i meni i mi bismo na presi izvlačili vesti, takmičeći se ko 
će više čitkijih primeraka izvući. Jedna kopija je bila uvek rezerva. Kuriri 
bi dolazili svakog dana i odnosili su vesti u bataljone. Neki bataljoni su ih čitali 
i četnicima preko Uvca. Kad su se čitale vesti nisu pucali, već psovali</span><span lang="SR-CYR" style="mso-ascii-font-family:&quot;Microsoft Sans Serif&quot;;mso-hansi-font-family:
&quot;Microsoft Sans Serif&quot;;mso-bidi-font-family:&quot;Microsoft Sans Serif&quot;;mso-fareast-language:
SR-CYR" class="BodytextSpacing1pt">...</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> Jednoga dana, ne znam šta mi je bilo, izvadila 
sam na presi stari broj vesti — ceo tiraž, a papira nije bilo dovoljno. 
Komanda mesta nam ga je davala škrto — nisu ga ni oni imali. Morala sam reći 
da sam pogrešila, ali sam zanemela kada profesor poče: &quot;Birokrato, znaš 
li ti šta si učinila? . . .&quot;' Nisam mogla ništa odgovoriti. Ćutala sam 
sva žalosna. Uveče je bio partijski sastanak. Sekretar Jovan Popović pozvao 
je i mene, skojevku, što nije bilo uobičajeno. Uplašila sam se od onoga šta 
sam učinila i šta može da mi ee desi. Soba je bila mala, kreveti vojnički, 
na sprat, puni istrošene slame. Neki su sedeli &quot;na spratu&quot;, a neki 
dole. Januar, zima, vetar duva, a soba ima troje vrata pa nikako da se zagreje. 
Svako pola sata po jedan drug je išao da zameni stražara, jer se od zime nije 
moglo više izdržati. Ja sam se bila šćućurila u ćošku sobe i očekivala 
šta će biti. Na sastanku je bila samo jedna tačka dnevnog reda: &quot;Odnos 
druga profesora prema jednoj skojevki&quot;.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">. . . Na samom početku 
osetila sam da me neće kazniti, ali i to da mi je drug profesor rekao neku strašnu 
reč. Jedan za drugim članovi partije raspravljali su dva puna, debela sata. 
Nisam se usudila da upitam šta ta reč znači. Na kraju su ee meni obratili. 
Uvidela sam da sam sa pitanjem zakasnila i tiho sam promrmljala &quot;Ja nemam 
ništa da kažem&quot;.</span></p>
<p align="right"><span style="font-size:9.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-US;mso-fareast-language:
SR-CYR;mso-bidi-language:AR-SA" class="Bodytext3">Vojka PETRONIJEVIĆ MILATOVIĆ</span><br>
<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_27.htm"><b>Prethodni dokument</b></a></TD>
<TD><a href="27_29.htm"><b>Slede&#263;i dokument</b></a></TD></TR></TABLE></CENTER> 

</TD></TR></TABLE>

</body></html>
