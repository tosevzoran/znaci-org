<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_196.htm"><b>Prethodni dokument</b></a></TD>
<TD><a href="4_14_3_198.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA 4. GRUPE JURIŠNIKE KORPUSA OD 
26. JUNA 1944. KOMANDANTU 5. JURIŠNOG KORPUSA ZA KONCENTRACIJU JEDINICA NA 
PROSTORIJI PLANINE GOLIJE I ČEMERNA RADI DEJSTVA PROTIV JEDINICA NOVJ1</strong></p>
<p>ŠTAB&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>ČETVRTE GRUPE JURlŠNIH KORPUSA2 JUGOSLOVENSKE VOJSKE U OTADŽBINI</p>
<p>O. BR. 5. — 26 juna 1944 godine u 19 čas.</p>
<p>Kosjerić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p align="center">KOMANDANTU V JURISNOG KORPUSA. —</p>
<p>Komunističke snage u Crnoj Gori su u lutanju. Pokušaj proboja prema Srbiji 
je neuspeo. U vremenu od 22 do 25 o.m. razvija se ofanziva u južnom delu Crne 
Gore i komunisti su već izgubili: Brodarevo — Bijelo Polje — Berane a po još 
ne potvrđenim vestima i Andrijevicu.3 U isto vreme potpukovnik Đurišić 
priprema trupe u Podgorici za napad u pravcu severa a nemačke4 snage iz Nikšića 
krenule su u napad prema Kolašinu. 17 i 27-ma divizija odbijene sa Drine od 
Drinskog korpusa prikupljaju se u trouglu: Plevlje — Prijepolje — Priboj i 
od 24 o.m. oživela je patrolna delatnost na r. Limu. U južnoj Srbiji odnosno u 
prostoru Toplica — Jastrebac — Kopaonik nalaze se komunističke snage:</p>
<p>—&nbsp; 21-va divizija na Jasrebcu gde joj je i štab Srbije.5 Ova divizija 
ima zapovest da prodre u Sumadiju.6</p>
<p>—&nbsp; 22-ga divizija razbijena od Bugara u prostoru zapadno od Leskovca7 
povlači se na sever radi spajanja sa 21-vom divizijom na Jastrebcu.</p>
<p>—&nbsp; 24-ta divizija potisnuta od strane Bugara sa prostora Toplice u 
pokretu je prema severozapadu i nalazi se između Jastrebca i Ibra.8 25 juna ova 
divizija zauzela je Brus9 i uputila predhodnice u pravcu Jošaničke banje. Njen 
zadatak je upad u dolinu Ibra i proboj prema zapadu.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>—&nbsp; 23-ći divizija nalazi se u oblasti Soko banje sa namerom da prodre 
u dolinu Timoka.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>25-ta divizija je u formiranju u oblasti Toplica — Jastrebac.10</p>
<p>Ukupna snaga svih ovih divizija ceni se na oko 8000 sa dobrim naoružanjem 
ali sa nedovoljno izvežbanim vojnicima i sa velikim brojem prisilno mobilisanih 
od kojih je znatan deo naših pristalica.</p>
<p>Prema izloženom IV grupa jurišnih korpusa zadržaće stav odbrane na pravcu 
Sandžak — Crna Gora stim da se r. Lim mora u svakom slučaju održati u našim 
rukama dok će gro snaga IV grupe krenuti u ofanzivu u pravcu doline Ibra a 
potom prema Jastrebcu.11</p>
<p>Na osnovu prednjega, —</p>
<p align="center">NAREĐUJEM:</p>
<p>1. — IV jurišni korpus ostaje u odbrani Lima na otseku Priboj — 
Prijepolje sa naslonom desno na snage Drinskog korpusa a levo na snage Vuka 
Kalaita.12 Ovaj korpus pošto u svoj sastav primi 29 juna i Rudničku brigadu 
ostaje pod komandom potpukovnika Ostojića koji prima odbranu Drine i Lima. Sa 
IV jurišnim korpusom ostaje i ob. oficir ovoga štaba kapetan Miličić13 koji 
će i dalje prikupljati podatke o neprijatelju na prostoru Sandžaka i Crne Gore 
i o tome redovno obaveštavati ovaj štab kao i do sada.</p>
<p>2.&nbsp; — Ostale snage IV grupe jurišnih korpusa koncentri-saće se 30 
juna do mraka na prostoriji između pl. Golije i pl. Čemerna po sledećem:</p>
<p>a)&nbsp; &nbsp;V jurišni korpus kreće sa dosadašnje koncentraciske 
prostorije 27 juna u 6 časova u pravcu Ivanjice a potom u s. Dobri Do (jugoistočno 
od Ivanjice za oko 15 km. — na le-voj obali r. Studenice (gde mora biti 
najkasnije 29 juna do podne.)14</p>
<p>b)&nbsp; drugi jurišni korpus kreće sa dosadašnje koncentaciske prostorije 
26 u podne u pravcu Guče a odatle preko s. Krivaca — Donji Dubac — s. Mečke 
— s. Osonica — za s. Mlanča gde mora stići 29 juna do podne.</p>
<p>v) prvi jurišni korpus sa dosadašnje koncentraciske prostorije kreće 27 
o.m. u 6 časova u pravcu pl. Čemerna sa zadatkom da što pre izbije u s. Đakovo 
gde mora biti najkasnije 28 do mraka. Sa ove prostorije upućuje odmah svoja 
izviđanja u pravcu Ušća i Raške i dalje preko Ibra radi hvatanja dodira sa 
partizanima i prikupljanja podataka o njima.</p>
<p>Korpusi V, II i I ulaze u prvu liniju na koncentraciskoj prostoriji stim što 
će odmah uhvatiti međusobnu vezu i tesno se povezati u razmeni obaveštenja i 
upotpunjavanju sistema obezbeđenja. Svi ovi korpusi upućuju daljne izviđačke 
patrole do Ibra i preko Ibra za pribavljanje podataka o komunistima.</p>
<p>g) III jurišni korpus kreće sa dosadašnje koncentraciske prostorije 27 
juna u 6 časova sa zadatkom da 29 do mraka izbije u s. Osonica (istočno od 
Ivanjice oko 10 km.) gde će ostati u rezervi do daljeg naređenja.</p>
<p>3.&nbsp; — Ishrana trupa biće po sledećem:15</p>
<p>—&nbsp; IV jurišni korpus sa svoje teritorije kao i do sada stim što će 
komandant Rudničke brigade organizovati dotur hrane železnicom sa svoga 
terena.</p>
<p>—&nbsp; Ostali korpusi izuzev I jurišnog korpusa baziraće na magacin u 
Ivanjici odakle će hranu podizati svojim transportnim sredstvima po urednim 
trebovanjima.</p>
<p>4.&nbsp; &nbsp;— Sanitetska služba: teže obolele i ranjene vojnike upućivati 
u Ivanjicu odakle će biti transportovani dalje u unutrašnjost u bolnice.</p>
<p>5.&nbsp; — Radio veze održavaće se po dosadašnjem a kurirska veza narediće 
se naknadno čim se trupe prispeju na koncen-tracisku prostoriju.</p>
<p>6.&nbsp; — Štab grupe polazi na put 27 juna ujutro iz Kosje-rića stim da 
će 29 do podne biti u s. Osonica gde će ostati do daljeg naređenja.</p>
<p>NA IZVRŠENJE!&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Prijem zapovesti potvrditi radiogramom.</p>
<p>načelnik Štaba — kapetan,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
komandant — major,</p>
<p>Neš. Nedić16&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Drag. S. Račić</p>
<p>M.P.17</p>
<p>1&nbsp; Original (pisan na mašini, ćirilicom) u Arhivu VII, Ca, k. 77, reg. 
br. 41/2 (S-V-11260).</p>
<p>2&nbsp; Formiranje Grupe naredio je Draža Mihailović 27. maja 1944. Prema 
tom naređenju, njen sastav je bio sledeći: Štab Grupe, 1. ju-rišni korpus 
(dve brigade iz 1. i jedna brigada iz 2. ravnogorskog korpusa) — komandant 
Predrag Raković, kapetan; 2. jurišni korpus (dve brigade Gorske garde i jedna 
brigada iz Sumadijske grupe korpusa) — komandant Nikola Kalabić, kapetan; 3. 
jurišni korpus (dve brigade iz Cersko-Majevičke grupe korpusa i jedna brigada 
iz Valjevskog korpusa)</p>
<p>—&nbsp; komandant Vojislav Voja Tufegdžić, kapetan; 4. jurišni korpus 
(dve brigade iz Zlatiborskog korpusa i jedna brigada iz Rudničkog korpusa)</p>
<p>—&nbsp; Komandant Milomir Kolarević, kapetan, i 5. jurišni korpus (jedna 
brigada iz Požeškog korpusa i jedna brigada iz Javorskog korpusa) — 
komandant Miloš Marković, kapetan. Svaka brigada trebalo je da ima 560 ljudi, 
1—5 lakih i 1—5 teških bacača i 15—30 automatskih oruđa. Formacija 
brigade: štab, štabni vod, tri bataljona sa štabnom desetinom i tri čete, a 
četa sa dva voda po dve desetine (tri trojke i desetar). Sve brigade nazivane 
su jurišnim. Naređeno je da formiranje Grupe bude završeno do 15. juna 1944 
(Arhiv VII, Ča, k. 4, reg. br. 7/4).</p>
<p>3&nbsp; Reč je o dejstvima delova nemačke 7. SS divizije »Princ Eugen« i 
21. SS divizije »Skenderbeg« sa četnicima i muslimanskom milicijom protiv 
jedinica 3. udarne divizije NOVJ. Posle četvorodnevnih borbi, koje su otpočele 
23. juna, neprijatelj je uspeo da potisne jedinice NOVJ na levu obalu r. Lima i 
ovlada mostobranom u širem rejonu Bijelog Polja. Opširnije vidi tom III, knj. 
7, dok. br. 322 i 326.</p>
<p>4&nbsp; Delovi nemačke 181. pešadijske divizije.</p>
<p>5&nbsp; Misli se na Glavni štab NOV i PO Srbije.</p>
<p>6&nbsp;&nbsp;&nbsp; O zadacima 21. divizije NOVJ u drugoj polovini juna 1944, 
vidi tom I, knj. 9, dok. br. 8.</p>
<p>7&nbsp; O borbama 22. divizije NOVJ protiv bugarskih i nemačkih trupa od 14. 
do 22. juna 1944, vidi tom I, knj. 9, dok. br. 9.</p>
<p>8&nbsp; O dejstvima 24. divizije NOVJ vidi tom I, knj. 9, dok. br. 7, 8 i 14.</p>
<p>9&nbsp; Aleksandrovac i Brus su, 23. juna 1944, oslobodile jedinice 21. 
divizije NOVJ (Hronologija NOR-a, str. 804).</p>
<p>10&nbsp; Divizija je formirana 21. juna 1944. godine.</p>
<p>11&nbsp; Vidi dok. br. 199.</p>
<p>12&nbsp; Kalaitović.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>13 Verovatno je u pitanju Antonije Miličić.</p>
<p>14&nbsp;Štab 5. jurišnog korpusa naredio je istog dana da se jedinice 
prikupe na navedenoj prostoriji (Arhiv VII, Ča, k. 51, reg. br. 36/4).</p>
<p>15&nbsp; U dokumentu »Snabdevanje IV grupe jurišnih korpusa za vreme akcije 
protiv partizana« bez datuma (verovatno kraj juna 1944) razrađen je sistem 
snabdevanja. U njemu, pored ostalog, piše:</p>
<p>»Pri rešavanju pitanja snabdevanja može biti tri varijante.</p>
<p>1). Snabdevanje će se pomoći transportnim sredstvima od ,legalnih' i br. 
11.</p>
<p>2). Snabdevanje će se vršiti bez pomoći pod /1 ali uz ometanje od istih.</p>
<p>3). Snabdevanje će se vršiti protivu volje faktora pod /1 ali uz ometanje 
sa njihove strane.</p>
<p>Kao najverovatniji slučaj može se uzeti pod /2, obzirom na momen -talnu 
unutrašnju situaciju«... Dalje, u proračunu dnevnog sledovanja hrane piše:</p>
<p>»A. — Brojno stanje:</p>
<p>Štabovi, boračke jedinice i pomoćno osoblje... 8000.</p>
<p>Ukupno dnevno za 8000 ljudi:</p>
<p>hrane... 6560 kg.« (Arhiv VII, Ca, k. 77, reg. br. 28/5). Vidi tom XII, knj. 
4, dok. br. 93.</p>
<p>16 Neško.</p>
<p>17 Okrugli pečat: »Komanda jugoslovenske vojske u otadžbini — gorski štab 
br. 30«.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_196.htm"><b>Prethodni dokument</b></a></TD>
<TD><a href="4_14_3_198.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
