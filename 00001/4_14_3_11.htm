<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br>  

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_10.htm"><b>Prethodni dokument</b></a></TD>
<TD><a href="4_14_3_12.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE ŠTABA LIMSKO-SANDZAČKIH ČETNIČKIH 
ODREDA OD 8. OKTOBRA 1943. KOMANDANTIMA BJELO-POLJSKIH BRIGADA ZA NAPAD NA 
JEDINICE 2. PROLETERSKE DIVIZIJE U BIJELOM POLJU1</strong></p>
<p>Koncept2</p>
<p>KOMANDA</p>
<p>JUGOSLOVENSKE VOJSKE U OTADŽBINI Gorski štab br. 148</p>
<p>Pov. Br. 158 8. oktobar 1943 godine. POLOŽAJ</p>
<p align="center">KOMANDANTU I. II. Bjelopolj. i ktu sreza B. polje3</p>
<p>Čajniče, Foča, Goražde, Višegrad,4 Priboj zauzele su naše snage i 
nadiru u Sandžak radi čišćenja istog od komunista.5 U Sjenički srez ušao 
je Javorski korpus sa kapetanom Cve-tićem. Major Baćović potukao ih je u 
Hercegovini i zauzeo: Velimlje, Viruse i Grahovo.6</p>
<p>Sve naše snage u Srbiji tuku se protivu Nemaca i Bugara.7 Mnogi su krajevi 
već oslobođeni.</p>
<p>0&nbsp; svim ovim uspesima radio London ne saopštava ništa, svakako iz 
nekih njihovih političkih interesa sa kojima žele da na kraju krajeva 
likvidiraju sa komunistima u Jugoslaviji na jeftin način.</p>
<p>Sve one naše uspehe koje ne objavljuje London, objavljuje radio Njujork. 
Zato treba slušati i širiti u narodu vesti sa radio Njujorka, čije su emisije 
ponedeljnikom, sredom i petkom u 8 č. i 15. m. posle emisije Londona na istoj 
dužini.</p>
<p>Komunisti su privremeno zbog malih naših snaga koje smo imali u Kolašinu ušli 
u Kolašin,8 kao i u Bijelo Polje, koje naši u opšte nisu branili.9</p>
<p>Sve te njihove snage male su prema našima i mi moramo njih tući. Ovo se može 
postići samo napadom.</p>
<p>Bijelo Polje u kome ima vrlo malo neprijateljskih snaga mora biti opet u našim 
rukama.10&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>U cilju prednjeg</p>
<p>NAREĐUJEM:</p>
<p>1.&nbsp; Da I Bijelopoljska brigada napadne na Bijelo Polje pravcem preko 
Osoja — povrh Rakonja na Bijelo Polje.</p>
<p>2.&nbsp; Da II Bijelopoljska brigada napadne na Bijelo Polje pravcem preko 
Obrova.</p>
<p>3.&nbsp; &nbsp;Brigadama moraju komandovati njihovi komandanti. Komandanti će 
za neizvršenje ili labavo izvršenje dobivenog zadatka biti izvedeni pred Ratni 
Vojni Sud.</p>
<p>4.&nbsp; &nbsp;Po zauzimanju Bijeloga Polja u samoj varoši imaju ostati samo 
trupe za održavanje reda, a sve ostale snage zajedno sa svojim komandantima 
moraju bez izuzetka biti na položajima kojima se drži Bijelo Polje.</p>
<p>5.&nbsp; &nbsp;Prema muslimanima iz varoši mora svaki biti naročito pažljiv. 
Ništa se nesme učiniti što bi poremetilo sadašnje dobre odnose sa 
muslimanima.</p>
<p>6.&nbsp; Pljačka se mora sprečiti po cenu streljanja onih koji pljačkom žele 
da upropaste čitavu našu stvar.</p>
<p>7.&nbsp; &nbsp;Komandanti brigada izvešće celu ovu operaciju sporazumno. Čim 
se operacija završi mora se stvoriti što jača rezerva, koja je u stanju da 
parira svaku eventualnost.</p>
<p>8.&nbsp; Čim se uđe u varoš odmah uspostaviti telefonsku vezu sa ovim štabom.</p>
<p>9.&nbsp; Ako postoji ikakva mogućnost učiniti sve da se i muslimani založe 
u ovoj akciji. Time ćemo ih otrgnuti od komunista.</p>
<p>10.&nbsp; Komandant II bijelopoljske brigade odmah po završenoj akciji težiće 
da što pre uspostavi stalnu vezu sa našim snagama u Srbiji.</p>
<p>11.&nbsp; Za celo vreme operacije kao i posle održavati stalnu vezu sa ovim 
štabom preko telefona u Zatonu.</p>
<p>S verom u Boga za Kralja i Otadžbinu.</p>
<p>P. Z. komandanta '&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;načeln. štaba</p>
<p>Rud. M. Perhinek</p>
<p>1&nbsp; Original (pisan na mašini, ćirilicom) u Arhivu VII, Ča, k. 142, 
reg. br. 34/1 (CG-V-1576).</p>
<p>2&nbsp; Dopisano mastilom, ćirilicom.</p>
<p>3&nbsp; Nazivi u naslovu napisani su mastilom, ćirilicom.</p>
<p>4&nbsp; i 5 O napadu na Višegrad i dejstvima četnika ka Sandžaku vidi dok. 
br. 9.</p>
<p>6&nbsp; Vidi dok. br. 8.</p>
<p>7&nbsp; Četnici su se s Nemcima i bugarskim okupatorskim trupama borili 
protiv NOVJ. Vidi dok. br. 34.</p>
<p>8&nbsp; Vidi dok. br. 8, objašnjenje 4.</p>
<p>9&nbsp; Bijelo Polje je, 29/30. septembra, zauzela 2. proleterska divizija. 
Četnici su imali gubitke od 18 mrtvih i 22 ranjena (Istorijski zapisi 
Is-torijskog društva Crne Gore, Cetinje 1955, str. 303).</p>
<p>10 Jedinice 2. proleterske divizije odbile su, 8. oktobra, taj četnički 
napad (Oslobodilački rat, knj. l, str. 550).</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_10.htm"><b>Prethodni dokument</b></a></TD>
<TD><a href="4_14_3_12.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
