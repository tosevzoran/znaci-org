<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_18.htm"><b>Prethodni dokument</b></a></TD>
<TD><a href="46_20.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading51" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;mso-pagination:widow-orphan lines-together;page-break-after:avoid;
background:transparent"><a name="bookmark12"><span lang="HR" style="mso-fareast-language:
HR">Napad na Radlovac</span></a></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Noću 
12/13. novembra 1942. izvršen je napad na utvrđenje u kamenolomu Radlovac kod 
Orahovice. U Radlovcu se nalazio vod legionara iz Orahovice, naoružan puškama 
i sa dva puškomitraljeza. Bili su smješteni u zgradi izgrađenoj od kamenih 
blokova. Oko zgrade nalazili su se bunkeri, takođe, izgrađeni od kamena. Sa 
stanovišta mogućnosti odbrane, Radlovac nije bio uporište, već pravi bedem 
koji se, bez upotrebe teške artiljerije ili dugotrajne opsade, ne bi mogao 
zauzeti. Utvrđenje je organizovano kao isturena odbrambena tačka radi zaštite 
željezničke pruge i zaštite prilaza Orahovici s Papuka i Krndije.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
napadu na Radlovac učestvovala je 3. četa 4. bataljona, ojačana brdskim topom 
65 mm. Međutim, kamenim blokovima teško da bi naškodila i haubica od 155 mm, 
a brdski top sa udarnom granatom bio je prava igračka.</span><span class="Bodytext4"><sup><span lang="HR" style="font-size:12.0pt;mso-fareast-language:DE">146)</span></sup><span lang="HR" style="font-size:12.0pt;mso-fareast-language:
DE"> </span><span lang="HR" style="font-size:12.0pt;
mso-fareast-language:HR">Poslije sedam ispaljenih granata koje su bile i 
posljednje, borci su izvršili juriš, izbacili neprijatelja iz bunkera koji se 
povukao u tvrdo građeni objekat sa izgrađenim puškarnicama i pripremljen za 
dugotrajnu odbranu. Vođa bombaške grupe Petar Stanić<sup>147)</sup> iz sela 
Pakrana, i Ostoja Filipović<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a> 
iz Rijenaca, uspjeli su da se pod zaštitom mitraljeske vatre i korišćenjem 
mrtvih uglova približe zgradi i bace bombe na prozor. Međutim, neprijatelj je 
bio lukav, pa je prozore zaštitio čeličnim mrežama od čega su se bombe 
odbile. To je bio drugi po redu napad na Radlovac za posljednja tri mjeseca, ali 
oba puta bezuspješno.</span></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Na 
3. bataljon, koji se nalazio na obezbjeđenju, oko 8 sati, 13. novembra 1942. iz 
pravca Orahovice naišao je oklopni voz, koji je otvorio vatru iz mitraljeza, 
topova i minobacača. Neprijateljeva pješadija pokušala je da manevrom zađe 
za leđa 1. četi, ali su je u tome spriječile grupe boraca upotrebom ručnih 
bombi. Neprijatelju su naneseni gubici u mrtvim i ranjenim, a 1. četa imala je 
samo jednog ranjenog borca. Oko 16 sati Brigada se povukla u pravcu Jankovca tri 
kilometra jugoistočno od Slatinskog Drenovca.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Na 
Jankovcu je Brigada provela tri dana u dubokom snijegu i u izuzetno teškim 
uslovima smještaja u planinskom domu. Na oko 100 m<sup>2 </sup>smjestilo se 600 
boraca, osim onih koji su bili na straži i u patrolama. Nije bilo mjesta ni da 
se sjedne, a kamoli za odmor i spavanje. Većina boraca za to vrijeme nije uopšte 
spavala, jer nije imala gdje. Ne zna se šta je bilo teže: nespavanje, dim ili 
vaške, koje su predstavljale pravu napast. Ishrana je bila slaba, bez soli i 
nedovoljno kalorična. Borci su bili mrzovoljni i gunđanjem ispoljavali svoje 
nezadovoljstvo, a i starješine su negodovale zbog smještajnih uslova. Sem Štaba 
Brigade, niko nije znao zbog čega Brigada provodi vrijeme na Jankovcu. Međutim, 
tu na Jankovcu sazrijevala je ideja o narednim borbenim dejstvima, taktičkim 
obmanama i fizičkom iznurivanju neprijatelja oko Voćina i Podravske Slatine.</span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><span class="Footnote6pt23"><i><span style="mso-special-character: footnote; font-size: 6.0pt; mso-bidi-font-size: 12.0pt; mso-fareast-language: HR" lang="HR">[1]</span></i></span></a><span class="Footnote0"><i><span lang="HR" style="mso-fareast-language:HR"> 
    u NOVJ od 1942. Bio je dugo puškomitraljezac i istaknuti bombaš. Desetar, 
    komandir voda i čete.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_18.htm"><b>Prethodni dokument</b></a></TD>
<TD><a href="46_20.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

