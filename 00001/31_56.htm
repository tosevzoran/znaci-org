<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_55.htm"><b>Prethodni dokument</b></a></TD>
<TD><a href="31_57.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">U 
JURIŠU NA RADUŠI PAO JE PEPO ZORIĆ</span><span lang="DE" style="font-size:
10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:8.0pt;line-height:91%"><span lang="DE" style="mso-ansi-language:DE">Vladala 
je oštra zima, sneg i mrazevi. Bili smo duboko svesni postavljenog nam zadatka. 
Išli smo dan i noć, tako reći bez predaha. Na vreme smo stigli na prostor 
Gornjeg Vakufa i zaposeli dodeljene nam položaje.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Ranjenici su svrstani u ešelone: prvi<i>,</i> drugi, treći itd., pa ešeloni 
u kolone koje su neprekidno prolazile iza naših leđa. Vijugale su te kolone 
ranjenika kao planinske reke, stalno uznemiravane i napadane sa zemlje i iz 
vazduha.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Naši borci junački odolevaju svim napadima sa fronta, prelaze u 
protivofanzivu i uništavaju neprijateljska uporišta. </span><span lang="EN-GB">Miniraju 
puteve, ruše i pale motorna vozila, hvataju nemačke vojnike.</span></p>
<p class="MsoNormal" style="line-height:91%"><span lang="EN-GB">Sve to radimo sa 
velikim naporima i žrtvama da bi smo obezbedili izvlačenje ranjenika prema 
dolini Neretve. Ispred i oko njih se odigrava velika bitka, najteža do tada u 
NOR-u. A ranjenici kad znaju da su njihovi zdravi drugovi oko njih, znaju da će 
svi radije izginuti nego ih prepustiti na milost i nemilost neprijatelja.</span></p>
<p class="MsoNormal" style="line-height:91%"><span lang="EN-GB">Pod nosilima 
ranjenika, danima i nedeljama stenju prozeble i iznurene mlade žene i nedorasle 
devojke: Krajiškinje, Ličanke, Dalmatinke, Crnogorke i druge; starci i dečaci. 
Sve se to dobrovoljno našlo na zadatku spasavanja ranjenika. Dva po dva, jedan 
po jedan, sve svrstano u vijugavu kolonu ranjenika koja kreće bespućem 
bosanskih planina ka istoku.</span></p>
<p class="MsoNormal" style="line-height:91%"><span lang="EN-GB">Teška borba za 
spasavanje ranjenika trajala je dugo. Iz dana u dan broj ranjenika se povećava 
na 4.000, pa i više. Ima ih iz svih naših jedinica, iz svih krajeva zemlje: 
Srbijanaca, Crnogoraca, Bosanaca, Dalmatinaca, Hrvata i drugih. U tim ešelonima, 
kao i u onim iz jedinica, kovano je bratstvo i jedinstvo naših naroda.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Među ranjenima je i komesar naše čete Rade Trninić. Ranjen je smrtno. 
Ranu ne može da preboli. </span><span lang="EN-GB">Nose ga, bori se sa životom. 
</span><span lang="DE" style="mso-ansi-language:DE">Pomoći mu nema. Umro je na 
mukama.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Na Raduši su se smenjivali juriši jedan za drugim. Borba se vodi prsa u 
prsa. Na desnom krilu našeg 2. bataljona trubač svira &quot;juriš&quot; i u 
toku cele noći služi nam za orijentaciju, a i upozorava da nam je desno krilo 
sigurno. Tako sve dok jedne noći i on nije bio smrtno pogođen od rafala 
neprijateljskog &quot;šarca&quot;. Truba više nije svirala.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Već 7 dana držimo 
položaje na planini Raduši. Posle uspešne borbe sa Nemcima, 5. marta 1943. 
godine, kada je pred našim bataljonom ostalo oko 40 mrtvih i ranjenih Nemaca, 
bataljon se 6. marta pomerio na položaje Šugine Bare i Šarića Stoje i sve 
dopodne 7. marta ispred nas neprijatelj nije davao nikakve znake života.</span></p>
<p class="MsoNormal" style="line-height:91%"><span lang="EN-GB">Naša 2. četa i 
štab bataljona seli su da ručaju. Kuvari su uz dobar ručak doneli i dva 
bureta crnog dalmatinskog vina zaplenjenog od Italijana, koje će nam podeliti 
vodnik našeg 1. voda Petar — Pepa Zorić. Od kako se nalazimo u partizanima, 
prvi put je da nam se i vino za ručak deli. Nešto zbog vina koje je unešeno u 
iscrpljen organizam, a nešto i zbog zatišja na frontu, borci su živnuli, pa 
je u četi zavladalo posebno raspoloženje. </span><span lang="DE" style="mso-ansi-language:
DE">Malo je falilo i da zapevamo onako raspoloženi. U tome nas je sprečila 
vest o pojavi Nemaca.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Čelo nemačke kolone doprlo je na 100—200 metara ispod nas. </span><span lang="HR" style="mso-ansi-language:HR">Č</span><span lang="DE" style="mso-ansi-language:
DE">im je za to čuo, Pepa Zorić je niz strminu jurnuo među Nemce sa povikom 
&quot;juriš!&quot; — Cela četa, zajedno sa štabom bataljona, za tili čas 
našla se među zbunjenim Nemcima. Došlo je do žestokog okršaja.<o:p>
</o:p>
</span></p>
<p class="MsoNormal" style="text-indent:17.0pt;line-height:91%"><span lang="DE" style="mso-ansi-language:DE">Među 
mrtvim Nemcima ležao je i naš vodnik Pepo Zorić smrtno pogođen nemačkim 
&quot;šarcem&quot;. </span><span lang="EN-GB">Kada smo to videli, obuze nas žeđ 
osvete da bez predaha gonimo Nemce do podnožja planine. Vod Nemaca izbacili smo 
iz stroja, zaplenili &quot;šarac&quot;, mašinku i dosta municije. Pepu smo 
osvetili, ali se u bataljonu dugo osećao njegov gubitak jer je on bio i 
izvanredno hrabar i sposoban rukovodilac, čiji se život prerano ugasio.</span></p>
<p class="MsoNormal" style="text-indent:17.0pt;line-height:91%"><span lang="EN-GB">Sutradan, 
8 marta, od tri časa posle pola noći do zore rešeno je da se malo odmorimo, 
ali se postavilo pitanje gde i kako? Pod vedrim smo nebom. Mraz na planini 
stegao, a vatre su kao po pravilu raznošene nemačkim granatama. Bili smo i 
gladni, jer nema Ilije Grbića omiljenog četnog kuvara da nam donese nešto 
hrane da bi se malo okrepili.</span></p>
<p class="MsoNormal" style="text-indent:17.0pt;line-height:91%"><span lang="EN-GB">— 
Sve će biti dobro — veli komandir čete Đukić — samo ako kuvar živ 
stigne, jer poznato je da ih na putu presreću čopori kurjaka.</span></p>
<p class="MsoNormal" style="line-height:91%"><span lang="EN-GB">Sišli smo u 
jednu vrtaču. Sakupili smo se ispod ogromnih stabala jela. Zadremali smo, a 
neko je već i zaspao. Komandir čete Milan Dukić obilazi četu i prebrojava 
borce. Njegov zamenik Mile Bulajić niti sjedi, niti spava. Nervozno se kreće 
tamo-amo i očekuje zoru. Ja i komesar Milivoj Banjac smo sjekirom rascepili 
jedno podebelo drvo, sastavili jedan i drugi deo pored grupe boraca na sneg i 
naložili vatru. </span><span lang="DE" style="mso-ansi-language:DE">Tako nas je 
i zora zatekla. Vatra je utonula dva metra duboko u sneg, a mi smo ostali na 
površini iznad nje. Sreća je da se niko u snu nije skotrljao na vatru.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">U 
zoru je stigao i čika Ilija kuvar. Doneo je malo uvaljene proje i po komadić 
kuvanog goveđeg mesa, smrznutog i tvrdog kao da je od opeke. Ali sve je to 
dobro, samo da ga ima više. Borci ustaju. Čika Ilija deli hranu i niko se ne 
ljuti. Svi smo zadovoljni. Komandir je kao i svakog jutra na planini Raduši 
naredio pokret za zauzimanje položaja. Toga jutra smo se spremali da i 
poslednju grupaciju Nemaca zbacimo u podnožje Raduše, ka Gornjem Vakufu i 
Bugojnu. Mile Bulajić kao zamenik komandira čete već zna svoj zadatak: 
sprovodi odluku svog komandira, raspoređuje vodove i, kao obično, odlazi sa 
onim koji ima najteže zadatke.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">Brzo 
smo prešli u oprezno nastupanje. Znamo gde su Nemci zanoćili, ali nismo 
sigurni da li ćemo ih naći na starim položajima. Bulajić daje znake da su tu 
u žbunju. Pripremamo bombe i mitraljeze. Pored Bulajića je i neustrašivi puškomitraljezac 
Dušan Grbić Grba. Znak za juriš je dat. </span><span lang="EN-GB">Odjeknulo 
je: &quot;Ura-a-a, Napred proleteri!&quot;</span></p>
<p class="MsoNormal" style="line-height:91%"><span lang="EN-GB">— Hvataj ih žive! 
Napred, napred! — vikao je Bulajić. Nemce smo pokrenuli iz rovova. Ima ih i 
mrtvih i ranjenih. Zamenik politkomesara bataljona Ljubiša Ćurgus uzima &quot;šarca&quot; 
iz nemačkog rova i pokušava da uvede zamrznuti redenik. To je od juče već 
drugi &quot;šarac&quot; koji je bataljon zaplenio. Rafali su brzo opleli po 
nemačkoj četi koja je odstupala. Zaustavili smo se tek pred Gornjim Vakufom.</span></p>
<p class="MsoNormal" style="text-indent:19.0pt;line-height:91%"><span lang="EN-GB">Nemci 
su bežali, a iza sebe su ostavljali ne samo mrtve već i ranjene. Na poprištu 
borbe ostalo je 17 mrtvih i preko 20 ranjenih Nemaca i dosta ratnog materijala. 
Mi napredujemo goneći Nemce, a deleko iza naših leđa vijuga se nepregledna 
kolona ranjenika dolinom Rame prema Neretvi.</span></p>
<span lang="EN-GB" style="font-size:12.0pt;mso-bidi-font-size:8.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
EN-GB;mso-fareast-language:EN-US;mso-bidi-language:AR-SA">Dušan TRNINIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_55.htm"><b>Prethodni dokument</b></a></TD>
<TD><a href="31_57.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

