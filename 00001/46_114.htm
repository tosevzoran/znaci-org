<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_113.htm"><b>Prethodni dokument</b></a></TD>
<TD><a href="46_115.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading231" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;mso-pagination:widow-orphan lines-together;page-break-after:avoid;
background:transparent"><a name="bookmark77"><span lang="HR" style="mso-fareast-language:HR" class="Heading234">Raspoloženje 
naroda u selima ispod Motajice i teškoće u borbi protiv četnika</span></a></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Centralna 
ili srednja Bosna je planinsko područje sa najvišim vrhom na Vlašiću od 1919 
m. Naseljenost je rijetka i raštrkana, a u dolinama Vrbasa, Vijake, Ukrine i 
rijeke Bosne je gušća, u prosjeku 67 stanovnika na km<sup>2</sup>. Čitavo 
područje imalo je 4 opštine sa oko 500 hiljada stanovnika, a Prnjavor je bio 
sresko mjesto. Prema popisu iz 1933. godine prnjavorski srez imao je 63.653 
stanovnika. Od toga, oko 7000 stanovnika, bili su pripadnici 14 nacionalnih 
manjina. Najviše je bilo Poljaka, zatim Čeha, Ukrajinaca, Nijemaca, Italijana, 
Mađara, Jevreja, Rusa, Roma, Bugara i drugih, koji su se krajem XIX stoljeća 
doselili, kao austrougarski kolonisti. </span><span style="font-size:12.0pt;mso-ansi-language:EN-US" class="Bodytext4">Do</span><span style="font-size:12.0pt" class="Bodytext4"> 
</span><span lang="HR" style="font-size:12.0pt;mso-fareast-language:
HR" class="Bodytext4">II svjetskog rata među stanovništvom su vladali dobri međunacionalni 
odnosi, naročito u Prnjavoru, u kojem je uoči rata bilo oko 3000 stanovnika 
raznih narodnosti. Sela u kojima su živjele nacionalne manjine vidno su se 
razlikovala i odskakala po svemu, a posebno po načinu života od sela u kojima 
je živjelo srpsko stanovništvo. U prnjavorskom srezu tj. u selima oko 
Motajice, Srbi su uglavnom podržavali četnike Draže Mihailovića, dok su 
pripadnici nacionalnih manjina stajali po strani. Ukrajinci su svoje sinove, do 
kraja 1943. slali u njemačke jedinice, a Česi i Italijani u domobrane.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Dolaskom 
u centralnu Bosnu, borci i starješine 12. NOU brigade<sup>5 </sup>odmah su se 
suočili sa ekonomskom i kulturnom nerazvijenošću, a nešto kasnije za vrijeme 
neprijateljeve ofanzive, uvjerili su se da je planinski dio centralne Bosne 
izrazito pasivan i veoma zaostao. Sve statistike Kraljevine Jugoslavije ukazuju 
na ogroman procenat nepismenog stanovništva. Na planinama Borji i Uzlomcu, 
borci 12. brigade susreli su se sa divljinom, ali još više sa izrazitim siromaštvom 
stanovništva. U Kraljevini Jugoslaviji stanovništvo centralne Bosne davalo je 
svoje glasove nenarodnim režimima Petra Živkovića, Nikole Uzunovića, Boška 
Jevtića i Milana Stojadinovića. Petar Živković i vojvoda Košta Pećanac 
dolazili su redovno na ljetovanje u Šnjegotinu, Pribinić i Čečavu.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Na 
prostoru centralne Bosne, prema obavještajnim podacima koje je prikupio Štab 
12. brigade u novembru 1943, nalazio se četnički korpus od 2300 četnika, čije 
su jedinice bile raspoređene na Motajici, oko Prnjavora, Teslića i Kotor-Varoša. 
Štab tog četničkog korpusa nalazio se u Klašnicama, nedaleko od Banje Luke. 
Komandant je bio Lazo Tešanović, a njegov pomoćnik Nikola Forkapa iz Srbca. 
Naoružanje: 40 puškomitraljeza, 5 teških mitraljeza, 5 teških minobacača, a 
ostalo puške. Na Motajici se nalazila četnička brigada sa oko 400-500 četnika. 
Komandant brigade bio je Vlado Vinčić, predratni trgovac i gostioničar iz 
sela Smrtića.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Motajica 
je bila podeljena na 4 četnička vojnopozadinska i administrativna područja. 
Komandant zapadnog područja i, ujedno, komandant 6. četničke brigade, bio je 
Ljubo Bundalo, iz sela Kriškovci na desnoj obali Vrbasa. To područje 
obuhvatalo je dolinu desne obale Vrbasa od Novih Martinaca, Nožička i dalje 
sve do Srbca, zahvatajući zapadne obronke Motajice. Komandant severnog područja 
Motajice, bio je Nikola Forkapa, koji je imao dvije funkcije: zamjenika 
komandanta četničkog korpusa i komandant Motajičkog četničkog odreda. Pored 
dužnosti komandanta Motajičke četničke brigade, Vlado Vinčić bio je i 
komandant Južnog područja Motajice. Na istočnim obroncima Motajice, koji se 
blago spuštaju prema dolini reka Save i Ukrine, četnička vlast oslanjala se 
na Petra Nedića, komandanta bataljona. U selu Lepenici nalazio se četnički 
odred od 40 četnika. Odredom je komandovao Boško Stojković. Na sjevernim 
padinama Motajice, u selu Kaoci, nalazila se četnička četa kojom je 
komandovao Branko Novaković. Četom u selu Brusniku komandovao je Nikola 
Majstorović. U selu Ilovi, u široj okolini nalazio se bataljon »Knez Arsen«, 
kojim je komandovao Rajko Malešević. Ta četnička jedinica kontrolisala je 
sva sela u pravcu Prnjavora. Od svih registrovanih četnika, njihovih komandira 
i komandanata na Motajici, najkrvaviji i najsuroviji zločinci - koljači bili 
su: Todor Kozomora, Dronja, Dane Vekić, Majstorović i Mičić.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Nakon 
prelaska preko Save u centralnu Bosnu, 12. NOU brigada zadržala se oko 7 </span><span lang="DE" style="font-size:12.0pt;mso-ansi-language:DE;
mso-fareast-language:DE" class="Bodytext4">dan</span><span lang="HR" style="font-size:12.0pt;mso-fareast-language:DE" class="Bodytext4">ä 
</span><span lang="HR" style="font-size:12.0pt;mso-fareast-language:
HR" class="Bodytext4">u selima Nova Ves i Korovi na odmoru, sređivanju</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">i 
pripremama za borbu protiv četnika. Najviše vremena posvećeno je političkim 
pripremama starješina i boraca za_rad sa narodom u selima oko Motajice, zbog četničkog 
uticaja. Boravak u Novoj Vesi iskorišćen je za održavanje političkog zbora s 
omladinom i stanovništvom. Zboru su prisustvovali svi stanovnici i, po ocjeni 
Štaba Brigade, bio je veoma uspješan. Tome je najviše doprinio svojim 
govorom, politički komesar Brigade, Ivan Senjuk. Brigadnu glazbu i 
kulturno-zabavni program zajedno sa seoskom omladinom, organizovao je </span><span style="font-size:12.0pt;mso-ansi-language:EN-US" class="Bodytext4">Agitprop</span><span style="font-size:12.0pt" class="Bodytext4"> 
</span><span lang="HR" style="font-size:12.0pt;mso-fareast-language:
HR" class="Bodytext4">Brigade. Omladina je oduševljeno prihvatila slavonske 
partizane. Zajedno sa narodom i omladinom Brigada je proslavila i godišnjicu 
oktobarske revolucije, i posebno, pobjedonosno nastupanje Crvene armije u 
Ukrajini i oslobođenje Kijeva 6. novembra 1943. Sa političkim rukovodiocima, 
politički komesar Brigade održao je savjetovanje na temu: »Borba protiv četnika 
i njihovo odvajanje od naroda«. U toku rasprave učesnici su iznijeli brojne 
prijedloge o formama i načinu političkoga rada u selima koja su bila pod četničkim 
uticajem. Na kraju savjetovanja zaključeno je da, ukoliko se uspije odvojiti 
narod od četnika, četnici će biti ubrzo i vojnički poraženi. Prvi incident 
sa četnicima dogodio se vrlo brzo u Bosanskom Kobašu, a prva žrtva bio je 
Simo Vuković informativni oficir 2. bataljona. Vuković je sam, bez pratnje, došao 
u Bosanski Kobaš da prikupi podatke o četnicima. Ali, zanemario je da se ne 
nalazi u Slavoniji, već u centralnoj Bosni. Naivno i ne sluteći opasnost, ušao 
je u jednu kuću u kojoj se nalazila mlađa žena koja ga je ponudila rakijom i 
zadržala u razgovoru. Ona je neprimetno obavjestila četničku patrolu, koja je 
uhvatila Simu Vukovića, mučila ga, a zatim strijeljala.<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:footnote">[2]</span></sup></a></span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title></a><span class="Footnote0"><i><span lang="HR" style="mso-fareast-language:HR">Todor 
    Kozomora u ljeto 1944. na silu je pokupio 7 djevojaka, Čehinja, iz Nove 
    Vesi,</span></i></span><i><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><span class="Footnote0"><i><span lang="HR" style="mso-fareast-language:HR">zatvorio 
    ih u štalu u seli; Seferovači i zapalio zbog njihove saradnje sa 
    partizanima.</span></i></span><i><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><span class="Footnote0"><i><span lang="HR" style="mso-fareast-language:HR">Prema 
    sjećanju Ljube Mraovića, političkog komesara Motajičkog partizanskog 
    odreda.</span></i></span><i><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><span class="Footnote0"><i><span lang="HR" style="mso-fareast-language:HR">o</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title></a><span class="Footnote0"><i><span lang="HR" style="mso-fareast-language:HR">Prema 
    sjećanju Pere Dobričića, zamjenika komandanta 3. bataljona.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_113.htm"><b>Prethodni dokument</b></a></TD>
<TD><a href="46_115.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

