<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_215.htm"><b>Prethodni dokument</b></a></TD>
<TD><a href="4_14_4_217.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>GOVOR KRALJA JUGOSLAVIJE PETRA II U LONDONSKOJ EMISIJI 
B. B. C. NA SRPSKOHRVATSKOM JEZIKU 12. SEPTEMBRA 1944. SA POZIVOM NA UJEDINJENJE 
SRBA, HRVATA I SLOVENACA POD RUKOVODSTVOM KOMANDANTA NARODNOOSLOBODILACKE VOJSKE 
JUGOSLAVIJE MARŠALA TITA1</strong></p>
<p align="center">GOVOR NJ. V. KRALJA PETRA II</p>
<p>Dvanaestog septembra 1944. g., u 20 časova, u Londonskoj emisiji B.B.C.-a na 
srpsko-hrvatskom Nj. V. Kralj Petar II održao je sledeći govor:</p>
<p>Dragi moji Srbi, Hrvati i Slovenci,</p>
<p>U ovim sudbonosnim i za Jugoslaviju velikim danima, kada pobedonosne armije 
Sovjetskog Saveza stoje na našoj granici s jedne strane, a američke i 
britanske s druge strane, kada je dan naše slobode u punom svainuću, pozivam 
sve Srbe, Hrva- te i Slovence, da se ujedinite i pristupite Narodno Oslobodilačkoj 
vojsci pod maršalom Titom. Sa mojim punim znanjem i odobrenjem Kraljevska vlada 
Dr. Ivana Šubašića zaključila je važne i korisne sporazume sa tom našom 
narodnom vojskom, koja je jednodušno priznata od naših velikih Saveznika, 
Velike Britanije, Sovjetskog Saveza i Sjedinjenih Država Amerike.</p>
<p>Samo tako ujedinjeni u toj borbi moći ćete sačuvati neokaljanu čast i 
slavu Jugoslavije i završiti konačnom pobedom najlepšu legenu hrabrosti i 
ljubavi za slobodu, kojom ste do sada zadivljavali svet. Vaša bratska sloga i 
jedinstvo razbiće sve neprijateljske planove, a naša Otadžbina dočekaće teško 
zasluženu slobodu, a uputiće se sretnijoj budućnosti mira i pravde u krugu 
Ujedinjenih naroda i celog slobodoljubivog čovečanstva.</p>
<p>Svi oni koji se oslanjaju na neprijatelja protiv interesa svog vlastitog 
naroda i njegove budućnosti, i koji se ne bi odazvali ovom pozivu, neće uspeti 
da se oslobode izdajničkog žiga ni pred narodom, ni pred istorijom.</p>
<p>Ovom mojom porukom vama, odlučno osuđujem zloupotrebu imena Kralja i 
autoriteta Krune, kojom se pokušalo opravdati saradnju sa neprijateljem i 
izazvati razdor među borbenim narodom u najtežim časovima njegove istorije, 
koristeći time samo neprijatelju.</p>
<p>Klanjajući se žrtvama, pozdravljajući vašu borbu i odajući zahvalnost našim 
velikim Saveznicima, pozivam vas da svesrdno pozdravite savezničke armije, koje 
bi došle da vam pruže pomoć u potpunom izvojevanju oslobođenja naše zemlje.</p>
<p align="center">ŽIVELA NAŠA VELIKA, SLOBODNA, FEDERALNA JUGOSLAVIJA!«</p>
<p align="left">1 Tekst govora preuzet iz »Službenih novina Kraljevine 
Jugoslavije« br. 20, ratno izdanje, London, 25. oktobra 1944 (Arhiv VII, AEV, 
k. 11, reg. br. 19/1).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_215.htm"><b>Prethodni dokument</b></a></TD>
<TD><a href="4_14_4_217.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
