<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_7.htm"><b>Prethodni dokument</b></a></TD>
<TD><a href="4_14_3_9.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA ZETSKOG ČETNIČKOG ODREDA OD 5. 
OKTOBRA 1943. POTČlNJENIMA ZA NAPAD NA 5. CRNOGORSKU NOU BRIGADU U REJONU 
GRAHOVA1</strong></p>
<p>ŠTAB</p>
<p>Zetskog Četničkog odreda</p>
<p>Pov. Br. 1150</p>
<p>5 oktobra 1943 godine</p>
<p>Ostrog.2</p>
<p align="center">ZAPOVEST Sekcija Nikšić razmera 1 : 100.000</p>
<p>Razbijene partizanske manje snage prebačene iz Hercegovine upale su na reon 
Vučedolske brigade,3 gde su dočekane snažnim otporom Grahovljana i Rudinjana, 
potučeni i uz velike gubitke proterani u pravcu G. Polja.</p>
<p>Partizanske snage koje su napadale Kolašin, dočekale su jedinice majora g. 
Lašića i u reonu Kolašina potukle ih i uz velike gubitke partizani su 
napustili reon Kolašina i u begstvu otstupili u pravcu Volujaka.4</p>
<p>Jedinice majora g. Baćovića nalaze se na reonu Banjana,5 a Krivošijani su 
došli preko Grahova do Osječenice u cilju potpomaganja Grahovljana.</p>
<p>Kapetan Ivan Ružić sa svojim četnicima nalazi se na reonu Boana.</p>
<p>Prema svima podacima, partizanske snage na ovom reonu prestavljaju jadnu ološ, 
pokupljenu iz Bosne, koji ne pre-stavljaju nikakvu boračku vrednost.</p>
<p>Naše jedinice izvršiće upad u Župu, u cilju čišćenja Župe od 
partizanskih delova, organizovanja Župe i uspostavljanja nacionalne vlasti, 
hvatanja veze sa kapetanom Ružićem i uspostavljanja reda u okolini Nikšića, 
koji naš narod toliko želi, da bi se oslobodio komunističkog jarma.</p>
<p>Za izvršenje prednjeg,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>NAREĐUJEM:</p>
<p>1. — Desna grupa:&nbsp; &nbsp;Danilovgradska brigada (bez&nbsp;&nbsp; 
Pavk.[ovićkog] i Vražegr[mskog] bat.)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>&nbsp;1. — Polazi sa Vukotice oktobra 1943 godine u časova, pravcem: 
Vukotica — Pejar Do — Razmet Do&nbsp;—Turija, sa zadatkom očisti teren na 
svome pravcu od komunista i spreči odlazak partizana iz Župe u jugoist-pravcu. 
Bočno obezbeđenje uputiti pravcem: Krstac — Vuka-sinovo Pleće — Miljevac, 
a &nbsp;levo pravcem: Kaljat — Jablanova Glava — Brezov Do. &nbsp;Po 
izbijanju na Turiju, sitne patrole uputiti ka g. Morakovu, a jedinice zadržati 
u borbenom rasporedu na kosama u visini Turije iznad Morakova, s tim da se jedna 
jača pobočnica uputi na Branik, odakle će vršiti osmatranje. Naročitu pažnju 
obratiti na pravac od Ponikva6 i sa tog pravca se obezbediti. Naređenje za 
dalji rad po izbijanju na Turiju daće se ugovorenim znakom.</p>
<p>2. — Srednja grupa: Štapski bataljon, sa Vraže-grm. Pavkovićski bataljon</p>
<p>2.&nbsp; — Pavkovićski bataljon izvršiće pokret preko Dujeva Dola do 
Zakamenja, gde će se priključiti štapskom bata-ljonu i Vražegrmicima.</p>
<p>Od Zakamenja srednja grupa će izvršiti pokret do južne ivice Župe i izbiće 
na liniju: kose j. od sela Duči-ce — kose juž. od Jugovića, gde će se zadržati 
u borbenom rasporedu, a sitne patrole uputiti u sela Župe, radi izviđanja i 
dostavljanja podataka.</p>
<p>Na svome reonu izvršiće pretres terena i po izbijanju na određenu liniju 
ne dozvoliti da partizani prebace se iz Župe u Bjelopavlićke planine.</p>
<p>Po izbijanju na određenu liniju uhvatiti vezu sa majorom g. Pavićem.</p>
<p>3. —Leva grupa major g. Pavić</p>
<p>3.&nbsp; &nbsp;— Izvršiće pokret do Kablene Glave, na kojima&nbsp;biti na 
dan — oktobra 1943 godine do — čas, gde se zadržati i uputiti patrole da&nbsp;uhvate 
[vezu] sa srednjom grupom preko Viševca kod Lokava. Sa Kablene Glave vršiti 
osmatranje u pravcu Župe, a patrole uputiti u sela radi &nbsp;dobijanja 
podataka. Ne dozvoliti prebacivanje partizanima iz Župe u pravcu Bršnog i 
Ostroških Greda.</p>
<p>4. — Znak za dalji rad sa linije koja je određena kao cilj grupama daće 
se sa Javoračkog Kabla po sledećem:</p>
<p>Jedan ispaljen bacač, na koji će znak grupe postupiti po sledećem:</p>
<p>Desna grupa izvršiće upad u G. i D. Morakovo i produžiti pokret u pravcu 
Bjeloševine i Kuta, čisteći pred sobom teren i izbiće na liniju: k. 1064 — 
s. Kuta, gde se zadržati i obezbediti se ispred sebe i bočno na k. 1064 (Skori 
Vrh).</p>
<p>Srednja grupa produžiće pokret preko Župe čisteći teren ispred sebe i 
izbice na liniju: s. Kuta — Zagrad, obezbe-đujući se na Savovom Krstu.</p>
<p>Leva grupa preko Liverovića na liniji Zagrad — Dubrava.</p>
<p>Na slučaj da ne bude potrebe ulaska u Župu, znak za dalji rad će se dati 
sa istog mesta sa 2 ispaljena bacača na koji znak će se postupiti po sledećem:</p>
<p>Desna grupa će izvršiti pokret sa svoga položaja pravcem: G. Morakovo — 
Branik — zapadni deo Štitova, obuhvatajući sev. istočno Župu i izbice na 
liniju već označenu u visini s. Kuta.</p>
<p>Srednja i leva grupa će postupiti kao i u prvom slučaju.</p>
<p>5.&nbsp; — Bez stvarne potrebe najstožije se zabranjuje otvaranje vatre. 
Na slučaj nailaska na partizane borbu prihvatiti i jedinice će jedna drugoj 
priteći u pomoć.</p>
<p>6.&nbsp; — Jedinice će poneti hranu sa sobom za 3 dana. Naj-strožije se 
zabranjuje pljačka na terenu. Na slučaj potrebe pribavljanja hrane, ovu za 
jedinice nabavljati komisiski, a na uzetu količinu izdati priznanicu.</p>
<p>7.&nbsp; — Snabdeti se sa municijom pre polaska u akciju, po već izdatom 
naređenju. Zavesti najracionalniju štednju municije, ako dođe do borbe.</p>
<p>8.&nbsp; — Vezu međusobno održavati putem ordonansa i kurira, kao i 
ugovorenim znacima.</p>
<p>9.&nbsp; &nbsp;— Na slučaj dolaska nemačkih trupa u reon gde se vrši 
akcija, ne dolaziti sa ovima u dodir, a sprečiti po svaku cenu eventualni 
sukob.</p>
<p>10.&nbsp; — Na slučaj nailaska na partizane, ovi se po svaku cenu moraju 
razbiti i reon Župe očistiti. Izveštaji tvrde da je narod u Župi za nas.</p>
<p>11.&nbsp; — Po izbijanju na liniju sev. od Župe daće se naređenje za 
dalji rad.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;M.P.7&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Komandant, 
Pukovnik,</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Bajo J. Stanišić</p>
<p>Dostavljeno:</p>
<p>Komandantu nac. trupa radi znanja, Komandantima grupa 1—3 radi izvršenja.</p>
<p>1&nbsp; Original (pisan na mašini, ćirilicom) u Arhivu VII, Ča, k. 134, 
reg. br. 20/2 (CG-V-409).</p>
<p>2&nbsp; Manastir Ostrog.</p>
<p>3 Na prostoriji s. Trepča — s. Kamensko — s. Vilusi — Grahovo 5. 
crnogorska NOU brigada je, posle trodnevnih borbi, 4. oktobra razbila Nikšićku 
i Vučedolsku brigadu i zauzela Grahovo (tom III, knj. 5, dok. tor. 94).</p>
<p>Međutim, 5. oktobra su nemački 738. i 750. puk 118. divizije posle žestokih 
borbi uspeli da prodru u Grahovo. Nemci su produžili s napadima i potisli 
brigadu iz rejona Grahova, koja se 7. oktobra povukla ka Gornjem Polju. Vidi 
Oslobodilački rat naroda Jugoslavije 1941—1945, Vojnoistorijski institut, 
Beograd 1963 (dalje: Oslobodilački rat), knj. 1, str. 561.</p>
<p>4 Kolašin je 26. septembra zauzela 4. proleterska (crnogorska) brigada a četnici 
Istočnog fronta su odstupili ka s. Mateševu, dok je 2. ba-taljon italijanske 
divizije »Venecija« prišao toj brigadi. Vidi dok. br. 32 i 47 i tom III, knj. 
5, dok. br. 53 i 54.</p>
<p>Međutim, 30. septembra, četnici su otpočeli silovit napad na Kolašin. 
Borbe su vođene sve do 4. oktobra, kada su 4. proleterska brigada, 2. 
italijanski bataljon, delovi 2. proleterske i 2. dalmatinske NOU brigade, uz 
sadejstvo Vasojevićkog partizanskog bataljona i Bjelopoljskog bata-ijona 3. 
proleterske sandžačke NOU brigade, u protivnapadu razbili četničku grupaciju 
i odbacili ih ka s. Mateševu. Opširnije: dok. br. 32 i 47; tom III, knj. 5, 
dok. br. 67, 68, 69, 71, 72 i 75.</p>
<p>5 Vidi dok.br 6.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>6 Ponikvica&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>7 Okrugli pečat: »Štab Zetskog četničkog odreda«. 26</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_7.htm"><b>Prethodni dokument</b></a></TD>
<TD><a href="4_14_3_9.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
