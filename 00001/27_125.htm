<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_124.htm"><b>Prethodni dokument</b></a></TD>
<TD><a href="27_126.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading151" align="center" style="margin-top:0mm;margin-right:0mm;
margin-bottom:0mm;margin-left:42.0pt;margin-bottom:.0001pt;text-align:center;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark121"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Heading15">PRIREDBA 
ZA VEĆNIKE AVNOJ-</span></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Heading15">a</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Prema 
naređenju štaba brigade, svi članovi brigadnog hora povučeni su sredinom 
novembra s položaja kod Travnika u Jajce radi pripremanja kulturno-umetničkog 
programa za Drugo zasedanje Avnoja. Ali posle tri dana došlo je naređenje da 
se vrate na položaj svi osim onih koji su bili iz našeg 4. bataljona, jer je 
trebalo da brigada za vreme zasedanja vrši demonstrativan napad na Travnik i 
odvrati pažnju neprijatelja od Jajca. Tako je ceo kulturnoumetnički program 
pao na oko trideset članova hora i dramske sekcije našeg i 3. bataljona, koji 
se od ranije nalazio u Jajcu.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Bataljonski 
kulturno-prosvetni odbor, čiji sam u to vreme bio predsednik, odlučio je da u 
program uvrsti horske pesme &quot;Hej, Sloveni&quot; i 
&quot;Internacionalu&quot;, a da dramska sekcija pripremi Nušićevog 
&quot;Narodnog poslanika&quot; i folklorne igre iz Srbije i Makedonije.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">U 
jeku priprema u posetu nam je došao Oskar Danon. Interesujući se za program 
koji treba da bude izveden u čast Drugog zasedanja Avnoja, rekao mi je da 
nastavimo pripreme hora i folklora, ali da izvođenje Nušićeve komedije 
prepustimo Kazalištu narodnog oslobođenja. Ujedno je predložio da oi sam 
pripremi folklor za scensko izvođenje, što smo rado prihvatili, jer su naša 
iskustva u tom pogledu bila sasvim amaterska.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Uvežbavanje 
hora išlo je bez većih teškoća, jer smo i ranije istupali na takmičenjima u 
brigadi i na priredbama u gradovima koje smo oslobađali. Često se događalo da 
iz okoline grada dopiru poslednji pucnji, a mi odlažemo puške i pripremamo se 
za proslavu u nekoj većoj prostoriji, koju omladina svečano ukrašava ćilimima 
i cvećem.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Prema 
prvobitnoj odluci, Drugo zasedanje Avnoja trebalo je da se održi 26. novembra, 
ali je kasnije pomereno za 29. To je nama dobrodošlo, da bismo što bolje uvežbali 
folklor. Zamisao Oskara Danona bila je vrlo zanimljiva i za nas potpuno nova. 
Makedonsko oro izvodila je naša folklorna eekcija. Oko ora stajali su zagrljeni 
članovi našeg hora i Kazališta, naizmenično drug i drugarica. Oni eu pevali 
pesmu &quot;Sega se karame, sega se tepame&quot; i povijali se kao klasje zrelog 
žita. U sastavu Kazališta bila su dobro poznata imena: Ljubiša Jovanović, 
Nikola Hercigonja, Vjekoslav Afrić, Joža Rutić, Salko Repak, Nikola Popović 
i drugi.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Dvadeset 
devetog novembra oko 17 časova došao je svečani trenutak. Naš hor je pesmama 
&quot;Hej, Sloveni&quot; i &quot;Internacionalom&quot; obeležio početak Drugog 
zasedanja Avnoja u zgradi Doma kulture, u kojoj se danas nalazi muzej. Sutradan, 
30. novembra uveče, izvedena je centralna priredba. Dvorana je bila prepuna. U 
prvom redu sedeli su drug Tito i ostali rukovodioci. Na programu je bio Nušićev 
&quot;Narodni poslanik&quot;, zatim naše folklorne igre i ritmičke vežbe s puškom, 
koje su izvodili borci Kragujevačkog bataljona. Delegati su toplo pozdravili 
sve naše tačke. Oba dana svim članovima hora bilo je omogućeno da 
prisustvuju ovom istorijskom zasedanju, a mi veću nagradu za naš trud nismo 
mogli ni da zaželimo.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">U 
sećanju mi je ostao jedan događaj koji se odigrao na pozornici prilikom izvođenja 
ritmičkih vežbi koje je pripremio Ljubiša Veselinović. Vežbe su izvođene s 
praznim puškama. Da ne bi došlo do nesmotrenosti, pa i nesreće, vršen je 
pojedinačan pregled pre svake probe, pa i na priredbi. Pri samom nastupu jedan 
borac je bio zaostao, utrčao je u poslednjem trenutku, zgrabio prvu pušku 
pored zida i stao u stroj. U brzini je zaboravio da prekontroliše da li je puška 
ispražnjena.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">U 
toku ritmičkih vežbi trebalo je da izvođači u jednom trenutku kleknu i 
simbolično pucaju jedan na drugog. I kada je taj trenutak došao, začuo se 
pravi pucanj. Metak je probio plećku jednog borca i zabio se u tavanicu iznad 
balkona u dnu dvorane. Niko nije ozbiljno shvatio pucanj, jer su svi mislili da 
je tako predviđeno. Ranjeni borac je uspeo, krajnje se naprežući, da skoro 
nezapaženo napusti binu. Ljubiša Veselinović je samo trenutno zastao preneražen, 
a zatim nešto ubrzanim ritmom nastavio da broji takt, sve dok se vežba nije 
završila. Poslanici su oduševljeno tapšali i niko nije primetio šta se 
dogodilo na pozornici. Jedino su Koča Popović i Mijalko Todorović Plavi, koji 
su sedeli u prvom redu, nedaleko od druga Tita, ustali i otišli iza pozornice 
da vide šta se desilo. Najverovatnije, neko je od stražara, koji je bio na 
obezbeđenju ispred zgrade, posle smene otišao iza</span><span lang="SR-CYR" style="font-size:9.0pt;font-family:&quot;Times New Roman&quot;;
mso-fareast-language:SR-CYR" class="Bodytext9pt15"> pozornice </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">i 
svoju punu pušku ostavio pored onih — &quot;pozorišnih&quot;.</span></p>
<p class="Bodytext31" align="right" style="margin-top:0mm;margin-right:0mm;
margin-bottom:0mm;margin-left:195.0pt;margin-bottom:.0001pt;text-align:right;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext3">Mika 
HARAVAN ŠUCA</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_124.htm"><b>Prethodni dokument</b></a></TD>
<TD><a href="27_126.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
