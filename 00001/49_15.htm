<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_14.htm"><b>Prethodni dokument</b></a></TD>
<TD><a href="49_16.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="mso-ansi-language:DE">BORBE 
NA SEKTORU PIVKE<o:p>
</o:p>
</span></b></p>
<p class="MsoNormal" align="center" style="text-align:center"><b><span lang="DE" style="mso-ansi-language:DE">&nbsp;<o:p>
</o:p>
</span></b></p>
<p class="MsoNormal" align="center" style="text-align:center"><b><span lang="DE" style="mso-ansi-language:DE">Napad 
na neprijateljsku motorizovanu kolonu</span></b><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">&nbsp;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Gradnikova 
brigada se odmah posle borbi u Cerknici vratila u Slovenačko primorje. Njeni 
bataljoni su krenuli na planinu Javornik, odakle su se spustili u pravcu Ju-rešča 
i Palčja i u noći 21/22. septembra blizu Selca prešli železničku prugu i 
predanili u rejonu Sajovča. Tu je ostao 1. bataljon, a glavnina brigade je 
produžila preko druma Postojna- — Razdrto u sela na istočnim padinama 
planine Nanosa (Bukovje, Šmjihel, Stranje, Ubeljsko).<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U to vreme je 
situacija na Slovenačkom primorju bila mnogo povoljnija nego početkom avgusta 
kad je brigada napuštala tu teritoriju. Posle kapitulacije Italije, čitavo 
primorje pretvorilo se u oslobođenu teritoriju, a manji ne-mački garnizoni 
zadržavali su se samo u nekim većim gradovima (Tolminu, Gorici, Tržiču, 
Trstu, Postojni) i duž železničke pruge Ljubljana — Postojna — Trst — 
Gorica — Sv. </span>Lucija — Podbrdo — Jesenice<a style="mso-footnote-id:ftn1" href="#_ftn1" name="_ftnref1" title><span style="mso-special-character: footnote; mso-ansi-language: DE" lang="DE" class="MsoFootnoteReference">[1]</span></a>. 
Mada se osećalo veliko pomanjkanje kadrova, već u prvim danima posle 
kapitulacije Italije došlo je do formiranja mnoštva novih bataljona, a 
naredbom Operativnog štaba za zapadnu Sloveniju od 23. septembra 1943<a style="mso-footnote-id:ftn2" href="#_ftn2" name="_ftnref2" title><span style="mso-special-character: footnote; mso-ansi-language: DE" lang="DE" class="MsoFootnoteReference">[2]</span></a>. 
bilo je predviđeno da se od njih formira šest brigada, od kojih i jedna Goriška 
brigada koja će kasnije (3. novembra 1943.) ući u sastav Gradnikove brigade.</p>
<p class="MsoNormal">Tih dlana je i nemačka komanda olanirala kako će sa 
delovima 2. SS tenkovskog korpusa razbiti snage ne samo na Slovenačkom primorju 
već i u Istri, Ljubljanskoj pokrajini i Hrvatskom primorju. U prvoj etapi bilo 
je na redu Slovenačko primorje. Prema najnovijim podacim<a style="mso-footnote-id:
ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a>a, 
pored 71. pešadijske ddvizije, uzeli su učešće i po jedan ojačani puk iz 
24. tenkovske i 44, grenadirske divizije i jedan ojačani puk iz 1. <span lang="DE" style="mso-ansi-language:DE">SS 
tenkovske divizije ,,Leibstandarte Adolf Hitler&quot;. Po kvalitetu to su bile 
među najboljim ne-mačkim jedinicama, a njihovo ukupno brojno stanje iznosilo 
je sa još nekim drugim delovima koji su učestvovali u toj neprijateljskoj 
ofanzivi — više od 50.000 vojnika, 150 tenkova, 25 jurišnih i najmanje 90 
protivtenkovskih topova.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Iz zapadnog 
pravca, sa polaznih položaja na desnoj obali Soče, 25. septembra krenule su u 
napad na položaje naših jedinica na suprotnoj obali Soče 1. SS tenkovski 
grenadirski puk, 21. tenkovski grenadirski puk i jedinice 44. grenadirske 
divizije sa zadatkom da razbiju partizanske snage na Krasu, u Vipavskoj dolini i 
na Trnovskoj i Banjškoj visoravni i to u sadejstvu sa snagama 71. divizije koja 
je to područje zatvarala sa istočne strane, sa linije Trst — Postojna — 
Idrija — Soča.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Prilikom 
posedanja tih položaja, u toku 23. i 24. septembra, jedinice 71. pešadijske 
divizije vodile su teške borbe naročito na pristupima Idriji koju su branile 
jedinice Idrijskog odreda i Logaškog bataljona. Delom snaga neprijatelj je pokušao 
proboj i duž ceste Postojna — Razdrto — Vipava. U tom pravcu je 24. 
septembra iz rejona Postojne krenuo 2. bataljon 901. tenkovskog grenadirskog 
puka.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Uoči ove 
neprijateljske ofanzive 1. bataljon Gradnikove brigade koji se nalazio u rejonu 
Sajovča, dobio je zadatak da sa meštanima iz susednih sela poruši drum 
Postojna — Razdrto — Senožeče i železničku prugu Postojna — Se-žana 
— Trst. Ovo je bila jedma od pripremnih mera koje je štab brigade preduzeo 
radi obezbeđivanja oslobođene teritorije od neprijateljskog napada preko sela 
Razdrto u VipavskU dolinu. Ostale jedinice brigade posele su položaje severno 
od puta Postojna — Razdrto — Ajdovščina sa težištem odbrane na odseku 
Razdrto — V. Ubeljsko — Stranje.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Najodgovorniji 
zadatak dobio je 2. bataljon koji je bio ojačan dielovima 1. bataljona. On je 
poseo položaje severozapadno od Razdrta, iznad prevoja gde drum počinje da se 
spušta u Vipavsku dolinu. Razdrto je bilo veoma važna raskrsnica puteva jer se 
tu od druma Postojna — Ajdovščina — Gorica odvaja drum koji preko Senožeča 
vodi u Trst. Položaji 2. bataljona na levom krilu protezali su se sve do 
Ubeljskog, a dalje u pravcu Stran ja nalazio se već 4. bataljon. Desno od 2. 
bili su položaji 3. bataljona<a style="mso-footnote-id:ftn4" href="#_ftn4" name="_ftnref4" title><span style="mso-special-character:footnote" class="MsoFootnoteReference">[4]</span></a>. 
Brigada je u to vreme imala i 5. bataljon, čije su jedinice, sa dva topa, učestvovale 
u borbama kod Razdrta u sastavu 2. bataljona. Međutim, ovaj bataljon je 
postojao samo nekoliko dana, pa je njegovo ljudstvo raspoređeno po ostalim 
bataljonima.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Bataljoni su 
poseli položaje u toku noći 23/24. septembra, čim im je stiglo obaveštenje 
da je jedna neprijateljska kolona od desetak tenkova i 30 kamiona sa ljudstvom 
prodrla u Idriju. Plan dejstva brigade bio je vrlo jednostavan: neprijateljsku 
kolonu koja se očekivala iz pravca Postojne trebalo je pustiti sve do Razdrta. 
Kad njeno čelo bude došlo do porušene deonice druma, vatru je trebalo da 
otvore najpre haubice (mada bez nišanskih sprava) čiji su vatreni položaji 
bili iznad druma na prevoju i to bi ujedno bio i signal za početak borbe na čitavom 
frontu brigade.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Idućeg dana, 
24. septembra u sedam časova izjutra, ispred položaja brigade već se pojavila 
motorizovana kolona jačine 64 motorna vozila, u čijem su sastavu bila i 
oklopna vozila i tenkovi. Borba je počela prema planu štaba brigade. Kada su 
prvi neprijateljski tenkovi stigli u Razdrto i produžili u pravcu prevo ja 
iznad sela, oba topa su otvorila vatru. Međutim, granate su podbacile. Ovi su 
se odmah povukli i sačekali pešadiju.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Sat kasnije 
stigla je i pešadija i krenula u napad. Neprijatelj je glavnim snagama pokušao 
da se probije duž druma, dok je jedna manja grupa oklopnih vozila upućena u 
pravcu sela V. Ubeljsko da bi našu zasedu iznad Razdrta napala s boka<a style="mso-footnote-id:ftn5" href="#_ftn5" name="_ftnref5" title><span style="mso-special-character:footnote" class="MsoFootnoteReference">[5]</span></a>. 
Ipak, oklopna kola, upućena u ovom pravcu, nisu stigla daleko jer je drum bio 
zaprečen. </span>U to vreme u rejonu Razdrta vodila se teška borba. Nemci su 
napadali položaje 1. i 2. bataljona, jurišali u talasima, ne obazirajući se 
na velike gubitke<a style="mso-footnote-id:ftn6" href="#_ftn6" name="_ftnref6" title><span style="mso-special-character: footnote; mso-ansi-language: DE" lang="DE" class="MsoFootnoteReference">[6]</span></a>.</p>
<p class="MsoNormal">Sve dok su jedinice brigade vodile borbu samo sa 
neprijateljskom pešadijom uspešno su odbijale njene napade. Međutim, 
situacija se pogoršala kad se deo neprijateljskih tenkova probio na ću vike južno 
od Razdrta i sa nadvišavajućih položaja otvorio preciznu vatru po našim položajima. 
Već prvim hicima je uništen jedan teški mitraljez i onesposobljena oba topa. 
Zbog toga su se jedinice brigade morale povući na planinu Nanos. U tom pravcu 
povukli su se svi bataljoni Gradnikove brigade, sem delova 1. bataljona koji su 
posle završene borbe prešli drum Postojna — Razdrto — Ajdovščina zapadno 
od Razdrta i tamo se priključili glavnini svog bataljona koja je vodila borbu 
.sa jednom neprijateljskom motorizovanom kolonom na putu Senožeče — Razdrto<a style="mso-footnote-id:ftn7" href="#_ftn7" name="_ftnref7" title><span style="mso-special-character: footnote; mso-ansi-language: DE" lang="DE" class="MsoFootnoteReference">[7]</span></a>.</p>
<p class="MsoNormal">Ova neprijateljska kolona uspela je da sebi otvori prolaz 
preko Razdrta u Vipavsku dolinu. Međutim, to nije bila jedina neprijateljska 
kolona čiji je cilj bio da se probije za Vipavsku dolinu. Druga neprijateljska 
kolona iz Idrije probila se 24. septembra u Crni Vrh, a zatim produžila u 
pravcu Cola, iznad istočnog dela Vipavske doline, dok je sledećeg dana bio na 
redu napad iz pravca Gorice i proboj goričkog fronta.<o:p>
</o:p>
</p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> To su bili delovi nemačke 
    71. peš. divizije koji su tu došli već u toku avgusta.</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> Zbornik, tom VI, knjiga 7, 
    dok. br. 116.</p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Tone Ferenc: Kapitulacija 
    Italije in narodnoosvobodilna borba v Sloveniji jeseni 1943, str. 375—385 
    (Obzorja, Maribor, 1967).</p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a> Hronika Gradnikove 
    brigade&quot; (Franc Gurk Nace, Maribor).</p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a> Prema sećanju Franje 
    Kranjca.</p>
  </div>
  <div style="mso-element:footnote" id="ftn6">
    <p class="MsoFootnoteText"><a style="mso-footnote-id:ftn6" href="#_ftnref6" name="_ftn6" title><span style="mso-special-character:
footnote" class="MsoFootnoteReference">[6]</span></a> Prema sećanju Slavka 
    Fratnika</p>
  </div>
  <div style="mso-element:footnote" id="ftn7">
    <p class="MsoFootnoteText"><a style="mso-footnote-id:ftn7" href="#_ftnref7" name="_ftn7" title><span style="mso-special-character:
footnote" class="MsoFootnoteReference">[7]</span></a> Hronika Gradnikove 
    brigade&quot; (Franc Curk Nace, Maribor).</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_14.htm"><b>Prethodni dokument</b></a></TD>
<TD><a href="49_16.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

