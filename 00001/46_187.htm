<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_186.htm"><b>Prethodni dokument</b></a></TD>
<TD><a href="46_188.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading231" style="text-align: justify; line-height: normal; mso-pagination: widow-orphan lines-together; page-break-after: avoid; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><a name="bookmark151"><span lang="HR" style="mso-fareast-language:HR" class="Heading230">Iznenađenje  
u Rašenici</span></a></p> 
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">&nbsp;<o:p>
</o:p> 
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Od  
1. do 12. februara 1945. godine 12. proleterska NOU brigada korišćena je za  
manevarsku odbranu u Daruvarskoj kotlini, radi odbrane slobodne teritorije od  
neprijateljevih napada. Borbe su vođene u selu Imsovac, kod Kajgane, Tomašice  
i u selu Rašenica kod Grubišnog Polja. U borbama kod Kajgane i Tomašice, 1. i  
4. bataljon vodili su borbu s ustašama i kozacima i nanijeli im gubitke od oko  
200 izbačenih iz stroja. U selu Rašenica Brigada je 7/8. februara 1945.  
organizovala odbranu na liniji: istočno od potoka Peratovica, poljski put koji  
vodi na rijeku Ilovu sa zadatkom da spriječi nadiranje dijelova kozačke 1.  
konjičke divizije u pravcu Miokovićeva i Daruvara.</span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Južno  
od komunikacije Rašenica - Grubišno Polje, odbranu je organizovao 4. bataljon  
pod komandom Petra Bogdanovića i Tadije Vučkovića, a sjeverno od  
komunikacije, 1. bataljon pod komandom Luke Krajinovića i Stevana Gavrilovića.  
U zapovjesti Štaba Brigade štabovima bataljona, skrenuta je pažnja na značaj  
odbrane pravca Grubišno Polje - Rašenica, i na potrebu izrade rovova za stojeći  
stav. Štabu 4. bataljona posebno je naglašeno da u toku noći, tačnije u 24  
sata kod mlina na Ilovi postavi jače borbeno obezbjeđenje s obzirom na dotadašnja  
iskustva i taktička lukavstva u borbi sa jedinicama kozačke 1. konjičke  
divizije. <sup>n</sup> Štab Bataljona nije izvršio to naređenje i, zbog toga,  
nastale su teške posljedice za taj bataljon i Brigadu u cjelini. Kao po  
napisanom scenariju, kozaci su noću 7/8. februara, između 3 i 5 sati izvršili  
dubok obilazak lijevog krila 4. bataljona desnom obalom Ilove, i u Ilovskom lugu  
kod kote 129 potpuno obišli 4. bataljon, a potom izvršili snažan juriš iz  
pozadine. Napad je izvršen sinhronizovano iz pozadine i s fronta. Brigada je  
bila iznenađena i povlačila se u neredu u pravcu sela Trojeglave na južnim  
obroncima Bilo-gore, a 4. bataljon bio je potpuno rasturen i povlačio se u  
panici. Tom prilikom 4. bataljon i Brigada u cjelini izgubila je 17 puškomitraljeza,  
intedantsku komoru, a preko 50 boraca izbačeno je iz stroja. Komandant  
bataljona bio je ranjen i, vjerovatno, pod teretom odgovornosti, izvršio je  
samoubistvo zbog neizvršenog naređenja.</span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Zbog  
toga što je bila iznenađena i povlačila se u neredu, Brigada nije 8. februara  
bila sposobna da pruži i najmanji otpor neprijatelju. Neprijatelj je  
organizovao njeno uzastopno gonjenje sve do linije Munije - Raškovićev mlin.  
Borci su bili uplašeni i nepovjerljivi, tako da autoritet starješina u borbi  
toga dana nije poštovan. Svaki ispaljeni metak iz neprijateljevog oružja bio  
je signal za novo povlačenje bez pružanja otpora. Po onome kako su se čete i  
bataljoni držali u cjelini, Brigada se, zaista, nije mogla prepoznati.  
Komandant Brigade, Dušan Ostojić, spriječavajući povlačenje četa i  
bataljona, bio je ranjen. Pojedinci i manje grupe iz sastava Brigade, zbog  
stvorene panike, povukli su se u neredu i bezglavlju čak do Miokovićeva, koje  
je bilo udaljeno 15-18 km. Povodom neuspjeha 12. proleterske NOU brigade u Rašenici,  
politički komesar 6. korpusa, u pismu političkom komesaru 12. proleterske  
brigade, pored ostalog, kaže: »Zar je i to moguće da su borci 12. proleterske  
NOU brigade pobjegli čak do Miokovićeva i da oko sebe šire paniku. Energično  
spriječite takvo ponašanje, a krivce uzeti na najstrožiju odgovornost«.  
Poslije Rašenice, Štab Brigade preduzeo je mjere da se na upražnjena mjesta u  
štabovima bataljona i komandama četa postave sposobni i zaslužni rukovodioci.  
Za komandanta 4. bataljona postavljen je Ste van Gavrilović, do tada politički  
komesar 1. bataljona, za komandanta 2. bataljona Nikola Brković, do tada  
zamjenik komandanta bataljona.</span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Za  
zamjenika političkog komesara u 2. bataljonu postavljen je Andrija Grudanić.  
Za političkog komesara u 1. bataljonu postavljen je Dušan Karagić. Za političkog  
komesara 3. bataljona, postavljen je Josip Špoljar, do tada politički komesar  
Jurišne čete. Za političkog komesara</span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Jurišne  
čete postavljen je Savo Viljanac. Poslije teškog ranjavanja načelnika Štaba  
Brigade, Bogdana Gojkovića i komandanta Brigade Dušana Ostojiča, za načelnika  
štaba i vršioca dužnosti komandanta Brigade ponovno je postavljen Ruda Štorh.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a></span><span lang="HR" style="font-size:12.0pt"><o:p> 
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><i><sup><span style="mso-special-character: footnote; mso-fareast-language: HR" lang="HR">[1]</span></sup></i></a><i><span lang="HR" style="mso-fareast-language:HR">)  
    Krajem januara 1945. načelnik Štaba 12. proleterske NOU brigade Ruda Štorh,  
    bio je predviđen za vojno školovanje u Beogradu. Međutim, zbog ranjavanja  
    komandanta i načelnika Štaba Brigade, ponovno vraćen na dužnosti načelnika  
    Štaba Brigade i vršioca dužnosti komandanta Brigade.</span><span lang="HR"><o:p> 
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_186.htm"><b>Prethodni dokument</b></a></TD>
<TD><a href="46_188.htm"><b>Slede&#263;i dokument</b></a></TD></TR></TABLE></CENTER> 

</TD></TR></TABLE>

</body></html>

