<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_27.htm"><b>Prethodni dokument</b></a></TD>
<TD><a href="4_14_3_29.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA BOSANSKOKRAJIŠKOG ČETNIČKOG 
KORPUSA OD 9. NOVEMBRA 1943. KOMANDANTIMA KOLONA ZA NAPAD NA DELOVE 13. NOU 
BRIGADE KOD SITNICE1</strong></p>
<p>Pomoćniku2</p>
<p>KOMANDA BOSANSKO KRAJIŠKOG ČETNIČKOG KORPUSA</p>
<p>Str. Pov. O. Br. 90&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
.</p>
<p>9 novembra 1943 godine Položaj</p>
<p align="center">KOMANDANTU DESNE, SREDNJE I LEVE KOLONE I RUKOVAOCU OPERACIJA&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p align="center">Bratu Jovi Mišiću</p>
<p align="center">ZAPOVEST</p>
<p>Komandanta Bosansko-Krajiškog četničkog Korpusa za-9 novembar 1943. god. 
Sekcija Banja Luka—Prijedor raz -mera 1 : 100.000.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Prema dobivenim podatcima juče je neprijatelj3 došao do sela Markovića u 
Melinu, ali je povraćen nazad, te im se sada nalazi glavnina i logor u Đakovićima 
i Obrovcu. Manje snage se nalaze u Rakelićima i Guslovima. Isto tako 
partizanske manje snage nalaze se u Ratkovu i Sokolovu.</p>
<p>Da bi neprijatelj proterao sa našega sektora i tako zaštitio narod od pljačke 
i tiranije, koju vrše nad našim stanovništvom partizani naređujem:</p>
<p>Da se izvrši grupisanje naših snaga i to:</p>
<p>1)&nbsp; ljudstvo III brigade i I i II bataljona II brigade da se grupiše u 
Radmanićima i Vilusima, to će sačinjavati I grupu, kojom će komandovati 
komandant II brigade brat Pavle Mutić.</p>
<p>2)&nbsp; III i IV bataljon I brigade i bataljon brata Save Milo-ševića iz 
II brigade grupisaće se na Pavićkim brdima, ovo će sačinjavati II grupu, 
kojom će komandovati komandant I brigade brat Mile Gagić.</p>
<p>3) I bataljon I brigade skupiće se na Previji i Grčkoj Gradini. Ovo će sačinjavati 
III grupu, kojom će komandovati komandant bataljona brat Mićo Bjelić.</p>
<p>II Ovu grupaciju izvršiti sutra do 8 časova u jutru 10 o.m.</p>
<p>III</p>
<p>Za komandanta celokupnih operacija određujem moga pomoćnika narednika 
vodnika III klase, brata Jovu Mišića.</p>
<p>IV</p>
<p>Komandant ovih operacija brat Mišić izvršiće sledeći zadatak: Sa III 
grupom napadače neprijatelja koji se nalazi oko Sitnice i u Ratkovu.4 Zadatak 
ove grupe jeste, da zaštićuje I i II grupu dok one vrše svoj zadatak. Sa II 
grupom krenuće prema Đakovićima gde se nalazi partizanski logor, a sa I 
grupom krenuće preko Kozjarca i Obrovca i tako sa donje strane poduhvatiti 
neprijatelja u logoru i po svaku cenu zauzeti partizanski logor u Đakovićima 
(Komandant II brigade brat Mutić uhvatiće vezu u Majdanu sa Njemcima5 i 
koristiti ih u ovoj borbi, tako da oni sa svojim snagama krenu prema Kumbaruši 
i tražiće od Njemaca da sa artiljerijom izađu do Meline odakle će moći tući 
partizanski logor u Đakovićima u momentu napada).</p>
<p>Po zauzeću Đakovića I i II grupa krenuće prema Rake-lićima i Buslovima6 
gde će razbiti manje partizanske snage. Pri kretanju ka Rakelićima i Buslovima 
obratiti naročitu pažnju i postaviti jaku zaštitu od Razboja i Debeljaka. Po 
ovoj izvršenoj akciji u Rakelićima i Timaru ostaviti manje snage, a sa ostalim 
snagama zauzeti Debeljak i Razboj te otalen krenuti preko Tromošnje i Kozice u 
Sokolovo gde se imaju sastati sve tri grupe.</p>
<p>Prilikom operacija u Sokolovu brat Mišić će ostaviti ma-nje djelove u 
Dubici i oko Sitnice gdje će ga zaštićivati od eventualnog partizanskog 
napada sa ove strane.</p>
<p>Kada se izađe u Sokolovo sa sve trima grupama komandant operacije dobiće 
dalje naređenje.</p>
<p>Ova se akcija ima izvršiti sa danjim i noćnim prepadima i što većom 
brzinom, tako da se neprijatelj iznenadi i zbuni i da ne mogne preduzeti 
protivnapade. Komandant operacija mora imati stalno inicijativu u svojim rukama 
i nikako ne-dozvoliti neprijatelju da mu je preuzme.</p>
<p>V</p>
<p>Početak akcije ima početi sutra 10 o.m. u 12 časova. Za sve vreme akcije 
komandant operacija podnosiće mi izveštaj tri puta dnevno i to ujutru, upodne 
i uveče, kako bi mogli izdavati druga naređenja.</p>
<p>Izveštaje mi slati za sada, dok se ne naredi drugačije u štab komande 
Korpusa u Han-Kola.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>VI&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Znake raspoznavanja i borbene znake koristiti koje sam izdao svima jedinicama 
uz koje imadu sve jedinice i borbeni znak.</p>
<p>VII</p>
<p>Ishrana će se vršiti na sledeći način:</p>
<p>1) Hleb trebovati iz pekare ove komande koja se nalazi u Han-Kolima po svojim 
komesarima za sve jedinice u ovim operacijama, a ostalu hranu ubirati na terenu 
na uobičajeni način.</p>
<p>VIII</p>
<p>Sve starešine imaju biti na svojim mestima i uz svoje jedinice. Prilikom ove 
akcije biće vršena ocena starešina za 1943 godinu za unapređenje, 
odlikovanje i pohvale.</p>
<p>Na veze između pojedinih grupa i kolona naročitu pažnju obratiti i svaki 
komandant kolone odrediće zato najsposobnija lica.</p>
<p>IX.</p>
<p>Previjalište biće u štabu I brigade, odakle će se teže ranjeni upućivati 
u bolnicu.</p>
<p>U slučaju velike nužde za pomoć obratiti se Nemcima.</p>
<p>Na izvršenje.</p>
<p>M.P.</p>
<p>Načelnik štaba&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
komandant</p>
<p>poručnik,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Četnički vojvoda</p>
<p>Vuk. J. Marčetić7&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
U. Drenović8</p>
<p>1&nbsp; Original (pisan na mašini, ćirilicom) u Arhivu VII, Ča, k. 208, 
reg. br. 43/4 (BH-V-10434/1).</p>
<p>2&nbsp; Dopisano mastilom, ćirilicom.</p>
<p>3&nbsp; Odnosi se na 1. i 2. bataljon 13. krajiške NOU brigade (tom IV, knj. 
19, dok. br. 57).</p>
<p>4&nbsp; Vidi dok. br. 29.</p>
<p>5&nbsp; Odnosi se na delove nemačke 369. legionarske divizije »Vražja«.</p>
<p>6 Treba: Busnovi.</p>
<p>7 Vukašin.</p>
<p>8 Uroš.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_27.htm"><b>Prethodni dokument</b></a></TD>
<TD><a href="4_14_3_29.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
