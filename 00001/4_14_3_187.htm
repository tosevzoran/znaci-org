<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_186.htm"><b>Prethodni dokument</b></a></TD>
<TD><a href="4_14_3_188.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA TIMOČKOG KORPUSA OD POLOVINE 
JUNA 1944. DRAŽI MIHAILOVIĆU O BORBAMA PROTIV JEDINICA NOVJ KOD RADMIROVCA, 
BUKOVIKA I VRELA1</strong></p>
<p>KOMANDA</p>
<p>-GORSKOG ŠTABA BR. 652&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>STR. POV. O. BR. 1011</p>
<p>juna 1944 god.3</p>
<p>Položaj.</p>
<p align="center">GOSPODINU MINISTRU VOJSKE, MORNARICE I VAZDUHOPLOVSTVA</p>
<p>Izveštaj o borbama sa partizanima.</p>
<p>Na dan 25. maja t.g. dobio sam izveštaj od strane potči-njene mi Zaječarske 
i II Boljevačke brigade, da je jača grupa partizana4 prodrla u Banjski srez i 
da se nalazi na položaju: Krstatac — Slemen (između Rtnja i Tupižnice). 
Odmah sam izdao naređenje komandantu II Boljevačke i Zaječarske brigade, a 
potom i k-tu I Boljevačke brigade, da odmah krenu i napadnu partizane ma gde ih 
našli, a ja sa svojom štabnom grupom i delom Krajinske brigade, prema 
dobivenim podacima, izvrših pokret iz Krajinskog sreza na mesto borbe.</p>
<p>U putu sam dobio izveštaj da je borba kod Krstatca i Slemena završena, da 
je partizanska grupa pretrpela teže grubitke (preko 50 mrtvih) i da se povukla 
u pravcu Device — s. Davidovac.5 Jačina partizana bila je oko 800 ljudi, sa 
većim brojem automatskih oruđa i velikim bacačem, a sve sa dovoljnim brojem 
municije. Ovi podaci dobijeni su u toku same borbe.</p>
<p>U toku 27 i 28 maja, uhvatio sam čvršću vezu sa komandantima Deligradskog 
i Knjaževačkog korpusa, a preko njih tražio sam i Vesića6 radi stvaranja 
plana zajedničke akcije protivu partizana. Za ovo vreme vršio sam pripreme i 
koncentraciju svojih brigada koje su trebale da uzmu učešća u akciji i 
prikupljao podatke o partizanima.</p>
<p>Na dan 1. juna po prijemu komande nad operacijama, izvršio sam sa svojim 
snagama pokret na liniji: Trubarevac — Žučkovac — Trgovište — Blendija 
— Čitluk, a jedan deo snaga ostavio sam na liniji: Slemen — Rtanj do s. Jošanice.</p>
<p>Još pri dolasku u Banjski srez, izgubili smo orijentaciju u vezi sa 
situacijom na terenu, jer je obaveštajna služba bila ravna nuli; dobijani su 
sasvim kontradiktorni izveštaji, a partizani su sedeli u jednom selu i mestu 
danima, a da nas niko o&nbsp; tome nije obaveštavao.</p>
<p>Tek u toku 3. juna, dobijeni su pouzdani podaci da su se partizani utvrdili 
na položaju: Rajkovac — Rudina i da baziraju u pogledu snabdevanja na sela: 
Galibabinac—Davidovac —Radmirovac. Odmah je izvršen pokret brigada i ovaj 
položaj uz saradnju Knjaževačkog korpusa7 i jednog dela Deligrad-skog 
korpusa, blokiran je sa sviju strana, ali su se u toku iste noći partizani 
izvukli u pravcu Device, jer su se snage Deli-gradskog korpusa povukle iz 
nepoznatih razloga sa Oštre Čuke, gde su bile određene da zatvore ova vrata 
ka Bukoviku i Banji.</p>
<p>U toku daljeg izvlačenja, partizani su prošli preko Resni-ka, zapalili 
arhivu i razoružali nekoliko vojnika Banjske brigade, koji nisu dali nikakav 
otpor i koje su partizani planski odmah pustili kućama.</p>
<p>Ovaj slučaj predavanja vojnika Deligradskog korpusa bio je i u prvoj borbi 
kod Slemena. Napominjem, odmah po dolasku u Banjski srez, čuo sam da se čak u 
redovima starešina ovog korpusa, sa zadovoljstvom i izvesnim olakšanjem govori 
kako: »partizani ne ubijaju, već naše vojnike koji se predaju, razoružaju i 
puštaju«!8</p>
<p>Slučaj kod sela Resnika me je iznenadio isto kao i kod Oštre Čuke, jer po 
predviđenom planu za akciju, u Resniku je trebao da ostane jedan bataljon 
Banjske brigade, o čemu me je i k-dant Deligradskog korpusa usmeno izvestio, 
— međutim moje naređenje nije izvršio, te su partizani uspeli da se bez 
ikakvih gubitaka i uznemiravanja izvuku u pravcu Bukovika.</p>
<p>Odmah po izvlačenju partizana krenuli smo ka Bukoviku i to sa pravca: 
Mozgovo—Đonđola—Trubarevac—Vrbovac— Jošanica ka Velikom Vrhu i 
Bukoviku. U toku 8. juna izvedeno je opkoljavanje partizanske grupe i oni 
primorani na borbu koju je vodila Zaječarska, I i II Boljevačka brigada od 6 
časova izjutra do 20 časova uveče, na kosama Beljevine—Velikog Vrha i 
Bukovika.9 Borba se vodila prsa u prsa, ogorčeno i očajnički u gustim i veoma 
teško prohodnim šumama. U toj borbi naročito se istakao hrabrošću kapetan 
Leonida Petrović, koji je pri jurišu teško ranjen u grudi — i poručnik 
Radomir Petrović sa svojom I Boljevačkom brigadom. Pored ovih, istakli su se i 
svi svršeni đaci naše škole za rezervne oficire, kojima je ovo bila većini 
prva borba.</p>
<p>Naši gubici u ovoj borbi: 65 mrtvih i oko 100 lakše i teže ranjenih, a kod 
partizana se može reći da su desetkovani.10</p>
<p>Rano zorom 10. juna, partizani ponovo pokušavaju da se probiju u pravcu 
Bovana ka Obloj Glavi, što im u početku ne polazi za rukom. Posle dvočasovne 
borbe, kada su se umešali Nemci11 iz Subotinaca sa svojom artiljerijom i jakom 
vatrom, prekinuta je veza između nas i partizana i ovi su uspeli da se izvuku 
ka Obloj Glavi i dalje na jug. Usled slabe obave-štajne službe, dobijeni su 
nakon dva dana podaci, da je ova partizanska grupa vodila jednodnevnu borbu na 
dan 12. juna12 sa odredima S.D.S. iz Niša i Aleksinca, na prostoru s. Vrelo — 
s. Kravlje, u kojoj je bilo mnogo obostranih teških gubitaka. Pri kraju ove 
borbe sudelovao je i major Vesić sa svojom Niškom grupom.13 U toku sledećeg 
dana i noći, ova partizanska grupa, verovatno zbog neprestanih borbi sa našim 
delovima i velikih gubitaka, prebacila se preko Morave kod s. D. Trna-ve, za 
mali Jastrebac.14</p>
<p>Za sve vreme ovih borbi, jedinice Deligradskog korpusa nisu učestvovale u 
borbama i ako su imale svoj raspored u rezervi, a koji sam im dao obzirom da su 
bile demoralisane, zaplašene i nepouzdane za borbu. Jedino je Aleksinačka 
brigada vodila jedan sat borbu.</p>
<p>U borbama na Bukoviku, Knjaževački korpus nije učestvovao, ali je imao pre 
preuzimanja moje komande, tri oštre borbe sa počesnim snagama na svome terenu, 
koje su dopri-nele da se partizani prebace u Ražanjski srez. U borbi 3. juna, 
imao je 3 poginula, 20 ranjenih, 4 nestala i 14 zarobljenih. U borbi kod 
Gojmanovca, na dan 13. juna, imao je 3 ranjena. Ukupni gubici: 13 poginulih, 43 
ranjena, 17 zarobljenih i 4 nestala. Partizanski gubici nepoznati — izgleda da 
su bili mnogo veći.</p>
<p>Knjaževački korpus (pod mojom komandom) i Vesić ostavljeni su na svojim 
reonima da zatvore važne pravce eventualnog izvlačenja partizana.</p>
<p>Na kraju, i pored Vašeg raspisa o intrigama, hvalisanju i potcenjivanju 
suseda, — ne mogu da propustim, a da Vam ne kažem (u opštem interesu) jednu 
našu gorku istinu. Za vreme ove akcije, K-dant Deligradskog korpusa, stalno je 
bio sa svojim štabom u Soko-Banji, gde se vodio život kao i pre rata: starešine 
i vojnici šetali su se sa devojkama i ženama na korzou sa puškomitraljezima u 
rukama, pili po kafanama, stanovali po vilama. Ceo teren prepušten je sudbini 
— i partizanima! Pasivnost organizacije dozvolila je partizanima da uzmu maha. 
U ovom korpusu ima više nego duplo oružja nego što je pokazano—aktivirano, 
ali ga narod daje partizanima, jer je naša organizacija potpuno kompromitovana! 
U borbama kod Bukovika, iz pojedinih sela, kao: Mozgova, Crnog Kala, Trubarevca, 
Vrbovca, Milušinaca i Čitluka — seljaci su aktivno i sa puškama učestvovali 
u borbama na strani partizana (pucali su na moje vojnike iz kuća), a da ne 
govorim o obaveštajnoj službi ovčara i ostalih meštana koji su moje brigade 
vodili na zasede partizana. Dok su moji vojnici gladovali i dok su nas na svakom 
koraku meštani sabotirali, dotle su partizani dobij ali sve: obilnu hranu, pa 
čak i municiju! Meštani su naše izginule vojnike i ranjene skidali do gole kože 
i takve ostavljali, a partizane kolima prenosili, izvlačili i sahranjivali.</p>
<p>Komandant Deligradskog korpusa, bio je prema meni istina korektan, ali je 
stalno servirao neistine i nije izvršavao moja naređenja. Napustio je borbu 
— položaj u borbi kod Bovana i otišao u Banju radi sahrane rezervnog poručnika 
Lukića, a o tome me nije izvestio. Sve telefonske linije su nesigurne i 
formalno u partizanskim rukama, jer ih partizani prisluškivanjem i slanjem lažnih 
izveštaja potpuno iskorišćuju u svoje svrhe. Ponavljam, moje jedinice su 
formalno gladovale, te sam bio primoran (da nebi svojim prvim nastupom, 
rekvizicijom potencirao ogorčenje ovoga naroda prema organizaciji) da svu hranu 
i snabdevanje svojih vojnika vršim kamionima iz moga reona. S druge strane sam 
na ovaj način vršio i neku vrstu propagande, jer su vojnici ovim putem 
dobijali čak i pakete, pisma i t.d. od svojih kuća, što je izazivalo 
divljenje i stvaralo sliku prave vojske.</p>
<p>Odbacujem sve sitnice i spletkarenja koja potiču iz štaba Deligradskog 
korpusa i njegovog komandanta u vezi sa mojom ličnošću!</p>
<p>Narod ovoga kraja u koliko je za nas, ogorčen je, utučen i potpuno apatičan. 
Posle »Dede« — kapetana Jovano-vića15 (i brata) i sada, — ne može ga 
niko ubediti ko smo mi i šta hoćemo. Čuju se često očajni uzvici: »bolje 
da je i Deda ostao ili onaj Anđelković !«16</p>
<p>Nažalost, naša organizacija u ovome kraju je bez temelja, te je neophodna 
brza i energična intervencija u pogledu smene i povlašenja komandanata i 
nezdravih starešina. Velika je šteta za ovaj narod, jer je rđavom upravom i 
organizacijom prosto (iz očajanja) gurnut u krilo partizana. Molim za nadležnost.</p>
<p>M.P.17</p>
<p>Komandant, potpukovnik,18</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ca, k. 95, reg. 
br. 28/6—1 (S-V-15791).</p>
<p>2&nbsp; Šifra za Timočki korpus.</p>
<p>3&nbsp; Redakcija nije utvrdila dan kada je izveštaj pisan.</p>
<p>1 Odnosi se da 9. srpsku brigadu i Niški NOP odred. Vidi dok. br. 178 i 181.</p>
<p>5&nbsp; Vidi dok. br. 176.</p>
<p>6&nbsp;&nbsp;&nbsp; Vlastimir.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>7&nbsp; Vidi dok. br. 170.</p>
<p>8&nbsp; Vidi dok. br. 176, objašnjenje 4.</p>
<p>9 i 10 Vidi dok. br. 179, objašnjenje 5, 6 i 7.</p>
<p>11 Redakcija nije mogla da utvrdi na koju se nemačku jedinicu odnosi.</p>
<p>12 U knjizi Istočna Srbija, str. 203, navodi se da je borba vođena 13. juna 
1944.</p>
<p>13 Vidi dok br. 182.</p>
<p>14 Vidi dok. br. 181, objašnjenje 4.</p>
<p>15&nbsp; Jovan. Do septembra 1943. bio je komandant Deligradskog korpusa, 
kada je na taj položaj došao Brana Petrović.</p>
<p>16&nbsp; Nikola, major, pomoćnik komandanta Deligradskog korpusa.</p>
<p>17&nbsp; Okrugli pečat: »Komanda jugoslovenske vojske u otadžbini — 
gorski štab br. 65«.</p>
<p>18&nbsp; Komandant je bio Ljuba Jovanović Patak.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_186.htm"><b>Prethodni dokument</b></a></TD>
<TD><a href="4_14_3_188.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
