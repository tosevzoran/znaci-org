<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_80.htm"><b>Prethodni dokument</b></a></TD><TD><a href="4_14_1_82.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 81</strong></p>
<p align="center"><strong>IZVOD   IZ   KNJIGE   PRIMLJENIH   TELEGRAMA   ŠTABA DRAŽE MIHAILOVIĆA OD 20. APRILA DO 10. MAJA 1942. GODINE<sup>1</sup></strong></p>
<p align="center">KNJIGA BR. 2</p>
<p align="center"> PRIMLJENIH TELEGRAMA</p>
<p>8. &#8212; Od Jozefa 20.-IV.-42. g. &#8212; br. 4</p>
<p>Oko Suvobora radi se obruč od poternih trupa. Od Valjeva upućeni su
  Rusi;<sup>2</sup> ispred svih odreda idu agenti. Nemci hoće da Vas na svaki način
  uhvate. Nem. konzuli evakuišu se iz Turske. Javite nam se odmah.</p>
<p>13. &#8212; Od Jozefa &#8212; 20. IV. 42. g.</p>
<p>Radi hitnih i važnih stvari potreban je lični sastanak samnom i Mlađom Žujevićem. Javite kako i kada da dođemo.<sup>3</sup> &#8212; Saša.</p>
<p>15. &#8212; Od Rudolfa<sup>4</sup> &#8212; 20. IV. 42. g.</p>
<p>Sticajem okolnosti morao sam kod Nedića.<sup>5</sup> Koristimo i to za C. Goru
  u našem duhu. Moraćemo na put. Javite gde moramo doći radi referata i
  ostalog za C. Goru.</p>
<p>18. &#8212; Od Milenka 20. IV. 42. g.</p>
<p>Komandant 7. Rilske divizije u Ćupriji pukovnik Marinov<sup>6</sup> želi da
  razgovara samnom. Izjavljuje da Čiču poznaje. Da. li mu verovati?
  Siniša.</p>
<p>21. &#8212; Od 505 21. IV. 42. g. br. 3</p>
<p>Bio sam u Beogradu. Vlada šalje delegata u Berlin da traži
  autonomiju Srbije i pripajanje istočne Bosne, Srema i Sandžaka. Vode za
  to Novaka tamo. Nemci se skupljaju kod Višegrada za čišćenje partizana
  ali mislim i svih ostalih snaga. Ako Nedićeve trupe idu sa njima, onda
  je moguće ono prvo zašto ima malo verovatnoće. Civilne vlasti u
  Višegradu srpske. Ako Nemci pođu četnicima naređeno da se povuku u
  planine. Možda samo blokiraju Drinu. Naši dok ne vide namere Nemaca,
  neće napadati ustaše, samo drže položaje. Zasada sa partizanima opala
  borba i snage iz Srbije nepotrebne.</p>
<p>Račić na Srbijanskoj strani, stalno smo u kontaktu. Stanica mu ne
  može raditi dok ne nabavi telegrafistu, kada se oružje bude bacalo, on
  će doći. Ako mi što brže oružje ne bacite obrukaću se i zato ću Vas
  pobiti iz livora. Moja stanica danas slušala pet stanica i najbolje
  preselite se i vi ovamo. Dobra je gužva. Lazo.</p>
<p>Telegrafistu u Beogradu osloboditi svakog drugog rada i platiti ga
  .. 7 hiljadu dinara a ja još bar 5 et stotina. 506 napravio stanicu od
  60 vati. Za rad napolju trebalo bi je isprobati za svaki slučaj i za
  davanje vesti pod kontrolom. Pozvati ga na referisanje. On to voli,
  stidljiv je, a nema para kao ja. Da li su Vas ptice pogodile. Ja sam u
  Užicu čuo zujanje. Lazo</p>
<p>23.&#8212; Od Pavlovića8 21. od 15.</p>
<p>a. Nemci koncentrišu prema Turskoj oko 200000 U Bgd. i Zemunu ima
  još oko 100 000 koji se već prevoze. U Zemunu ima 60 štuka. Nedić bio u
  Berlinu. Ponuđena autonomija s tim da da 40.000 za front. Odbio je ali
  obećao da Nemcima neće ovde biti ništa. U Bugarskoj uhapšeni svi
  smenjeni čl. vlade i 50 ofic. od kojih 17 viših. U Bug. i Rumuniji bile
  manje pobune.</p>
<p>Nemci iz Valjeva već svi otišli za front samo ima ih tamo još oko 2
  čete. Tamo došli 360 Ljotićevaca koji treba da idu za Bosnu. Major
  Jov.<sup>9</sup> premešten za Zaječar a Neško<sup>10</sup> i Voja<sup>11</sup> za Kučevo. Nemci iz Čačka
  idu za Bosnu, neki već otišli. Moral popustio. U takovskom srezu vršlja
  Terzić, mnogi naši pohapšeni. Selo Rajac Nemci hteli spaliti ali
  Raković<sup>12</sup> sprečio i njega Nemci saslušavali. Raković registrovao svoj
  odred. On je smrsio konce Dikoviću koji je pokušao da uzme vlast u
  okrugu. Major Pantelić u Kraljevu. &#8212; Pavl.[ović]</p>
<p>b. Vaša pratnja treba da ide suprotno od Vas. Više lica treba da se
  izdaju za Vas da se Nemci zavedu. Ne primajte nikog za ime Boga. Žare<sup>13</sup>
  ne može sam i mnoge stvari u za-docnjenju. Ja bih mogao da primim veću
  oblast i dirigovao svim poslovima. Rado bih primio oblast između Morave
  i Drine i od Zap. Morave do Save. Garantovao bih da stvorim vojsku. Vi
  bi onda primali izveštaje samo od mene. Majoru Paloševiću mogao bih
  dati korpus od oko 5 brigada. On bi bio pod mojom k-dom. Ovako i on i
  ja sedimo neaktivno a Vi ste preopterećeni dok je veza sa Vama teška.</p>
<p>25. &#8212; Od Mladenovića<sup>14</sup> preko Toni?<sup>15</sup></p>
<p>Dangić je izbegao da primi moje postavljenje i time izvrši naređenje
  k-ta. Zbog toga je otišao i u opšte se nije obazirao na moje prisustvo.
  U Bgdu je vodio pregovore<sup>16</sup> sa Ljotićem, Nedićem i Nemcima a i pisao
  je pismo Hitleru ne dajući nikome obaveštenje o svom radu u Bgdu.
  Poslednji moj zaključak je da je on (drug) i Ljotića i Nedića te je
  prihvatio da Ljotić uređuje pozadinu. Prema izvesnim znacima počeo je
  da izdaje k-tovu organizaciju i ljude pa svakom preti opasnost hapšenja. Sada je cela akcija u Bosni propala i ustaše su posele
  celu Bosnu do Drine. Prema mom izveštaju Dangić nije povukao
  konzekvence za svoj rad i dvoličnu ulogu te je zaslužio najtežu kaznu.</p>
<p>26. IV.</p>
<p>42. &#8212; Od 505</p>
<p>Južni front u povlačenju. Nemci i Talijani uspostavljaju hrvatsku
  vlast. Razoružavaju četnike a ustaše uništavaju sve. Nejač će se
  prebaciti u Srbiju ako bude moguće dok opet hiljade boraca rešeno da
  ostanu i da se biju sa svakim ako im kroz tri četiri dana doturimo
  oružje. Dangić nije pošten. Matić i Đurić ništa. Naši zauzeli i
  zapalili Srebrnicu a oko Bratunca borbi sada [nema].</p>
<p>Za tri do četiri dana moralo bi se doturiti oružje da bi borci mogli
  ostati u Bosni i produžiti borbu jer će u Srbiji biti razoružani i
  internirani. Posle možda se neće imati kome dati. Sad hitno potrebno
  oko 100 mitraljeza, nekoliko hiljada bombi sa što više municije. Molim
  da se po svaku cenu i da me odmah obavestite je li moguće.<sup>17</sup> Teren da
  je označen. Lazo.</p>
<p>27. [IV]</p>
<p>44. &#8212; Od Đurića:</p>
<p>Dakića<sup>18</sup> u Užicu nisam našao. U Mladenovcu bio sam sa poreznikom
  Đurićem koji je dobio taj srez. On još ništa nije uradio na formiranju
  jer mu Vučelić nije dao veze i podatke. U Nišu je odlično naročito
  doktor<sup>19</sup> je mnogo uradio. Reljić<sup>20</sup> odlazi na S. Planinu. Dosada u radu
  bio neoprezan. Crvenić<sup>21</sup> potpuno konspirativno radi.</p>
<p>Uhvatio sam vezu sa J. Srbijancima u Nišu i Leskovcu. Oni su već radili na terenu i imaju kanale. Još nema uslova za prelazak. U Leskovcu postoje neki odbori &#8212; Traže konkretno da uđe
  u program ono što će Vam dati Crvenić. Legalizovali su lišenog čina
  poruč. Kimića<sup>22</sup> koji je sada vojvoda i njega treba pridobiti jer drži
  sadanju granicu. Sta njegovi ljudi traže za njega, reći će Vam Crvenić.
  Mislim da je teško nešto u napred dati, ali je to jedini način da se
  pridobije. Zbog Bugara na terenu se mora strogo konspirativno raditi i
  zbog toga i ja moram biti sam i oprezan. Zemljoradnici imaju pristalica
  i ovde ih smatraju naklonjenim komunistima. Zato mi Vučelić neće
  trebati a potrebno je da svoj reon obradi potpuno jer još nije obrađen:
  on do danas nije došao i ja bi lutao da nije bilo Crvenića.</p>
<p>Sada se vrši organizacija po uputu 5 u srezu Leskovac, Vlasotince i
  Vranje. Srez Surdulica i Vladičin Han organizovani. U Lebanima Kimić a
  dosadašnji organizator Arsić uhapšen. Radi se na oslobođenju.
  Prodiranje na jug vršiću desnom obalom Morave i ušlovi su povoljni do
  Kumanova a dalje će se moći samo bušiti. Za uspešno sprovođenje
  organizacije, osnovni je uslov novac i to što veća suma pošto će od
  prvog moći da se formira odred s oružjem oko 100 ljudi. Postoje preko
  granice manje grupe komunista ali je narod obavešten da im ne prilazi.
  Sto veću sumu novaca i stanicu sa karakteristikama pošaljite mi po
  Crveniću. Molim odgovorite za Kimića, novac i ostalo. Ja ću se nalaziti
  na terenu i sve što trebate, slati Crveniću u Niš.</p>
<p>28.  [IV.]</p>
<p>48. &#8212; Od Benita:<sup>23</sup> 1. Nula časova .. .<sup>24</sup> 30. [IV.]</p>
<p>51. &#8212; Od Mateje: Posle legalizacije .. .<sup>25</sup></p>
<p>4. [V. 1942.]</p>
<p>67. &#8212; Od Feliksa.<sup>26</sup>&#8212;</p>
<p>Gružanski odred delom se vratio posle pogodbe sa Nemcima. Smiljanić<sup>27</sup> u šumi. Novi komandant naš je čovek. Kum.</p>
<p>69. &#8212; Od Feliksa:</p>
<p>U Srezu bez promene. Pećanac formirao odred kojim ću ja komandovati. Pozdrav Vučković.</p>
<p>5 [V. 1942.] 74. &#8212; Od 1001</p>
<p>a.&nbsp; &#8212; Izvestite Marka o prijemu . . .<sup>28</sup></p>
<p>b.&nbsp; &#8212; javite sledeće: predlog finansiranje.. .<sup>29</sup></p>
<p>g. &#8212; Da London objavi sledeće: šef trojki.. .<sup>30</sup></p>
<p>8. [V.]</p>
<p>85. &#8212; Od Đoke.<sup>31</sup>&#8212;</p>
<p>Za London: poseban izveštaj o komunistima:.. .<sup>32</sup> Za London sledeće: Zaseban izveštaj za Nedića:.. .<sup>33</sup></p>
<p>Javite Londonu sledeće: Muslimani sve do sada.. .<sup>34</sup> Za London sledeće: Poseban izveštaj za Pećanca:.. .<sup>35</sup></p>
<p>9 [V. 1942.]</p>
<p>89. &#8212; Od Đoke &#8212;</p>
<p>Prekinućemo prijem .. .<sup>36</sup></p>
<p>91. &#8212; Od Saše.&#8212;</p>
<p>Br. 7: Kalabić<sup>37</sup> je obezbedio 100% Vašu bezbednost na ovoj
  teritoriji pa moli da dođete ovamo.<sup>38</sup> Mene možete tražiti preko ove
  stanice.</p>
<b class=medtxt><p><sup>1</sup> Original (pisan olovkom, ćirilicom) u Arhivu VII, Ča, k. 275, reg.
  br. 1/1. Telegrami su primljeni u delu Štaba Draže Mihailovića kojim je
  rukovodio major Mirko Lalatović (vidi dok. br. 69, nap. 20).</p>
<p><sup>2</sup> Odnosi se na jedinice Ruskog korpusa za zaštitu privrednih
  objekata, koji su nemačke okupacione vlasti formirale od ruskih
  emigranata &#8212; belogardejaca (Zbornik NOR-a, tom XII, knj. 1, strana 637,
  674, 707, 736, 810&#8212;812, 897).</p>
<p><sup>3</sup> Vidi dok. br. 72, teL br. 27.</p>
<p><sup>4</sup>&nbsp; Perhinek.</p>
<p><sup>5</sup>&nbsp; Milan.</p>
<p><sup>6</sup> Ivan (vidi dok. br. 72, tel. br. 26 i dok. br. 83).</p>
<p><sup>7</sup>&nbsp; Tačke u originalu.</p>
<p><sup>8</sup>&nbsp; Dragoslav (vidi dok. br. 72, tel. br. 18).</p>
<p><sup>9</sup> Jovanović Ljuba zvani Patak. Po dolasku u Zaječar primio je
  dužnost komandanta Srpske državne straže. Od kraja 1942. do marta 1945.
  bio je komandant Timočkog četničkog korpusa.</p>
<p><sup>10</sup>&nbsp; Nedić.&nbsp; &nbsp; &nbsp; &nbsp; &nbsp; &nbsp; &nbsp;
  &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;
  &nbsp; &nbsp;</p>
<p><sup>11</sup>&nbsp; Popović Vojislav Voja.</p>
<p><sup>12</sup>&nbsp; Predrag, poručnik vojske Kraljevine Jugoslavije, od
  decembra 1941. do decembra 1942. komandant legalizovanog Ljubićkog
  četničkog odreda. Od tada do kraja rata komandant 2. ravnogorskog
  četničkog korpusa. O njegovom radu u periodu legalizacije, vidi dok.
  tor. 209.</p>
<p><sup>13</sup>&nbsp; Zaharije Ostojić.</p>
<p><sup>14</sup>&nbsp; Mladen.</p>
<p><sup>15</sup>&nbsp; Nije utvrđeno o kom se licu radi (pojavljuje se samo u nekoliko telegrama).</p>
<p><sup>16</sup> Vidi dok. br. 56.</p>
<p><sup>17</sup>&nbsp; Ta rečenica tako u originalu.</p>
<p><sup>18</sup>&nbsp; Bogdan.</p>
<p><sup>19</sup>&nbsp; Dr Milan Šijački.</p>
<p><sup>20</sup>  Milenko, kapetan, komandant Gorskog štaba 43 (niški centar koji je obuhvatao bivši niški okrug).</p>
<p><sup>21</sup> Dragoljub, bankar iz Niša.</p>
<p><sup>22</sup>&nbsp; Jordan.</p>
<p><sup>23</sup>&nbsp; Milutin Janković, poručnik.</p>
<p><sup>24</sup> Dalji tekst vidi u dok. br. 79, telegram &#187;I za 1002&#171;.</p>
<p><sup>25</sup> Dalji tekst vidi u dok. br. 79, telegram sa potpisom  &#187;Mateja &#8212; Voja&#171;.</p>
<p><sup>26</sup>&nbsp; Zvonimir Zvonko Vučković.</p>
<p><sup>27</sup>&nbsp; Dušan Dujo.</p>
<p><sup>28</sup>, <sup>29</sup> i <sup>30</sup> Tekst obelezen trima tačkama objavljen je u dokumentu br. 79.</p>
<p><sup>31</sup> Draža Mihailović.</p>
<p><sup>32</sup>,  <sup>33</sup>,  <sup>34</sup>,  <sup>35</sup>,  <sup>36</sup> Dalji  tekst tih telegrama objavljuje se u dok. br. 83.</p>
<p><sup>37</sup> Milan.</p>
<p><sup>38</sup> Tj. na područje Homolja.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_80.htm"><b>Prethodni dokument</b></a></TD><TD><a href="4_14_1_82.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>