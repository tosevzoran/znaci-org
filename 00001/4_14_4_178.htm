<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_177.htm"><b>Prethodni dokument</b></a></TD>
<TD><a href="4_14_4_179.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST ŠTABA VRHOVNE KOMANDE OD 14.MARTA 1945. 
KOMANDANTIMA KORPUSA ZA ODBRANU LEVE OBALE REKE BOSNE NA ODSEKU RITIŠIĆ — 
KALJUGE 1</strong></p>
<p align="center">VRHOVNE KOMANDE</p>
<p align="center">O. Br. 298</p>
<p align="center">14. marta 1945. god. U 20 čas.</p>
<p align="center">Položaj</p>
<p align="center">ZAPOVEST</p>
<p align="center">Sekcija Tuzla — Derventa 1 : 100.000</p>
<p>Na levoj obali reke Bosne imamo osigurati odbranu reč-noga toka od s. Ritešići 
pa zaključno do k. 108 u Kaljugama u s. Botajici.</p>
<p align="center">NAREĐUJEM:</p>
<p>1.) Poitpukovnik Pavle Đurišić sa svojim snagama ima osigurati rečni tok 
od s. Ritešići do naspram slova »P« u reci Polje južno od žandarmerijske 
stanice s. Podnovlje.2</p>
<p>2.&nbsp; — Bataljon Komande Srbije i železnički bataljon obez-bediće 
otsek Bosne naspram slova »P« u reči Polje do ušća Bosnice.</p>
<p>3.&nbsp; — Gorska Garda Nj.V. Kralja obezbediće otsek od ušća Bosnice do 
vodenice južno od slova »J« u nazivu sela Botajica.</p>
<p>4.&nbsp; — Komandant Valjevsko-Monavskog korpusa kapetan Neško Nedić, 
obezbediee otsek od vodenice južno od slova »J« u reči Botajica zaključno 
sa celim ostrvom pa sve do naspram k. 106.</p>
<p>5.&nbsp; — Svi komandanti određenih otseka za odbranu reč-nog toka Bosne 
intervenisaće celokupnom svojom snagom na celokupnom svom otseku na slučaj 
neprijateljskog pokušaja prelaza preko r. Bosne. Svi napred određeni 
komandanti otseka postaviće odmah duž reke stražarska odeljenja na samoj 
obali koja će se i fortifikaciski utvrditi. Ova odele-nja moraju imati sva bez 
razlike automatska oruđa. Ova stražarska odelenja održavaće međusobnu vezu 
stalnim patro-liranjem. Za brzu intervencijju komandanti će u pozadini svojih 
otseka držati pripravna odelenja spremna da u svakom momentu intervenišu, a na 
slučaj ispoljenog prelaza in-tervenisaće sa celokupnom svojom snagom. 
Potpukovnik Pavle Đurišić i ostale svoje snage držaće za intervenciju za 
odbranu svoga otseka. U opštoj rezervi Vrhovne komande su snage potpukovnika Račića, 
pukovnika Keserovića, potpukovnika Smi-ljanića i Avalskog korpusa.</p>
<p>6.&nbsp; — Svi komandanti otseka imaju se postarati da se svi čamci i 
skele nasuču na obalu, skinu skelska užad ukoliko do sada nisu skinuta Hi bar 
unište vezivanjem po tri bombe ujedno. Na slučaj veće opasnosti skele i čamci 
imaju se uništiti sikirama ili ubacivanjem bombi u njih. Lakše čamce izvući 
na obalu daleko od obale.</p>
<p>Skrećem pažnju da neprijatelj može iskoristiti i vodenicu na obali, pošto 
prethodno raskuje vodenice i oslobodi čamce za upotrebu, zbog toga naročitu pažnju 
obratiti na vodenice i na svaki sumnjivi šum gađati u njih. Upadni i ispadna 
uglovi koje prave rečni tok naročito obezbediti, jer su upadni uglovi u našu 
teritoriju vrlo pogodni za odbranu, a upadni uglovi u neprijateljsku teritoriju 
približavaju naša odelenja putu koji vodi duž obale i takva odelenja će 
zgodno koristila na neprijateljskoj teritoriji da se svaka komunikacija putem 
spreči.</p>
<p>7. — Sve trupe sem bolesnih i ranjenih, držati pod otvorenim nebom. 
Izgraditi kolibe. To je jedini način da se spa-semo od zaraze koja nas toliko 
košta a u ovom kraju inače kuća za smeštaj nema. Trupe što više očistiti 
od vašiju parenjem, zašta koristiti burad za parenje.</p>
<p>Trupe Komande Srbije imaju izvršiti naređeno preformi-ranje najdalje u toku 
15. o.m.3</p>
<p align="center">Načelnik štaba Vrhovne komande,</p>
<p align="center">Armiski đeneral,</p>
<p align="center"><strong>Drag. M. Mihailović</strong></p>
<p align="center">MP4</p>
<p align="center">Dostavljeno: Pukovniku Keseroviću, potpukovniku Đurišiću, 
ppukov. Smiljaniću, ppukovniku Račiću, ppukovniku Trifkoviću majoru Kalabiću, 
kapetanu Nešku Nedaću K-dtu železničkog bat. i K-dtu pratećeg bataljona 
K-de Srbije.</p>
<p>1 Original (pisan na mašini, ćirilicom) u Arhivu VII, Ča, k. 6, reg. br. 
43/3 (VK-V-512).</p>
<p>2 Vidi dok. br. 180.</p>
<p>3&nbsp; Vidi dok. br. 171.</p>
<p>4&nbsp; Okrugli pečat: »Komanda jugoslovenske vojske u otadžbini Gorski štab 
br. 1«.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_177.htm"><b>Prethodni dokument</b></a></TD>
<TD><a href="4_14_4_179.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
