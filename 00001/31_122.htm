<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_121.htm"><b>Prethodni dokument</b></a></TD>
<TD><a href="31_123.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="EN-GB" style="font-size:10.0pt;mso-bidi-font-size:11.0pt">STOJA 
JE SPASENA ISPRED NOSA USTAŠA</span><span lang="EN-GB" style="font-size:10.0pt;mso-bidi-font-size:
12.0pt"><o:p>
</o:p>
</span></b></p>
<p class="MsoNormal" style="margin-top:9.0pt;text-indent:17.0pt;line-height:91%"><span lang="EN-GB">Godine 
1943. svaka četa u našoj brigadi imala je u svom sastavu po nekoliko 
drugarica-boraca. One su većinom bile bolničarke, a istovremeno i odvažni 
borci. </span><span lang="DE" style="mso-ansi-language:DE">Jedna od njih 
Karanović Stoja bila je u 3. četi 2. bataljona.<o:p>
</o:p>
</span></p>
<p class="MsoNormal" style="text-indent:17.0pt;line-height:91%"><span lang="DE" style="mso-ansi-language:DE">Posle 
proboja sa Sutjeske i Zelengore naša četa, u sastavu ostalih jedinica brigade, 
napadala je noću početkom jula 1943. god. na Sokolac, varošicu u istočnoj 
Bosni, gde su bile ustaše. Noć je bila vedra. Pošto je naš napad samo delimično 
uspeo, u zoru smo se morali povlačiti. Kada su ustaše primetile da se povlačimo, 
izašle su iz utvrđenja i krenule za nama. Ustaše siu galamile kao divlja 
horda i ta galama, pomešana sa dejstvom vatrenog oružja, davala je svitanju, 
inače vrlo lepom, tihom, stravičan izgled.<o:p>
</o:p>
</span></p>
<p class="MsoNormal" style="text-indent:17.0pt;line-height:91%"><span lang="DE" style="mso-ansi-language:DE">Ja 
sam sa mojim mitraljezom štitio odstupnicu naše čete i povlačio se 
poslednji. Pošto je noć bila vedra, video sam dobro streljački stroj ustaša, 
kako se prebacuju i kreću za nama. Žurio sam da stignem četu. U jednom 
momentu čuo sam ženski glas koji je pozivao u pomoć. Prišao sam i video da 
je drugarica Stoja teško ranjena, i da nikud ne može s mesta sama da se kreće. 
</span><span lang="EN-GB">Našao sam se u vrlo nezgodnoj situaciji. Ostaviti je 
nisam mogao, a ustaše su sipale vatru oko nas i bile su se već približile na 
100 do 200 metara. Rešio sam da pokušam da je iznesem, a ako nas slučajno 
ustaše stignu ili mene rane, boriću se do poslednjih mogućnosti. Odmah sam 
joj rekao da više ne sme ni pisnuti. </span><span lang="DE" style="mso-ansi-language:DE">Ona 
kao da me nije dobro razumela, i dalje je jaukala. Onda sam joj zapretio da ću 
je ostaviti, pa neka je živu uhvate ako samo još jednom kmekne. Poslušala me 
je i, izgleda, razumela naš položaj u kome se nalazimo. O previjanju rane nije 
moglo biti ni govora.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Uzeo sam teško ranjenu drugaricu na leđa, počeo da trčim i prebacujem se 
od zaklona do zaklona. Ustaše su nas već pristigle, zbog čega sam je spustio 
iza jednog zaklona, legao za mitraljez i počeo da gađam, kako bih omogućio da 
se prebacimo do sledećeg zaklona. </span><span lang="EN-GB">Uspeo sam zadržati 
ustaše. One su polegle i počele se pojedinačno prebacivati. To nam je olakšalo 
da krenemo do sledećeg zaklona. Ovakav način kretanja ponavljao sam više puta 
dok nisam stigao svoju četu.</span></p>
<p class="MsoNormal" style="line-height:91%"><span lang="EN-GB">Već je na 
pomolu bio dan i najviše sam se plašio da ne naiđemo na čist prostor (mislim 
na zemljište gde bi nas ustaše lako videle). </span><span lang="DE" style="mso-ansi-language:
DE">Sreća nas je poslužila. Došli smo do jedne šumice i koristeći je kao 
zaklon, stigao sam zaštitničke delove brigade. U ovakvim situacijama čovek 
dobije snagu o kojoj nikad ranije ne bi mogao ni da pomisli da je poseduje.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Kada težini drugarice Karanović, koja verujem da nije bila manje ispod 60 
kilograma, dodam moj mitraljez, municiju i bombe, onda mi se čini da sam uz 
borbu nosio teret od 80 do 90 kilograma, što nije baš malo.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Meni je posebno drago što sam ranjenu drugaricu, tako reći, ispred nosa 
ustaša oteo i spasio joj život.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Petar GRBIĆ ŽlKA</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_121.htm"><b>Prethodni dokument</b></a></TD>
<TD><a href="31_123.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

