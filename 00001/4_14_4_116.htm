<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_115.htm"><b>Prethodni dokument</b></a></TD>
<TD><a href="4_14_4_117.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDE ZAPADNE BOSNE OD 2. DECEMBRA 1944. 
KOMANDANTIMA KORPUSA I BRIGADA POVODOM SAMOVOLJNIH POSTUPAKA STARESINA I VOJNIKA 
PREMA NARODU I NEIZVRŠAVANJA ZADATAKA U BORBI PROTIV JEDINICA NOVJ1</strong></p>
<p align="center">KOMANDA</p>
<p align="center">ZAPADNE BOSNE</p>
<p align="center">Pov. Broj 713</p>
<p align="center">2 decembar 1944. g.</p>
<p align="center">KOMANDANTU četnika u Lijevču g majoru Mrđenoviću</p>
<p align="center">POLOŽAJ</p>
<p>Posmatrajući život i rad naših pojedinih jedinica u posled-njih par meseci 
kako kod Bosansko Krajiškog tako i Srednjo Bosanskog Korpusa, utvrdio sam mnoge 
i mnoge nepravilnosti, a naročito neaktivnost odgovornih i najodgovornijih 
starešina.</p>
<p>Kao najveća i najteža greška u današnjim sudbonosnim časovima smatram da 
je nepokretnost jedinica i njihova vezanost za teritoriju sa koje se dotična 
jedinica popunjava. Častan izuzetak u ovome pogledu čini 3 brigada Bos. Kraj. 
Korpusa, koja je za svaku pohvalu. Ispitivao sam uzrok ove nepokret-nosti 
jedinica, i došao do zaključka, da ovde nije krivica do sami[h] vojnika — 
boraca, već do njihovi[h] starešina pošto su u velikoj većini starešine 
podbacili u moralnom pogledu, nedovoljno svesne svoje delikatne dužnosti koju 
kao starešine nose na svojim plećima, kao i odgovornosti, koja ih očekuje za 
nesavestan rad u narodu i vojsci. Mnoge starešine odale su se lično uživanju 
zapostavljajući partizane svoju najosnovniju dužnost prema vojsci, kao da isti 
sa vojskom nemaju ništa zajedničkog. Napuštaju svoje jedinice baš u najkritičnijim 
momentima — momentima kada se vode ogorčene borbe sa neprijateljem, a vojnici 
se postavljaju sami sebi, da vode borbu kako znaju i umeju. Cesto se viđaju 
vodnici, komandiri četa, komandanti bataljona pa i komandanti brigada u 
bezrazložnom šetanju van svojih jedinica da se negde kockaju umesto da to 
vreme provedu kod svojih jedinica, te da se posvete obuci vojnika, koji su kao 
omladinci neobučeni. Dakle starešine čine veliki greh prema omladini kada je 
neizvežbanu vode u borbu. Nije nikakvo čudo. Nekada se desi, da jedinica, koja 
ode u selo na ručak bude zbog nedovoljnog osiguranja iznenađena i pretrpi teške 
gubitke. Ovakve nesavesne starešine zaista zaslužuju najveće kazne. Zašto se 
ovakvi slučajevi dešavaju? Na ovo je vrlo prost jednostavan odgovor. Na čelu 
pojedinih jedinica, ne znam iz kojih razloga, nalaze se starešine koje nikada 
nisu vojsku služile. Jedan takav starešina na moje pitanje čime se jedinica 
na mestu osigurava, odgovara patrolama; a to otuda što on nema ni pojma o 
obezbeđenju na mestu o pre-stražama, a da patrole služe samo za kontrolu 
obezbeđujućih delova. Pa kada se ovakve starešine nalaze na čelu vojske, 
onda nije nikakvo čudo da su iste nesvesne svoga zadatka i položaja koga 
zauzimaju, a više starešina ne nastoje da ga upute na pravilno vršenje 
njegovih dužnosti, možda i zato što i taj dotični viši starešina nije 
svesan svoga zadatka i starešinskih dužnosti. Ima starešina čak i 
komandanata brigada, koje kada je malo teža situacija prosto naprosto pobegnu 
od svojih jedinica na susedni sektor gde sačeka razbistravanje situacije, a 
vojsku i jedinice ostavi same sebi. Posle se čudi što ga potči-njene starešine 
neslušaju i ne izvršavaju naređenja,</p>
<p>U poslednje vreme od kako su pojedine starešine postale oficiri, primećuje 
se, da vrlo slabo, i često puta nikako ne izvršavaju naređenja 
predpostavljenih starešina. Ovo čine pod raznim izgovorom, a onda se čude 
kako to da njihovi potči-njeni ne izvršavaju njihova naređenja, pa se s njima 
često i vrlo žučno prepiru pa i svađaju, što sve ide na uštrb i štetu 
autoriteta dotičnog starešine. U neizvršavanju naređenja ide se toliko 
daleko, da i ako je već više puta naređivano da brigade budu na okupu i 
koncentrisane, pojedini komandanti ba-taljona na svoju ruku i samovoljno 
rasturaju čitav svoj ba-taljon u neke petorke i smatra da je učinio neko 
slavno isto-rijsko delo i ako je u stvari u potpunosti upropastio zamisao i plan 
svojih predpostavljenih starešina, a jedinicu pustio potpuno iz svojih ruku. 
Ovakvi komandanti bataljona zaista su krajnje neznalice, kada smatraju, da će 
oni sa nekim žalosnim petorkama neprijatelja tući i pobedu izvojevati. Ovakav 
starešina zaista nezna ni gde se i sa kakvim zadatkom petorke upućuju. Njemu 
je glavno, da je on skinuo brigu sa sebe, a šta njegovim dragim petorkama Bog i 
sreća daju, to ga se savršeno ništa ne tiče. Kod ovake dezorganizacije 
komandantove u jednoj brigadi nije nikako ni čudo, da se neprijateljska mnogo 
brojno slabija brigada zadrži uopšte ne napadana u kotlini bez ikakvog 
osiguranja po 15 i više dana da nemilosrdno pljačka i da napusti teritoriju 
tek onda kada ona nađe za shodno.</p>
<p>Komandant brigade protiv ovakog stanja ne preduzima nikakve mere nego šta više 
pokušava, i ako je stvarno izgubio komandu potpuno iz ruku da ovo pravda 
nemanjem municije. Pa zar komandant brigade misli da petorkama ne treba 
municije, kada se zna da su petorke najsnabdevenije municijom i bombama. Sta 
neprijatelju mogu da učine petorke, koje nemaju municije? Prost odgovor. Ništa, 
već samo da bežaju i da se kriju. Da su starešine svesne kao što nisu, 
uvidele bi potrebu izvršenja naređenja, kao i potrebu pokretnosti jedinica i 
bile bi svesne da se samo pokretnošću i borbom može izvojevati pobeda nad 
neprijateljem. Ima komandanata brigada koji su namerno među svoje vojnike 
ubacivali paniku o nekim fantastičnim izmišljenim snagama neprijatelja samo da 
bi izbegao dobiveno naređenje. Pitam ja sve starešine i borce šta zaslužuju 
ovakve starešine. Odgovor svih pravih i čestitih stare-šina i boraca biće »najteže 
kazne za ovakve sabotere i kukavice« jer vojska i narod nije prćija nas 
pojedinaca, a ako se ne osećaš dorastao položaja koji zauzimaš ukloni se, pa 
da dođe bolji od tebe na položaj, koji će znati ceniti poverenje i naroda i 
vojske Ima i takvih stafešina, koji vole da budu komandanti i komandiri, ali da 
se bave svim mogućim drugim stvarima, a najmanje vojskom. Istina ima i 
pozadinskih organa i pojedinih organizatora Ravnogorskog pokreta i ako nemaju 
prava da se mešaju u vojničke poslove, pa idu toliko daleko da pokušavaju da 
vrše čitavu reorganizaciju vojske a to je za svaku osudu i najstrožiju kaznu. 
Dakle ni ovi ne vrše svoje dužnosti niti izvršavaju naređenja 
predpostavljenih komanda, što se mora suzbiti i svakoga postaviti na svoje 
mesto, da svak vrši isključivo svoju dužnost.</p>
<p>Kod sviju jedinica caruje pljačka a starešine se ne staraju, da iste spreče. 
Sta je razlog ovome i ovakvome stanju gotovo kod sviju jedinica. Razmatrajući 
ovo pitanje došao sam do sledećeg zaključka.</p>
<p>Da se vojnici ne nalaze pod kontrolom svojih najnižih starešina desetara i 
da ih ovaj rte drži čvrsto u rukama već da su isti u slobodnom vremenu 
ostavljeni sami sebi.</p>
<p>Što starešine i protiv onih koji se Uhvate u pljački i krađi preduzimaju 
nikake mere nego prelaze preko svega, često puta i izgovarajući se da mu nije 
ništa poznato o dotičnoj krađi ili pljački. Ovo pak dokazuje, da dotični 
starešina ne uživa dovoljno poverenje u svojoj jedinici a iz prostog razloga, 
što ništa ne preduzima protivu krivaca.</p>
<p>Sto su i mnoge starešine sklone pljačkama i krađama, pa protiv podčinjenih 
nesmeju ništa da preduzmu bojeći se da ga ovaj ne oda itd.</p>
<p>Sto neke od starešina misle, da će lažnim ustima, da od-brane čast svojih 
jedinica i ako je svesan, da je i on sam zbog neuzimanja krivca na odgovornost 
njegov saučesnik.</p>
<p>Samovolja pojedinih starešina pa i manjih jedinica česta je pojava, a čemu 
je razlog nedovoljna samo disciplina i domaće vaspitanje dotičnog starešine. 
Tako ima pojedinih četica, pa i bataljona, koji se na svoju ruku odvrgnu od 
svoje pred-postavljene jedinice. Ovo je zlo, koje se mora u koraku spre-čiti i 
dotični starešina pa i jedinica vaspitati, da dobije smisao za zajednicu i da 
bude načisto sa time, da svako naređenje pretpostavljenog starešne ima da 
izvrši tačno i na vreme. Prema licima, koja se pokažu samovoljna biti krajnje 
strog, a po potrebi i smrtnu kaznu primeniti jer ovakvo lice je saboter naše 
borbe i pokreta.</p>
<p>Međusobno potpomaganje jedinica je ispod svake kritike. Redovna je pojava 
dok se jedna jedinica bori ostale stoje i posmatraju. Ovo je redovna pojava, i 
kod jedinica u okviru jedne brigade, da se pojedini bataljoni bore pak i 
pojedine čete, a sve ostale jedinice ćute i posmatraju, umesto da hrle ovoj u 
pomoć odnosno idu tamo gde se čuje borba. I ovde moram da kao svetao primer 
uzajamnog međusobnog potpomaganja istaknem III kraj.[išku] brigadu Bos.[ansko] 
Kraj.[iškog] korpusa, koja ne čeka naređenje, da susedu koji je u borbi 
pritek-ne u pomoć, već to čini samo na svoju ruku, pošto je na ovo pokreću 
osećaji bratstva i drugarstva.</p>
<p>Još i danas kada su vremena veoma ozbiljna i teška i kada među svima 
Srbima treba da vlada sloga i jedinstvo, ima starešina koje svoje lične 
interese i ambicije dabi se lažno pre-stavile kao neke veličine pokušavaju da 
to jedinstvo ruše. Ovo čine nažalost u najviše slučajeva oni ljudi, koji 
nisu ništa do-prineli do danas, da se naš pokret na teritoriji ove komande ma 
i najmanje razvije, kojima je ukazano gostoprimstvo i koji su došli na gotovo i 
pokušavajući na sve moguće načine, da sebe rehabilituju kako bi se narodu i 
vojsci popeli na grbaču. Ovi ljudi sebe smatraju Bogom danim, da je vreme i 
momenat, da oni preuzmu vlast nad narodom i vojskom iako zato nemaju dovoljno 
kvalifikacija. Varaju se i ovakima se mora stati na kraj i jedinstvo i bratstvo 
među svima jedinicama po svaku cenu održati.</p>
<p>Konstatujući sa žaljenjem ove napred navedene nedostatke kod naše vojske i 
u našoj organizaciji, a da bi se stanje bezuvetno popravilo</p>
<p align="center">NAREĐUJEM:</p>
<p>Da komandanti korpusa najenergičnije nastanu da se ove navedene 
neispravnosti bezuslovno odklone, te da se ubuduće ne ponove.</p>
<p>Da komandant korpusa odmah preduzme potrebne mere, da komandanti brigada bez 
obzira na sve razloge i tegobe uvek imaju brigade koncentrisane i čvrsto u 
rukama. Da komandanti brigada zaista vode svoje brigade i sa istima vično operišu 
na celoj teritoriji svoje brigade onda gde se potreba ukaže, a u koliko ne bude 
neprijatelja na teritoriji brigade, da sa vojskom krene i operiše na teritoriji 
one brigade na čijoj se neprijatelj nalazi.</p>
<p>Da se u buduće u pogledu operacija bezuslovno ukazu granice Korpusa i 
Brigada i da se celokupna teritorija Zapadne Bosne smatra — zajedničkom 
teritorijom sviju jedinica i da sve jedinice u pogledu operacija mogu da se kreću 
po celokup-noj teritoriji ove komande.</p>
<p>U Blučaju da ipak neki od komandanata brigada ne izvrši ovo naređenje i 
brigadu ne koncentriše u najkraćem roku smatraće se saboterom naše borbe i 
izdajnikom pa ću ga kao takvog staviti pod preki ratni sud, izveštavajući o 
tome Vrhovnu Komandu. Neka niko ne zaboravi, da se o svačijem radu vodi računa 
i da će svak za svoja dela odgovarati u najskorije</p>
<p>Da komandanti brigada odmah po izvršenoj koncentraciji svojih brigada 
preduzmu mere čišćenja svoje teritorije. U koliko ne bi raspolagali sa 
dovoljnom količinom municije da pristupe većim akcijama, koje ne iziskuju 
velike količine municije, a daju vrlo dobre rezultate. Dakle sve jedinice 
staviti odmah u pokret. Ukoliko nebi bilo neprijatelja na teritoriji dotične 
brigade, sa jedinicama brigade vršiti svakodnevne pokrete onamo gde ima 
neprijatelja. Vojsku i jedinice naročito vež-bati noćnim pokretima i borbama 
— uopšte noćne borbe izbegavati.</p>
<p>Svaku samovolju najenergičnije suzbijati ne ustručavajući se stavljanja 
pod sud krivca i primene najstrožije kazne.</p>
<p>Da komandanti brigada obuče sve svoje jedinice da jedna drugoj pritrče li 
pomoć Čim čuje kod suseda borbu i da zato ne čeka naređenje.</p>
<p>Da sve starešine i vojnici bezuslovno izvršavaju naređenja 
predpostavljenih starešina.</p>
<p>Da sve jedinice budu u stalnom pokretu.</p>
<p>Da starešine budu na visini položaja koji zauzimaju, a da se sve one 
nesvesne i nesavešne kao i nesposobne starešine za položaj koji zauzimaju 
odmah, smene.</p>
<p>Da komandant korpusa spreči svima i svakome rušenje organizacije i cepanje 
jedinstva, ma sa koje strane to dolazilo.</p>
<p>Komandant Korpusa će se starati o tačnom izvršenju ovoga naređenja, a 
ukoliko se neko ogreši, uzimati ga bez milosti na odgovornost i najstrožije 
kazniti o čemu me izvestiti.</p>
<p>Na tačan postupak po naređenju.</p>
<p>Komandanti brigada saopštiće ovo naređenje svima svojim starešinama uz 
potpis, a vojnicima pred strojem ukoliko se na njih odnosi.</p>
<p align="center">S VEROM U BOGA ZA KRALJA I OTADŽBINU!</p>
<p align="center">DRAŽA NAS VODI KA VELIČINI I SLOBODI!</p>
<p align="center">Dostavljeno:</p>
<p align="center">K-tu Bos. Kraj. korpusa</p>
<p align="center">K-tu Sred. Bos. Korpusa K-tima svih brigada preko korpusa</p>
<p align="center">Komandant, pukovnik</p>
<p align="center"><strong>Slavoljub Vranješević</strong></p>
<p align="center">M.P.2</p>
<p>1 Original (pisan na mašini, ćirilicom i umnožen na šapirografu) u Arhivu 
VII, Ca, k. 206, reg. br. 44/1 (BH-V-9825/1). Pod istom signaturom postoji i 
primerak koji je adresovan na komandanta Do-bojske brigade.</p>
<p>2 Okrugli pečat: »Komanda zapadne Bosne — Obaveštajno ode-ljenje«.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_115.htm"><b>Prethodni dokument</b></a></TD>
<TD><a href="4_14_4_117.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
