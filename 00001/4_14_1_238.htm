<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_237.htm"><b>Prethodni dokument</b></a></TD>
<TD><a href="4_14_1_239.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<b>IZVEŠTAJ OFICIRA ABVERA OD 30. OKTOBRA 1941. O PONUDI DRAŽE MIHAILOVIĆA DA SVOJE JEDINICE STAVI NA RASPOLAGANJE ZA BORBU PROTIV PARTIZANA</b><sup>1</sup><br /> 
<p><b>Tajni prilog 88</b><br />
I H<br /> 
I C 30. 10. 41.<br /> 
<i>Predmet:</i> Četnički odredi jugoslovenske vojske pod komandom pukovnika Draže Mihailovića stavljaju se na raspolaganje za borbu protiv komunista u saradnji sa nemačkim Vermahtom.<br /> 
Na dan 28. 10. u 16 časova pojavio se u mom privatnom stanu na Dedinju moj još od ranije lični poznanik srpski kapetan Nenad Mitrović zajedno sa srpskim generalštabnim pukovnikom Branislavom Pantićem.<sup>2</sup><br /> 
Pukovnik Pantić je izjavio da je od strane pukovnika Draže Mihailovića ovlašćen da stupi u vezu sa predsednikom vlade generalom Nedićem, kao i sa nadležnim instancama u nemačkom Vermahtu, kako bi se četnički odredi jugoslovenske vojske, koji se nalaze pod komandom Draže Mihailovića stavili na raspolaganje u cilju suzbijanja komunizma u Srbiji. Izjava je punovažna. Pukovnik Pantić daje kao garanciju svoju oficirsku čast.<br /> 
General Nedić je u to upućen na osnovu ličnih razgovora koje je s njim vodio pukovnik Pantić ujutro 28. 10; on odobrava taj korak i želi da se što pre pristupi njegovom spro vođenju i aktiviranju. Ja sam izjavio pukovniku Paritiću da nemam nikakvog punomoćja da vodim ovakve razgovore, ali da ću ovo obaveštenje preneti nadležnim komandama kod opunomoćenog generala.<br /> 
Pukovnik Pantić je po nalogu Draže Mihailovića izjavio da Draža Mihailović jamči i daje pune garancije da će srpski prostor istočno i zapadno od Morave definitivno očistiti od komunističkih bandi. Zatim, da se on ne povodi nikakvim političkim ciljem i da priznaje činjenicu da je zemlja po-beđena i da Nemci poseduju prava okupatora. Draža Mihailović očekuje da će od trenutka kada on izda odgovarajuće za-povesti svojim odredima biti obustavljene kaznene akcije protiv srpskog stanovništva i masovna streljanja na područjima na kojima se nalaze njegovi četnički odredi. Opšti cilj je da se uspostavi stanje i mir i red kakvi su u okupiranoj Srbiji bili pre 28. 6. 41.<br /> 
Na moju upadicu da Draža Mihailović po našim informacijama prima direktive iz Londona, pukovnik Pantić je izjavio da to nije tačno.<br /> 
Na imoje pitanje ne želi li možda Draža Mihailović da dobije u vremenu kako bi na kraju izbacio Nemce iz zemlje, pukovnik Pantić izjavio je da su i Draža Mihailović, a i on sam, kao vojnici, isuviše dobro upoznati sa vojnom snagom Nemačke da bi se upuštali u takve dečje iluzije. Politički revolucionarni akcent i političku notu su u narod uneli komunistički partizani.<br /> 
<i>Razgovor na dan 29. 10. u 15 časova u mom stanu na osnovu telefonskog poziva.</i> Prisutni: pukovnik Pantić i kapetan Mitrović. Najpre sam skrenuo gospodi pažnju da sadržina onog što ću im reći po nalogu opunomoćenog komandanta generala mora u potpunosti ostati tajna, a to obavezuje i nemačke oficire koji prisustvuju razgovoru.<br /> 
Posle toga obelodanio sam i|m odgovor opunomoćenog komandanta generala:<br /> 
"Mi želimo da pukovnik Draža Mihailović u cilju daljih razgovora dođe u Beograd i garantujemo sigurnost njegovoj ličnosti i životu pri dolasku i odlasku bez obzira na ishod razgovora".<br /> 
Dalje sam izjavio da sam zadužen za sprovođenje ovog zadatka.<br /> 
Videlo se da bi prisutni više voleli ako bi neki opunomoćenik generala došao na razgovore na neko neutralno mesto.<br /> 
Gospoda su ipak uvidela da opunomoćeni komandant general ima pravo da zahteva ovu formu i da se tu ništa ne da izmeniti, pa su izrazili spremnost da sami preuzmu zadatak, pre svega s obzirom na to da se spreči dalje uništavanje srpskog stanovništva i ekonomskih osnova egzistencije srpskog naroda. Posle toga se razgovaralo o tehničkim mogućnostima sprovođenja ovog plana i obojici gospodina izdate su odgovarajuće legitimacije kako bi ih nadležni komandiri jedinica nemačkog Vermahta propustili na putu do Draže Mihailovića i nazad.<br /> 
Dao sam gospodi časnu reč da lično uzimam odgovornost za sigurnost i život pukovnika Draže Mihailovića od trenutka kada ga lično preuzmem da pratim od Lajkovca do Beograda i nazad. Sem toga, postaraću se za odgovarajuće mere i kod transportne komandanture. Očekujem gospodu u pone-deljak, 3. 11. do podne između 15-16 časova u Lajkovcu.<br /> 
Na dan 30. 10. u 9 časova pojavio se kod mene kapetan Mitrović i zamolio me u ime pukovnika Pantića da se izdej-stvuje dobijanje jedne pismene potvrde. Grantovao mi je svojom glavom da sa ovom pismenom potvrdom neće biti nikakvih zloupotreba i da će ona po uspostavljanju veze ponovo biti predata u naše ruke. Naglašavao je poznate činjenice da Draža Mihailović ima danas daleko najveći ugled u celokupnom srpskom narodu i da je general Nedić u razgovoru od 29. 10. sam izražavao žaljenje što svojevremeno, kada je preuzeo vladu, nije stupio u dodir sa Dražom Mihailovićem. Dalje je privatno saopštio da je Kosta Pećanac potčinjen Draži Mihailoviću i da je on svoju akciju prekinuo na sopstvenu ruku. Na molbu kapetana Mitrovića obećao sam da ću se kod nadležne komande postarati za jednu pismenu potvrdu koja mi je u konceptu bila predata na srpskom jeziku.<br /> 
Mali<sup>2</sup><br />
<sup>3</sup> Jozef.<br /><p> 
<p><sup>1</sup> <i>Snimak originala (pisanog na mašini, na nemačkom jeziku) uArhivu VII, Nacionalni arhiv Vašington (dalje: NAV) N-T-314, rolna (dalje: r.) 1457, snimak (dalje: sn.) 1110-1112.</i><br /> 
<sup>2</sup> <i>Dan ranije, tj. 27. oktobra 1941. u s. Brajići, Draža Mihailović je sa Josipom Brozom Titom pregovarao o saradnji četnika i partizana(vidi dok. br. 11).</i></p> 
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_237.htm"><b>Prethodni dokument</b></a></TD>
<TD><a href="4_14_1_239.htm"><b>Slede&#263;i dokument</b></a></TD></TR></TABLE></CENTER> 

</TD></TR></TABLE>

</body></html>