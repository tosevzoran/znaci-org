<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_50.htm"><b>Prethodni dokument</b></a></TD>
<TD><a href="31_52.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center;line-height:91%"><b><span lang="DE" style="font-size:10.0pt;mso-bidi-font-size:11.0pt;mso-ansi-language:
DE">U OKRŠAJIMA 1. BATALJONA NA KOBILJOJ GLAVI</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:9.0pt;text-indent:19.0pt;line-height:91%"><span lang="DE" style="mso-ansi-language:DE">Noć 
se već uveliko spustila nad Gornji Vakuf kad se 26. februara 1943. godine naš 
1. bataljon odvojio od neprijatelja koji nas je danima pritiskao sa pravca 
Bugojna. U noćnoj tišini, koju su remetili povremeno rafali iza nas i škripa 
smrznutog snega pod nogama, kolona našeg bataljona kretala se uz Vrbas ka 
Prozoru. Noć je bila hladna, a mi umorni i neispavani. Tempo kretanja je bio 
umeren, pa smo zaključivali da će marš biti dug. U koloni je vladala tišina 
i samo bi s vremena na vreme kroz nju poluglasno prošlo: &quot;Veza! Veza! 
Veza!&quot; Tako je proveravano da se kolona nije negde prekinula, da neko nije 
zaostao. I kad je noć već bila poodmakla kolona je iznenadno živnula. Neko je 
proneo vest da idemo za Srbiju i da je 1. proleterska već podaleko izmakla u 
tom pravcu. </span><span lang="EN-GB">Tu novost smo primili sa radošću. 
Radovali smo se što idemo u nove i nepoznate krajeve, a Srbija je bila privlačna 
i zbog svoje ekonomske baze. </span><span lang="DE" style="mso-ansi-language:DE">Bosne 
i njenih siromašnih sela bilo nam je dosta.<o:p>
</o:p>
</span></p>
<p class="MsoNormal" style="text-indent:21.0pt;line-height:91%"><span lang="EN-GB">Ujutro 
smo izbili severozapadno od Prozora. Iako smo znali da su tamo stigle bolnice i 
izbeglice, bili smo iznenađeni kad smo naišli na njih. Bilo ih je mnogo, po kućama, 
po dvorištima, na putu. Neki su išli pomoću štaka, neki su jahali na 
konjima, a neke su nosili na nosilima. Svi su bili iznureni i u već dotrajalim 
odelima. Bilo ih je i bez opanaka, samo u čarapama, bez šinjela, umotanih u ćebe 
ili šatorsko krilo, a svi skupa nisu imali ni hrane, ni lekova, ni nege, niti 
nužnog mira. Dubok su utisak na sve nas oni ostavili. U ništa boljem položaju 
nije se nalazilo ni sanitetsko osoblje koje se brinulo o njima, niti pak 
izbeglice iz Banije i Krajine koje su se s njima povlačile. I tek što smo 
zastali i malo predahnuli stiglo je novo naređenje. Neprijatelj je snažnim i 
svežim snagama krenuo od Bugojna ka Prozoru i tako ponovo ugrozio naše 
ranjenike i izbeglice. Nama je palo u deo da ga sprečimo u tome, do pristizanja 
naših drugih jedinica sa kojima ćemo ga odbaciti nazad.</span></p>
<p class="MsoNormal" style="text-indent:21.0pt;line-height:91%"><span lang="DE" style="mso-ansi-language:DE">Naša 
kolona je krenula uz strme padine Kobilje Glave. </span><span lang="EN-GB">Sneg 
je bio dubok, dan sunčan i vedar, a mi umorni i pospani.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal"><span lang="EN-GB">Pa</span><span lang="EN-GB" style="mso-ansi-language:
HR"> </span><span lang="EN-GB">i</span><span lang="EN-GB" style="mso-ansi-language:
HR"> </span><span lang="EN-GB">pored</span><span lang="EN-GB" style="mso-ansi-language:
HR"> </span><span lang="EN-GB">svega</span><span lang="EN-GB" style="mso-ansi-language:
HR"> </span><span lang="EN-GB">toga</span><span lang="HR" style="mso-ansi-language:
HR"> ž</span><span lang="EN-GB">urili</span><span lang="EN-GB" style="mso-ansi-language:
HR"> </span><span lang="EN-GB">smo</span><span lang="EN-GB" style="mso-ansi-language:
HR"> </span><span lang="EN-GB">da</span><span lang="HR" style="mso-ansi-language:
HR"> š</span><span lang="EN-GB">to</span><span lang="EN-GB" style="mso-ansi-language:
HR"> </span><span lang="EN-GB">pre</span><span lang="EN-GB" style="mso-ansi-language:
HR"> </span><span lang="EN-GB">izbijemo</span><span lang="EN-GB" style="mso-ansi-language:
HR"> </span><span lang="EN-GB">na</span><span lang="EN-GB" style="mso-ansi-language:
HR"> </span><span lang="EN-GB">planinske</span><span lang="EN-GB" style="mso-ansi-language:
HR"> </span><span lang="EN-GB">visove</span><span lang="EN-GB" style="mso-ansi-language:
HR"> </span><span lang="EN-GB">i</span><span lang="EN-GB" style="mso-ansi-language:
HR"> </span><span lang="EN-GB">grebene</span><span lang="EN-GB" style="mso-ansi-language:
HR"> </span><span lang="EN-GB">da</span><span lang="EN-GB" style="mso-ansi-language:
HR"> </span><span lang="EN-GB">bi</span><span lang="EN-GB" style="mso-ansi-language:
HR"> </span><span lang="EN-GB">smo</span><span lang="EN-GB" style="mso-ansi-language:
HR"> </span><span lang="EN-GB">ih</span><span lang="EN-GB" style="mso-ansi-language:
HR"> </span><span lang="EN-GB">zaposeli</span><span lang="EN-GB" style="mso-ansi-language:
HR"> </span><span lang="EN-GB">pre</span><span lang="EN-GB" style="mso-ansi-language:
HR"> </span><span lang="EN-GB">nego</span><span lang="EN-GB" style="mso-ansi-language:
HR"> </span><span lang="EN-GB">neprijatelj</span><span lang="EN-GB" style="mso-ansi-language:HR"> 
</span><span lang="EN-GB">ovlada</span><span lang="EN-GB" style="mso-ansi-language:HR"> 
</span><span lang="EN-GB">njima</span><span lang="HR" style="mso-ansi-language:HR">. 
</span><span lang="EN-GB">Uz</span><span lang="EN-GB" style="mso-ansi-language:HR"> 
</span><span lang="EN-GB">put</span><span lang="EN-GB" style="mso-ansi-language:HR"> 
</span><span lang="EN-GB">smo</span><span lang="EN-GB" style="mso-ansi-language:HR"> 
</span><span lang="EN-GB">vr</span><span lang="HR" style="mso-ansi-language:HR">š</span><span lang="EN-GB">ili</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">vojni</span><span lang="HR" style="mso-ansi-language:HR">č</span><span lang="EN-GB">ke</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">politi</span><span lang="HR" style="mso-ansi-language:HR">č</span><span lang="EN-GB">ke</span><span lang="EN-GB" style="mso-ansi-language:HR"> 
</span><span lang="EN-GB">pripreme</span><span lang="EN-GB" style="mso-ansi-language:HR"> 
</span><span lang="EN-GB">za</span><span lang="EN-GB" style="mso-ansi-language:HR"> 
</span><span lang="EN-GB">predstoje</span><span lang="HR" style="mso-ansi-language:HR">ć</span><span lang="EN-GB">u</span><span lang="EN-GB" style="mso-ansi-language:HR"> 
</span><span lang="EN-GB">borbu</span><span lang="HR" style="mso-ansi-language:HR">, 
</span><span lang="EN-GB">za</span><span lang="EN-GB" style="mso-ansi-language:HR"> 
</span><span lang="EN-GB">koju</span><span lang="EN-GB" style="mso-ansi-language:HR"> 
</span><span lang="EN-GB">nam</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">unapred</span><span lang="EN-GB" style="mso-ansi-language:HR"> 
</span><span lang="EN-GB">bilo</span><span lang="EN-GB" style="mso-ansi-language:HR"> 
</span><span lang="EN-GB">jasno</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">ne</span><span lang="HR" style="mso-ansi-language:HR">ć</span><span lang="EN-GB">e</span><span lang="EN-GB" style="mso-ansi-language:HR"> 
</span><span lang="EN-GB">biti</span><span lang="EN-GB" style="mso-ansi-language:HR"> 
</span><span lang="EN-GB">nimalo</span><span lang="EN-GB" style="mso-ansi-language:HR"> 
</span><span lang="EN-GB">lako</span><span lang="HR" style="mso-ansi-language:HR">. 
</span><span lang="EN-GB">Na</span><span lang="EN-GB" style="mso-ansi-language:HR"> 
</span><span lang="EN-GB">te</span><span lang="HR" style="mso-ansi-language:HR"> 
Š</span><span lang="EN-GB">vabe</span><span lang="EN-GB" style="mso-ansi-language:HR"> 
</span><span lang="EN-GB">smo</span><span lang="EN-GB" style="mso-ansi-language:HR"> 
</span><span lang="EN-GB">bili</span><span lang="EN-GB" style="mso-ansi-language:HR"> 
</span><span lang="EN-GB">ogor</span><span lang="HR" style="mso-ansi-language:HR">č</span><span lang="EN-GB">eni</span><span lang="EN-GB" style="mso-ansi-language:HR"> 
</span><span lang="EN-GB">iz</span><span lang="EN-GB" style="mso-ansi-language:HR"> 
</span><span lang="EN-GB">vi</span><span lang="HR" style="mso-ansi-language:HR">š</span><span lang="EN-GB">e</span><span lang="EN-GB" style="mso-ansi-language:HR"> 
</span><span lang="EN-GB">razloga</span><span lang="HR" style="mso-ansi-language:HR">. 
</span><span lang="EN-GB">Pre</span><span lang="EN-GB" style="mso-ansi-language:HR"> 
</span><span lang="EN-GB">svega</span><span lang="HR" style="mso-ansi-language:HR">, 
</span><span lang="EN-GB">od</span><span lang="EN-GB" style="mso-ansi-language:HR"> 
</span><span lang="EN-GB">izbeglica</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">ranjenika</span><span lang="EN-GB" style="mso-ansi-language:HR"> 
</span><span lang="EN-GB">bili</span><span lang="EN-GB" style="mso-ansi-language:HR"> 
</span><span lang="EN-GB">smo</span><span lang="EN-GB" style="mso-ansi-language:HR"> 
</span><span lang="EN-GB">obave</span><span lang="HR" style="mso-ansi-language:HR">š</span><span lang="EN-GB">teni</span><span lang="EN-GB" style="mso-ansi-language:HR"> 
</span><span lang="EN-GB">o</span><span lang="EN-GB" style="mso-ansi-language:HR"> 
</span><span lang="EN-GB">zverstvima</span><span lang="EN-GB" style="mso-ansi-language:HR"> 
</span><span lang="EN-GB">koja</span><span lang="EN-GB" style="mso-ansi-language:HR"> 
</span><span lang="EN-GB">su</span><span lang="EN-GB" style="mso-ansi-language:HR"> 
</span><span lang="EN-GB">po</span><span lang="HR" style="mso-ansi-language:HR">č</span><span lang="EN-GB">inili</span><span lang="EN-GB" style="mso-ansi-language:HR"> 
</span><span lang="EN-GB">po</span><span lang="EN-GB" style="mso-ansi-language:HR"> 
</span><span lang="EN-GB">Krajini</span><span lang="HR" style="mso-ansi-language:HR">, 
</span><span lang="EN-GB">pa</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">po</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="HR" style="mso-ansi-language:HR">š</span><span lang="EN-GB">im</span><span lang="EN-GB" style="mso-ansi-language:HR"> 
</span><span lang="EN-GB">selima</span><span lang="HR" style="mso-ansi-language:HR">, 
</span><span lang="EN-GB">nad</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="HR" style="mso-ansi-language:HR">š</span><span lang="EN-GB">im</span><span lang="EN-GB" style="mso-ansi-language:HR"> 
</span><span lang="EN-GB">familijama</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">sad</span><span lang="EN-GB" style="mso-ansi-language:HR"> 
</span><span lang="EN-GB">nam</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">pru</span><span lang="HR" style="mso-ansi-language:HR">ž</span><span lang="EN-GB">ala</span><span lang="EN-GB" style="mso-ansi-language:HR"> 
</span><span lang="EN-GB">prilika</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">ih</span><span lang="EN-GB" style="mso-ansi-language:HR"> 
</span><span lang="EN-GB">za</span><span lang="EN-GB" style="mso-ansi-language:HR"> 
</span><span lang="EN-GB">to</span><span lang="EN-GB" style="mso-ansi-language:HR"> 
</span><span lang="EN-GB">primerno</span><span lang="EN-GB" style="mso-ansi-language:HR"> 
</span><span lang="EN-GB">kaznimo</span><span lang="HR" style="mso-ansi-language:HR">. 
</span><span lang="EN-GB">Sem</span><span lang="EN-GB" style="mso-ansi-language:HR"> 
</span><span lang="EN-GB">toga</span><span lang="HR" style="mso-ansi-language:HR">, 
</span><span lang="EN-GB">oni</span><span lang="EN-GB" style="mso-ansi-language:HR"> 
</span><span lang="EN-GB">su</span><span lang="EN-GB" style="mso-ansi-language:HR"> 
</span><span lang="EN-GB">direktno</span><span lang="EN-GB" style="mso-ansi-language:HR"> 
</span><span lang="EN-GB">ugro</span><span lang="HR" style="mso-ansi-language:HR">ž</span><span lang="EN-GB">avali</span><span lang="HR" style="mso-ansi-language:HR"> 
ž</span><span lang="EN-GB">ivote</span><span lang="EN-GB" style="mso-ansi-language:HR"> 
</span><span lang="EN-GB">bespomo</span><span lang="HR" style="mso-ansi-language:HR">ć</span><span lang="EN-GB">nih</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">svim</span><span lang="EN-GB" style="mso-ansi-language:HR"> 
</span><span lang="EN-GB">neda</span><span lang="HR" style="mso-ansi-language:HR">ć</span><span lang="EN-GB">ama</span><span lang="EN-GB" style="mso-ansi-language:HR"> 
</span><span lang="EN-GB">izlo</span><span lang="HR" style="mso-ansi-language:HR">ž</span><span lang="EN-GB">enih</span><span lang="EN-GB" style="mso-ansi-language:HR"> 
</span><span lang="EN-GB">ranjenika</span><span lang="HR" style="mso-ansi-language:HR">, 
</span><span lang="EN-GB">bolesnika</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">izbeglica</span><span lang="HR" style="mso-ansi-language:HR">. 
</span><span lang="EN-GB">I</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="EN-GB">kraju</span><span lang="HR" style="mso-ansi-language:HR">, 
</span><span lang="EN-GB">oni</span><span lang="EN-GB" style="mso-ansi-language:HR"> 
</span><span lang="EN-GB">su</span><span lang="EN-GB" style="mso-ansi-language:HR"> 
</span><span lang="EN-GB">nam</span><span lang="EN-GB" style="mso-ansi-language:HR"> 
</span><span lang="EN-GB">usporavali</span><span lang="EN-GB" style="mso-ansi-language:HR"> 
</span><span lang="EN-GB">pokret</span><span lang="EN-GB" style="mso-ansi-language:HR"> 
</span><span lang="EN-GB">za</span><span lang="EN-GB" style="mso-ansi-language:HR"> 
</span><span lang="EN-GB">Srbiju</span><span lang="EN-GB" style="mso-ansi-language:HR"> 
</span><span lang="EN-GB">kome</span><span lang="EN-GB" style="mso-ansi-language:HR"> 
</span><span lang="EN-GB">smo</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">prethodne</span><span lang="EN-GB" style="mso-ansi-language:HR"> 
</span><span lang="EN-GB">no</span><span lang="HR" style="mso-ansi-language:HR">ć</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">tako</span><span lang="EN-GB" style="mso-ansi-language:HR"> 
</span><span lang="EN-GB">radovali</span><span lang="HR" style="mso-ansi-language:HR">. 
</span><span lang="EN-GB">I</span><span lang="HR" style="mso-ansi-language:HR">š</span><span lang="EN-GB">li</span><span lang="EN-GB" style="mso-ansi-language:HR"> 
</span><span lang="EN-GB">smo</span><span lang="EN-GB" style="mso-ansi-language:HR"> 
</span><span lang="EN-GB">u</span><span lang="EN-GB" style="mso-ansi-language:HR"> 
</span><span lang="EN-GB">pustu</span><span lang="EN-GB" style="mso-ansi-language:HR"> 
</span><span lang="EN-GB">planinu</span><span lang="EN-GB" style="mso-ansi-language:HR"> 
</span><span lang="EN-GB">zatrpanu</span><span lang="EN-GB" style="mso-ansi-language:HR"> 
</span><span lang="EN-GB">snegom</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="HR" style="mso-ansi-language:HR"> 
š</span><span lang="EN-GB">ibanu</span><span lang="EN-GB" style="mso-ansi-language:HR"> 
</span><span lang="EN-GB">burama</span><span lang="HR" style="mso-ansi-language:HR">, 
</span><span lang="EN-GB">hitali</span><span lang="EN-GB" style="mso-ansi-language:HR"> 
</span><span lang="EN-GB">u</span><span lang="EN-GB" style="mso-ansi-language:HR"> 
</span><span lang="EN-GB">susret</span><span lang="EN-GB" style="mso-ansi-language:HR"> 
</span><span lang="EN-GB">dobro</span><span lang="EN-GB" style="mso-ansi-language:HR"> 
</span><span lang="EN-GB">opremljenom</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">uve</span><span lang="HR" style="mso-ansi-language:HR">ž</span><span lang="EN-GB">banom</span><span lang="EN-GB" style="mso-ansi-language:HR"> 
</span><span lang="EN-GB">neprijatelju</span><span lang="HR" style="mso-ansi-language:HR">, 
</span><span lang="EN-GB">no</span><span lang="HR" style="mso-ansi-language:HR">š</span><span lang="EN-GB">eni</span><span lang="HR" style="mso-ansi-language:HR"> 
ž</span><span lang="EN-GB">eljom</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">odlu</span><span lang="HR" style="mso-ansi-language:HR">č</span><span lang="EN-GB">ni</span><span lang="EN-GB" style="mso-ansi-language:HR"> 
</span><span lang="EN-GB">ne</span><span lang="EN-GB" style="mso-ansi-language:HR"> 
</span><span lang="EN-GB">samo</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">zaustavimo</span><span lang="EN-GB" style="mso-ansi-language:HR"> 
</span><span lang="EN-GB">dalji</span><span lang="EN-GB" style="mso-ansi-language:HR"> 
</span><span lang="EN-GB">prodor</span><span lang="EN-GB" style="mso-ansi-language:HR"> 
</span><span lang="EN-GB">nema</span><span lang="HR" style="mso-ansi-language:HR">č</span><span lang="EN-GB">kih</span><span lang="EN-GB" style="mso-ansi-language:HR"> 
</span><span lang="EN-GB">snaga</span><span lang="EN-GB" style="mso-ansi-language:HR"> 
</span><span lang="EN-GB">nego</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">ih</span><span lang="EN-GB" style="mso-ansi-language:HR"> 
</span><span lang="EN-GB">potu</span><span lang="HR" style="mso-ansi-language:HR">č</span><span lang="EN-GB">emo</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">odbacima</span><span lang="EN-GB" style="mso-ansi-language:HR"> 
</span><span lang="EN-GB">nazad</span><span lang="HR" style="mso-ansi-language:HR">.<o:p>
</o:p>
</span></p>
<p class="MsoNormal"><span lang="EN-GB">U</span><span lang="EN-GB" style="mso-ansi-language:
HR"> </span><span lang="EN-GB">zalazak</span><span lang="EN-GB" style="mso-ansi-language:
HR"> </span><span lang="EN-GB">sunca</span><span lang="HR" style="mso-ansi-language:
HR"> 28. </span><span lang="EN-GB">februara</span><span lang="HR" style="mso-ansi-language:
HR"> č</span><span lang="EN-GB">elo</span><span lang="EN-GB" style="mso-ansi-language:
HR"> </span><span lang="EN-GB">kolone</span><span lang="EN-GB" style="mso-ansi-language:
HR"> </span><span lang="EN-GB">na</span><span lang="HR" style="mso-ansi-language:
HR">š</span><span lang="EN-GB">eg</span><span lang="EN-GB" style="mso-ansi-language:
HR"> </span><span lang="EN-GB">bataljona</span><span lang="EN-GB" style="mso-ansi-language:
HR"> </span><span lang="EN-GB">izbilo</span><span lang="EN-GB" style="mso-ansi-language:
HR"> </span><span lang="EN-GB">je</span><span lang="EN-GB" style="mso-ansi-language:
HR"> </span><span lang="EN-GB">na</span><span lang="EN-GB" style="mso-ansi-language:
HR"> </span><span lang="EN-GB">plato</span><span lang="EN-GB" style="mso-ansi-language:
HR"> </span><span lang="EN-GB">ispred</span><span lang="EN-GB" style="mso-ansi-language:
HR"> </span><span lang="EN-GB">Kobilje</span><span lang="EN-GB" style="mso-ansi-language:
HR"> </span><span lang="EN-GB">Glave</span><span lang="HR" style="mso-ansi-language:
HR">. </span><span lang="EN-GB">Duboki</span><span lang="EN-GB" style="mso-ansi-language:
HR"> </span><span lang="EN-GB">sneg</span><span lang="EN-GB" style="mso-ansi-language:
HR"> </span><span lang="EN-GB">se</span><span lang="EN-GB" style="mso-ansi-language:
HR"> </span><span lang="EN-GB">po</span><span lang="HR" style="mso-ansi-language:
HR">č</span><span lang="EN-GB">eo</span><span lang="EN-GB" style="mso-ansi-language:
HR"> </span><span lang="EN-GB">ponovo</span><span lang="EN-GB" style="mso-ansi-language:
HR"> </span><span lang="EN-GB">mrznuti</span><span lang="HR" style="mso-ansi-language:
HR">, </span><span lang="EN-GB">a</span><span lang="EN-GB" style="mso-ansi-language:
HR"> </span><span lang="EN-GB">hladan</span><span lang="EN-GB" style="mso-ansi-language:
HR"> </span><span lang="EN-GB">vetar</span><span lang="EN-GB" style="mso-ansi-language:
HR"> </span><span lang="EN-GB">je</span><span lang="EN-GB" style="mso-ansi-language:
HR"> </span><span lang="EN-GB">probijao</span><span lang="EN-GB" style="mso-ansi-language:
HR"> </span><span lang="EN-GB">kroz</span><span lang="EN-GB" style="mso-ansi-language:
HR"> </span><span lang="EN-GB">na</span><span lang="HR" style="mso-ansi-language:
HR">š</span><span lang="EN-GB">u</span><span lang="EN-GB" style="mso-ansi-language:
HR"> </span><span lang="EN-GB">od</span><span lang="EN-GB" style="mso-ansi-language:
HR"> </span><span lang="EN-GB">znoja</span><span lang="EN-GB" style="mso-ansi-language:
HR"> </span><span lang="EN-GB">mokru</span><span lang="EN-GB" style="mso-ansi-language:
HR"> </span><span lang="EN-GB">ode</span><span lang="HR" style="mso-ansi-language:
HR">ć</span><span lang="EN-GB">u</span><span lang="HR" style="mso-ansi-language:
HR">. Č</span><span lang="EN-GB">ete</span><span lang="EN-GB" style="mso-ansi-language:
HR"> </span><span lang="EN-GB">su</span><span lang="EN-GB" style="mso-ansi-language:
HR"> </span><span lang="EN-GB">iza</span><span lang="HR" style="mso-ansi-language:
HR">š</span><span lang="EN-GB">le</span><span lang="EN-GB" style="mso-ansi-language:
HR"> </span><span lang="EN-GB">na</span><span lang="EN-GB" style="mso-ansi-language:
HR"> </span><span lang="EN-GB">odre</span><span lang="HR" style="mso-ansi-language:
HR">đ</span><span lang="EN-GB">ene</span><span lang="EN-GB" style="mso-ansi-language:
HR"> </span><span lang="EN-GB">polo</span><span lang="HR" style="mso-ansi-language:
HR">ž</span><span lang="EN-GB">aje</span><span lang="EN-GB" style="mso-ansi-language:
HR"> </span><span lang="EN-GB">i</span><span lang="EN-GB" style="mso-ansi-language:
HR"> </span><span lang="EN-GB">razvile</span><span lang="EN-GB" style="mso-ansi-language:
HR"> </span><span lang="EN-GB">se</span><span lang="EN-GB" style="mso-ansi-language:
HR"> </span><span lang="EN-GB">za</span><span lang="EN-GB" style="mso-ansi-language:
HR"> </span><span lang="EN-GB">borbu</span><span lang="HR" style="mso-ansi-language:
HR">. </span><span lang="EN-GB">Na</span><span lang="EN-GB" style="mso-ansi-language:
HR"> </span><span lang="EN-GB">dati</span><span lang="EN-GB" style="mso-ansi-language:
HR"> </span><span lang="EN-GB">znak</span><span lang="EN-GB" style="mso-ansi-language:
HR"> </span><span lang="EN-GB">ceo</span><span lang="EN-GB" style="mso-ansi-language:
HR"> </span><span lang="EN-GB">bataljon</span><span lang="EN-GB" style="mso-ansi-language:
HR"> </span><span lang="EN-GB">je</span><span lang="EN-GB" style="mso-ansi-language:
HR"> </span><span lang="EN-GB">krenuo</span><span lang="EN-GB" style="mso-ansi-language:
HR"> </span><span lang="EN-GB">kroz</span><span lang="EN-GB" style="mso-ansi-language:
HR"> </span><span lang="EN-GB">suton</span><span lang="EN-GB" style="mso-ansi-language:
HR"> </span><span lang="EN-GB">u</span><span lang="HR" style="mso-ansi-language:
HR"> š</span><span lang="EN-GB">umu</span><span lang="EN-GB" style="mso-ansi-language:
HR"> </span><span lang="EN-GB">i</span><span lang="EN-GB" style="mso-ansi-language:
HR"> </span><span lang="EN-GB">sneg</span><span lang="HR" style="mso-ansi-language:
HR">. </span><span lang="EN-GB">Išlo se sporo i oprezno. I kad smo se spuštali 
niz grebene, ka severozapadu, na našem levom krilu se čula snažna paljba. To 
se 1. četa sukobila sa neprijateljem. </span><span lang="DE" style="mso-ansi-language:
DE">Znači stigli smo u poslednjem momentu. Da smo samo još koji minut 
zakasnili, Nemci bi ovladali grebenima Kobilje Glave, a time bi bili neizvesni i 
naš uspeh i sudbina ranjenika.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Razvila se žestoka 
borba na levom krilu, a komanda do nas je dolazila da zalomimo desnim krilom, 
koje je prodiralo napred i zalomilo ulevo, da bismo negde pred ponoć zatvorili 
obruč oko neprijatelja, koji se našao u nekoj prostranoj vrtači ispod samog 
grebena Kobilje Glave. Iako se našao u bezizlaznoj situaciji, neprijatelj je 
ulagao sve napore da izbegne uništenje. Organizovao je kružnu odbranu i 
efikasno tukao iz mitraljeza i malih minobacača, dok se istovremeno utvrđivao 
i u sneg ukopavao. Bilo je jasno da mu je namera da se održi do svitanja kad je 
računao na dolazak svoje glavnine.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Štab našeg 
bataljona rešio je da se pre svitanja uništi opkoljeni neprijatelj pa je naređeno 
da se izvrsi juriš. Bataljon je krenuo smelo na neprijatelja, ali nije uspeo. 
Naređenje je ponovljeno, juriš je ponovljen, usledio je zatim drugi, treći, 
četvrti i poslednji peti juriš, ali svaki put neprijatelj nas je zaustavljao 
iako je trpeo ozbiljne gubitke. Borili su se Nemci na život i smrt, ginuli su, 
ali ni mi nismo bili bez gubitaka.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="EN-GB">Vreme 
je odmicalo, a to je išlo u prilog neprijatelju. Produžili smo sa napadima 
celog narednog dana, pa i noći. Juriši su se smenjivali, ali su im Švabe iz 
vrtače odolevali. 12. marta, treći dan borbi je osvanuo, a mi smo još uvek 
bili na svojim položajima. Bili smo iznureni zimom, borbom i nespavanjem, a iz 
stroja je velik broj boraca izbačen, bilo da su poginuli ili ranjeni.</span></p>
<p class="MsoNormal" style="text-indent:20.0pt;line-height:91%"><span lang="EN-GB">Posle 
skoro 40 časova neprekidnih borbi i napora stigao je 12. 3. 43. oko 9.30 časova 
trećeg dana borbi 2. bataljon 4. proleterske brigade da nas smeni kako bi smo 
se pomerili udesno i sa pristiglim snagama prešli u protivnapad. I kad je smena 
otpočela, kad su se naše čete odvajale od neprijatelja, a 2. bataljon 4. 
brigade posedao naše položaje, neprijatelj je na njih otvorio koncentričnu 
vatru iz minobacača. Jedna granata je pogodila i uništila čitavu komandu 
jedne čete. </span><span lang="DE" style="mso-ansi-language:DE">Bio je to kritičan 
momenat u kome su mnogi drugovi iz 4. brigade stradali. Odmah posle toga smo prešli 
u napad, da bi smo do jedanaest sati okončali sa borbom.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">Neprijatelj 
je bio potučen i nagnan u bekstvo, a opasnost koja se nadnela nad naše 
ranjenike otklonjena je. </span><span lang="EN-GB">To je bio uspeh koji je 
opravdavao naše žrtve, a one nisu bile male. Svoje živote u nju su utkali do 
tada već proslavljeni junaci: Rade Petrović, Đuro Pilipović, Rade Švabić, 
Lukica Balaban, Jovo Stupar, Uroš Nikić, Mićo Vekić i još 5-6 drugih koji 
su bombama i mitraljezima iskovali ovu nezaboravnu pobedu. Desetine ranjenih 
drugova je otpremljeno u bolnicu, od kojih se mnogi nikada više nisu vratili u 
bataljon. Njihovih svetlih likova sećaće se njihovi saborci.</span></p>
<p class="MsoNormal" style="text-indent:20.0pt;line-height:91%"><span lang="EN-GB">1. 
bataljon 3. krajiške brigade je krenuo sa Kobilje Glave u protivnapad skoro 
prepolovljen, ali ponosan na delo svojih boraca i na žrtve koje je dao.</span></p>
<p class="MsoNormal" style="text-indent:20.0pt;line-height:91%"><span lang="EN-GB">Nemci 
su ostavili mnogo mrtvih. Ranjene su odvlačili, a živi se nisu predavali. 
Posle ovih udaraca oni su se pribrali da bi novim snagama ponovo krenuli u napad 
na nas.</span></p>
<span lang="EN-GB" style="font-size:12.0pt;mso-bidi-font-size:8.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
EN-GB;mso-fareast-language:EN-US;mso-bidi-language:AR-SA">Pero KNEŽEVIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_50.htm"><b>Prethodni dokument</b></a></TD>
<TD><a href="31_52.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

