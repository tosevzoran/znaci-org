<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_57.htm"><b>Prethodni dokument</b></a></TD>
<TD><a href="31_59.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="EN-GB" style="font-size:10.0pt">ČETA 
I CURE VOLELI SU MARKA JOKIĆA</span><span lang="EN-GB"><o:p>
</o:p>
</span></b></p>
<p class="MsoNormal" style="margin-top:10.0pt;line-height:91%"><span lang="EN-GB">Četa 
Marka Jokića, tako nazvana po svom omiljenom komandiru, nalazila se na položajima 
u rejonu Prskalovih staja, na planini Raduši. Njen život ispunjen je samo teškim 
i neravnopravnom borbom. Njeni borci su u neizvesnosti, kakvu je sve pustoš i 
zločine mogao napraviti neprijatelj u Bosanskoj krajini, u Petrovcu i Drvaru 
odakle su oni rodom. Ali, ipak, kod njih je glavna misao zadržati neprijatelja 
sve dok se ne povuku ranjenici preko Neretve. To je njihov glavni zadatak.</span></p>
<p class="MsoNormal" style="text-indent:16.0pt;line-height:91%"><span lang="DE" style="mso-ansi-language:DE">Komandir 
Marko uvek je na položaju. On hoće da dođe kod svakog borca, da mu pogleda pušku, 
nišane, municiju. Razvijen, crnomanjast, širokih obrva, oštrog pogleda, 
prodornog glasa, Marko imponuje svojom pojavom. Kad vikne, razbija vazduh. Bez 
teškoće može da glasom komanduje ne samo četi nego i bataljonu. Svi borci 
mogu dobro da ga čuju, pogotovo što se on nalazi uvek u prvim redovima. </span><span lang="EN-GB">Njega 
vrlo dobro čuje i neprijatelj. Najmilije njegove reče pri komandovanju četi u 
borbi bile su: &quot;Nagari!&quot; i &quot;Drži ga, ne daj da beži!&quot;. On 
je na izgled tvrda srca, ali video sam ga i sa suzama u očima, kad je poginuo 
komandir 2. čete Stevo Banović<i>,</i> njegov raniji zamenik. Teško je primio 
pogibiju druga, ali je tada rekao: &quot;Mora se ginuti, ali ne od 
neprijateljske artiljerije. Treba se dobro maskirati i zakloniti, a kad se gine, 
nek se gine na jurišima&quot;.</span></p>
<p class="MsoNormal" style="margin-top:1.0pt;text-indent:17.0pt;line-height:91%"><span lang="DE" style="mso-ansi-language:DE">Marko 
je imao neke posebne osobine ratnika. Osećao je borbu. </span><span lang="EN-GB">On 
je brzo i pravilno zaključivao. Bio je uporan i dosledan. Nikada nije napadao 
neprijatelja bez izviđanja, a svaku akciju je izvodio na svoj originalan način. 
Kada prima zadatak od pretpostavljenih oseća se vrlo raspoložen, ali ako mu se 
neko meša u metode o izvođenju zadatka, strašno se naljuti i obično bi 
naglasio: &quot;Mi sma ovde i mi najbolje znamo kako treba da izvršimo 
zadatak&quot;. Ono &quot;mi&quot; obično naglasi, a pod njim je podrazumevao i 
sebe i celu četu. Obično pre početka borbe šalio bi se sa drugaricom Jelom 
Čelar, bolničarkom, pitajući je da li se plaši, jer veli on &quot;biće gužve&quot;.</span></p>
<p class="MsoNormal" style="text-indent:19.0pt;line-height:91%"><span lang="EN-GB">Jednom 
prilikom, na Raduši planini, slušao sam razgovor drugova iz čete o Marku 
komandiru.</span></p>
<p class="MsoNormal" style="text-indent:19.0pt;line-height:91%"><span lang="EN-GB">— 
Marko je velika junačina — kaže Jela bolničarka. Marko je ne samo junačina 
nego i vrlo vešt vojnik. Znate kako je on vešto varao neprijatelja prilikom 
napada na Bihać, na Jajce, na Teslić pa i ove sada — umeša se u razgovor 
Branko Kecman.</span></p>
<p class="MsoNormal" style="text-indent:19.0pt;line-height:91%"><span lang="EN-GB">— 
Da, đavo neka ga nosi, previše je strog i ljut, naročito kad je borba — 
tvrdi Jela.</span></p>
<p class="MsoNormal" style="text-indent:19.0pt;line-height:91%"><span lang="EN-GB">— 
To je zato što čuva ljude — odgovara Kecman — a mrzi neprijatelja do dna 
duše ... On hoće da neprijatelj trpi gubitke, a njegova četa da ima što 
manje gubitaka.</span></p>
<p class="MsoNormal" style="margin-top:1.0pt;text-indent:19.0pt;line-height:91%"><span lang="DE" style="mso-ansi-language:DE">— 
Da li je Marko voleo devojku? U šali pita Jela: mogu li tako strogi vojnici da 
vole? Čula sam da ga voli Smilja, ali ja ne verujem, a pored toga on je nešto 
neodređen prema njoj. </span><span lang="EN-GB">Rado bih se šalila s njim, ali 
ne smem. Pa, istina, on nije išao po prelu, nije se zabavljao sa devojkama, on 
je radnik iz Vođenice. </span><span lang="DE" style="mso-ansi-language:DE">Bio 
je na radovima u raznim krajevima naše zemlje. Bio je i u Srbiji.<o:p>
</o:p>
</span></p>
<p class="MsoNormal" style="margin-top:1.0pt;text-indent:20.0pt;line-height:91%"><span lang="DE" style="mso-ansi-language:DE">Da, 
Smilja je volela Marka. Poznavao sam je. Bila je jedna od najlepših devojaka u 
petrovačkom srezu. Nju je pre rata volelo puno momaka. Lepo razvijena, rumena, 
visoka, vitka, sa kosom boje zrelog žita. </span><span lang="EN-GB">&quot;Lepa 
kao san&quot;, kako se to kaže u selima oko Bosanskog Petrovca. Pobegla je od 
&quot;svojih&quot; u Jokićevu četu. Istina, nadala se da će biti sa Markom u 
četi, ali je brzo otišla u sanitet bataljona, pa onda brigade. </span><span lang="DE" style="mso-ansi-language:
DE">Zbog toga je ređe viđala Marka.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Često 
sam sretao Smilju prilikom marševanja. Ona se smeje veselo, bezazleno želeći 
da pita za Marka. </span><span lang="EN-GB">Ja joj od njega &quot;uputim 
pozdrav&quot;, iako on to nikada ne bi učinio. Ne bi on hteo preko svoga 
zamenika da upućuje pozdrave devojci. Istina, on nju voli, ali sada nije 
vreme... Uostalom, on to drži za sebe. </span><span lang="DE" style="mso-ansi-language:DE">Eto, 
ona ne krije da ga voli, a on krije. Mene je, kao radoznala, interesovalo zašto 
Smilja voli Marka? Ona ima na izboru lepših, boljih momaka. </span><span lang="EN-GB">Ja 
to samo mislim, inače ne bih joj to rekao. </span><span lang="DE" style="mso-ansi-language:DE">Naprotiv, 
meni je prijatno da mog komandira voli najlepša devojka.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Marko je 
dobar — kaže Smilja. — On je osvojio srca svih boraca ne samo u četi nego 
i u bataljonu, zato što je hrabar, dobar komandir i pošten čovek. Njega vole 
svi iz našeg kraja. Istina, on je osvojio srca ostalih nekako kao čovek, a 
moje je potpuno osvojio na drugi način... Pored svoje dobrote, on deluje kao 
izrazito snažan muškarac, sa svojim širokim obrvama, vrlo ozbiljan, strog, na 
izgled surov, ali u stvari vrlo mekog srca. Mnogi ga ne poznaju. Pa nije ga lako 
ni upoznati na prvi pogled. Eto, čini mi se da sam podlegla na izgled toj 
njegovoj surovosti, a u suštini izvanrednoj dobroti i nežnosti.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Đuran KOVAČEVIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_57.htm"><b>Prethodni dokument</b></a></TD>
<TD><a href="31_59.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

