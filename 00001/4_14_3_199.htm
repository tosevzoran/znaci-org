<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_198.htm"><b>Prethodni dokument</b></a></TD>
<TD><a href="4_14_3_200.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA 5. JURIŠNOG KORPUSA OD 30. JUNA 
1944. POTČINJENIM KOMANDANTIMA ZA POKRET JEDINICA NA PROSTORIJU LUČICE — 
JOVIČEVIĆI — GRAĐEVINE RADI DEJSTVA PROTIV JEDINICA NOVJ1</strong></p>
<p>K. V. J. K.2</p>
<p>JUGOSLOVENSKE VOJSKE U OTADŽBINI</p>
<p>30 juna 1944 godine</p>
<p>O. Br. službeno</p>
<p>Položaj</p>
<p align="center">KOMANDANTU XIV JURIŠNOG BATALJONA AR.[ILJSKE] BRIG.</p>
<p>Komandant IV grupe korpusa zapovešću svojom od 29. juna t.g. od 19 časova3 
dostavio je sledeće:</p>
<p>»Karte razmere 1 : 100.000, Čačak, Novi Pazar, Kuršumlija, Kruševac.</p>
<p>24-ta komunistička divizija proterana iz reona Toplice4 od Bugarskih snaga 
krenula je prema severo-zapadu sa zadatkom da u trouglu: Ušće — Kraljevo — 
Kruševac ometa saobraćaj na putevima i železnicama odnosno iz tog prostora 
dejstvuje prema potrebi u pravcu leve obale Ibra ili prema Kruševcu.</p>
<p>Ova divizija pošto je 25 juna zauzela Brus5 nalazi se raspoređena u glavnom 
reonu Brusa sa prednjim delovima na liniji: s. Zleginja — Trnovci, Sljivovo, 
Botunja, Lesenovci, Milentija, Grabovica, Kočine, Sošici, Levići i Trećak. 
To je polukrug oko Brusa sa desnim krilom istočno od Aleksandrovca a sa levim 
krilom na reci Toplici (izvorni kraj).</p>
<p>21-va komunistička divizija sa komunističkim štabom za Srbiju na planini 
Jastrebac. Očekuje se da stigne tamo komandant Srbije čiji je nadimak »Tempo«.6</p>
<p>22-ga komunistička divizija u formiranju je u oblasti Jastrebca.7</p>
<p>Po prikupljenim podacima 21 divizija ima za zadatak da ugrožava saobraćaj 
na prostoru: Kruševac — Stalać — Niš. S tim da u pogodnom momentu pređe 
u oblast Sumadije.</p>
<p>Sve pomenute komunističke snage su popunjene sa velikim brojem 
novomobilisanih, među kojima dosta naših pristalica. Komandni kadar slab. 
Borbeno iskustvo neznatno. Naoružanje dobro. U do sad vođenim borbama zapažala 
se jaka vatra automatskih oruđa na bliskom ostojanju. Ove trupe dobile su 
materijal iz vazduha i obučene su delom u englesku i sovjetsku uniformu.</p>
<p>Prema ovim komunističkim snagama angažovano je za sada:</p>
<p>I&nbsp; Naše snage:</p>
<p>II&nbsp; &nbsp;Kosovski korpus u selu Blaževu (na izvornom delu r. Toplice).</p>
<p>delovi Studeničke brigade na Suvom Rudištu (severoza-padno od Blaževa).</p>
<p>Trupe potpukovnika Keserovića8 koje drže sa glavnim snagama pl. Goč od s. 
Stanišinci do s. Leskovica pa preko Aleksandrovca do s. Subotica.9 Jača izviđačka 
odelenja p.pu-kovnika Keserovića nalaze se u s. Kriva Reka, Vratari, Stu-bla i 
Dašnica.</p>
<p>2.&nbsp; Bugari:10 u jačini od 10 bataljona poseli su drum Niš — 
Prokuplje — Kuršumlija sa zadatkom da spreče povlačenje partizana na jug.</p>
<p>3.&nbsp; &nbsp;Dobrovoljci: u jačini od 5 bataljona raspoređeni na liniji: 
Stalać — Aleksinac sa namerom da sa tog položaja krenu u napad u pravcu 
jugozapada t.j. prema Jastrebcu.</p>
<p>4.&nbsp; &nbsp;Nemci: brane Kruševac.11 Jedan deo nemaca nalazi se u Vrnjačkoj 
Banji gde im je štab oklopne armije.12 Jedan do dva bataljona nemaca raspoređeni 
u dolini Ibra na liniji Raška — Ušće.</p>
<p>Trupe IV grupe jurišnih korpusa izvršiće marš do Ibra sa zadatkom da se 
tu prikupe i odatle počne napad u pravcu istoka prema situaciji kakva tada bude 
bila.</p>
<p align="center">NAREĐUJEM:</p>
<p>1. Sve trupe kreću sa dosadašnje koncentraciske prostorije na liniju Ibra 
1. jula u 5 časova po sledećem:</p>
<p>a) V jurišni korpus polazi 1 jula u 5 časova iz sela Dobri Do preko s. 
Rudno za s. Pobrđe na Ibru s tim da zanoći 1. jula u zaseocima bliže drumu: 
Lučice, Jovićevići, Dragojlovići, Građevine.</p>
<p>b) II jurišni korpus polazi 1. jula u 5 časova iz s. Mlandža preko s. 
Dolac (južno od manastira Studenice) za selo Ta-denje s time da zanoći 1. jula 
u zaseocima do samoga druma: Progorelica, Goljevići, Tadenje, Rakčići,</p>
<p>v) I jurišni korpus polazi iz s. Đakovo 1. jula u 5 časova pravcem varošica 
Ušće a potom prelazi Ibar i ulazi u s. Rudno sa prenoćištem u zaseocima bliže 
Ibru: Donje Žarče, Đokovići, Polje, Radovanovići, Seoci.</p>
<p>g) III jurišni korpus (opšta rezerva) polazi 1. jula u 5 časova iz s. 
Osonica preko manastira Studenice s tim da zanoći 1. jula u selima Kamenjani i 
Borovci (jugoistočno od manastira Studenice.).</p>
<p>d) Štab IV grupe jurišnih korpusa zanoćiće 1. jula na jugozapadnoj ivici 
Ušća u selima Trnjaci i Ratari.</p>
<p>2.&nbsp; Ishrana: u toku marša trupe će se hraniti sa rezervnim obrocima 
koje su podigli u magacinu iz Ivanjice. Po pristizanju na liniju Ibra trupe će 
primiti hranu iz magacina na Ušću. Magacin u Ušću izdaće hranu za sve trupe 
po trebo-vanju 2 jula pre podne. Komandanti korpusa podićiće hranu sa svojim 
komorskim sredstvima.</p>
<p>3.&nbsp; Sanitetska služba: obolele vojnike i nesposobne za marš 
transportovati na najpogodniji način do izbijanja na Ibar gde će se nesposobni 
za pokret i bolesni upućivati sa objavama u varošicu Ušće, gde je obrazovana 
ambulanta odnosno gde ima železnička stanica za transportovanje u unutrašnjost.«</p>
<p>Prema prednjem naređujem:</p>
<p>Korpus će krenuti 1. jula u 3 časa pravcem: Vrmbaje — Despotovica — Jaža 
— Rudno — Zackilje — Draževići (G. Gladnice) — Zarevo — Paklenje — 
Podbrđe, i zanoćiće na prostoriji: XVI brigada u Lučice, XIV bataljon u Jovićevići, 
XV brigada Dragojlovići — Građevine i štab korpusa u R. Uglja.</p>
<p>Gotovljenje i ručak u putu, što ću narediti za vreme kretanja.</p>
<p>Marševski poredak: XVI brigada, XIV bataljon, štab korpusa i XV brigada.</p>
<p>Sanitetska služba kako je napred naređeno.</p>
<p>Dostavljeno:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>K-tu XV, XVI, jur. brigade, XIV jur. bataljona, štabnoj četi.</p>
<p>Komandant, kapetan, Mil. V. Marković13</p>
<p>M. P.</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ca, k. 128. 
reg. tor. 6/4 &lt;S-X-292).</p>
<p>2&nbsp; Komanda 5. jurišnog korpusa.</p>
<p>3&nbsp; Zapovest nije nađena.</p>
<p>4&nbsp; Vidi dok. br. 197, i tom I, knj. 9, dok. br. 13.</p>
<p>5&nbsp; Vidi dok. br. 208, objašnjenje 9.</p>
<p>6&nbsp; Odnosi se na Svetozara Vukmanovića. Komandant Glavnog štaba NOV i 
PO Srbije bio je Petar Stambolić.</p>
<p>7&nbsp; Vidi dok. br. 197.</p>
<p>8 Dragutin.</p>
<p>9 U depeši Draže Mihailovića od 28. juna 1944. komandantima 1. i 2. šumadijskog 
korpusa o situaciji kod Aleksandrovca piše: »Zbog nadiranja komunista u pravcu 
Kopaonika Keserović se povukao na položaje severno od Aleksandrovca; naređujem: 
Da se preostale snage 1 i 2 šumadijskog korpusa što pre prikupe u oblasti 
manastira Kalenića u srezu Levačkom, da odavde razviju što jaču obaveštajnu 
službu ka Moravi. Čiča« (Arhiv VII, Ca, k. 33, reg. br. 33/2).</p>
<p>10 Delovi bugarskog 5. okupacionog korpusa. O angažovanju neprijateljskih 
snaga u »Topličko-jablaničkoj« operaciji vidi: Petar Viš-njić, Operacija 
za oslobođenje Srbije 1944, Vojnoistorijski institut, Beograd 1972, str. 
28—30.</p>
<p>11 Odnosi se na delove nemačkog 5. SS motorizovanog puka.</p>
<p>U izveštaju izvesnog »Doktora« (pseudonim) od 30. juna 1944. o odnosima 
između četnika i Nemaca na Kopaoniku, pored ostalog, piše:</p>
<p>»Još sinoć sam čuo da ste svi u pokretu i da ste krenuli pravac: Dubac, 
Kaona, Đakovo — Jošanička Banja, i da idete na Brus pod komandom grupa 
korpusa majora Račića. To je dobro jer je situacija kod Brusa nepromenljiva. 
Tamo su se partizani ukopali a ukopali su se prema njima i naši i Nemci. Borbe 
se i dalje neprestano vode jer su crveni odlično naoružani. Ali, u svakom slučaju, 
situacija je za nas dobra. Po izveštaju koji sam malo pre iz Beograda dobio i 
Keserović i 2ika Marković treba da uredno i stalno dobijaju potrebnu municiju. 
Međutim, oficir za vezu iz korpusa 2ike Markovića, koji se nalazi u Raškoj, 
žalio mi se danas da njihov korpus još nije dobio obećanu municiju pa sam 
opet intervenisao i u Beogradu i ovde kod đe-neralštabnog majora Vajdla (Vajel 
— prim. red.) koji se od juče sa kapetanom Mitićem (Milorad — prim. red.) 
iz Račićevog korpusa nalazi ovde gde je smestio svoj operativni štab. S njima 
sam sedeo noćas do oko 12 časova i mnogo smo govorili o Vama i u opšte o sadašnjoj 
situaciji i našoj prestojećoj akciji protivu crvenih. Razne moje primedbe i 
sugestije prihvatio je i obećao da će sve činiti što treba pa da stoga ništa 
ne brinemo i budemo mirni. Vi ga već sigurno poznajete iz Užica odnosno iz 
nedavnih borbi kod Kosjerića, Varde, i drugih mesta, gde je on takođe bio šef 
operativnog štaba. On je vrlo simpatičan čovek s kojim se da razgovarati i 
brzo sporazumeti. Realan je. Prema tome tako se i upravljajte prema njemu. U 
ostalom koliko sam mogao da zaključim on je u vrlo dobrim odnosima sa majorom 
Račićem. Situacija u Sandžaku je vrlo dobra. Tamo su partizani tučeni na 
svim stranama i potisnuti preko Lima, što znači, da za sada sa te strane ne 
preti nikakva opasnost.</p>
<p>Sad baš dobih iz Raške odnosno sa položaja sledeće vesti o situaciji:</p>
<p>,Partizani danas prešli u napad prema Žiki Markoviću. Pošto su crveni 
nadmoćniji Zika vodi borbu ali se polako povlači, jer još uvek nije dobio 
municiju i ako je imao nalog da istu primi u Kosovsku Mi-trovicu. Tamo njegovim 
ljudima nadležni nemački komandant nije hteo istu da izda, jer veli, da od 
svojih neposredno pretpostavljenih nema za to potrebno naređenje. Zika Marković 
sa svojim ljudstvom nalazi se na prostoru: Lukovska banja — Draževo — Šošići 
odnosno pravac Belo Brdo — Suvo rudlšte.'...</p>
<p>Čim završim ove radove ići ću da nađem majora Vajdla da mu saopštim i 
da ga ponovo molim za najhitniju intervenciju da se Žiki Markoviću još noćas 
doturi potrebna municija koju je tražio a čiji su mu kalibri i modeli poznati« 
(Arhiv VII, Ča, k. 103, reg. br. 47/).</p>
<p>12 Odnosi se na Štab nemačke 2. oklopne armije.</p>
<p>13 Miloš.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_198.htm"><b>Prethodni dokument</b></a></TD>
<TD><a href="4_14_3_200.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
