<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</b><br>


<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_92.htm"><b>Prethodni dokument</b></a></TD>
<TD><a href="4_14_2_94.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<div class="Section1">
  <p class="MsoNormal" style="text-indent: 10mm;"><span lang="HR">BR. 93</span></p>
  <p class="MsoNormal" style="text-indent: 10mm;"><span style="letter-spacing: -0.2pt;" lang="HR">NAREĐENJE 
  KOMANDANTA ISTAKNUTOG DELA ŠTABA </span><span style="letter-spacing: -0.05pt;" lang="HR">DRAŽE 
  MIHAILOVIĆA OD 18. MARTA 1943. KOMANDAN</span><span style="letter-spacing: -0.25pt;" lang="HR">TU 
  OPERATIVNIH JEDINICA ISTOČNE BOSNE I HERCE</span><span style="letter-spacing: -0.15pt;" lang="HR">GOVINE 
  DA PRIKUPI JEDINICE I ORGANIZUJE ODERANU </span><span style="letter-spacing: -0.4pt;" lang="HR">NEVESINJA<sup>1</sup></span></p>
  <p class="MsoNormal" style="text-indent: 10mm;"><i><span lang="HR">Majoru Baćoviću 
  </span></i><span lang="HR">— <i>najhitnije </i>— <i>š.t. poverljivo</i></span></p>
  <p class="MsoNormal" style="text-indent: 10mm;"><span lang="HR">Vojvoda Djurišić 
  sa 2.500 prvoklasnih boraca stiže danas kod mene.<sup>2</sup> Kapetan Momčilović<sup>3</sup> 
  sa Derikonjinim<sup>4</sup> i 1000 prvoklasnih boraca stiže noćas i sutra 
  uveče u Dobro Polje. Za 2 dana stiže 500 ljudi iz Drinskog korpusa. Sa svima 
  ovim sve-žiim i prvoklasnim trupama učinićemo krajnje napore da tučemo 
  glavne snage boljševika, koji su izgladneli, premoreni, desetkovani i 
  demoralisani izuzev proletera koji vrše proboje. U vezi najnovije situacije 
  privucite Popovića<sup>5</sup> i sve Vaše snage i Vi lično upravljajte 
  borbom za zaustavljanje proboja ka Ne-vesinju.<sup>6</sup> Samo neprekidnim 
  napadima na bokove i pozadinu boljševika stvarajući jurišne jedinice sa 
  automatskim oruđima i bombaška odelenja napadajući danju i noću i služeći 
  se njihovom taktikom možete ih zadržati i tući.</span></p>
  <p class="MsoNormal" style="text-indent: 10mm;"><span lang="HR">Puk. Bajo<sup>7</sup> 
  neka prikupi sve trupe iz Crne Gore u Neve-sinje ili između vaših položaja 
  i Nevesinja,<sup>8</sup> odmori, nahrani i duhovno pripremi za nove borbe. 
  Molim da u istom pravcu radi i đeneral Đukanović.</span></p>
  <p class="MsoNormal" style="text-indent: 10mm;"><span lang="HR">Zahtevam od 
  svih starešina tamo da založe sve snage za podizanje morala našim borcima i 
  stvaranje vremena borbom za udar svežim snagama na bokove u pozadinu boljševika. 
  Od uspeha na ovome poslu zavisi dali ćemo vremenski stići da</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">1</span></sup><span style="font-size: 9pt;" lang="HR"> 
  Original (pisan mastiljavom olovkom, ćirilicom), u Arhivu </span><span style="font-size: 9pt;">VII,</span><span style="font-size: 9pt;" lang="HR">Ca, 
  k. 162, reg. br. 43/1 (BH-V-128).</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">2</span></sup><span style="font-size: 9pt;" lang="HR"> 
  Reč je o 2.314 novomobilisanih četnika koje je vodio PavleĐurišić u borbu 
  protiv jedinica 2. proleterske divizije na sektoru Ka-linovik. Sa tim 
  jedinicama na položaj je došao i Draža Mihailović, dokje Štab Vrhovne 
  komande sa svojim organima i ustanovama i daljeostao u s. Lipovu, kod Kolašina. 
  O dolasku Draže i tih jedinica u oblast Kalinovika vidi dok. br. 113.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">3</span></sup><span style="font-size: 9pt;" lang="HR"> 
  Milorad, komandant Romanijskog korpusa.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">4</span></sup><span style="font-size: 9pt;" lang="HR"> 
  Savo, komandant 1. sarajevske brigade.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">5</span></sup><span style="font-size: 9pt;" lang="HR"> 
  Milorad.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">6</span></sup><span style="font-size: 9pt;" lang="HR"> 
  Na pravcu Glavatičevo — Nevesinje napad su vršile jedinice 3.NOU divizije. 
  O borbama jedinica divizije protiv četničkih i italijan-skih snaga na tom 
  pravcu vidi dok. br. 113 i 140.</span></p>
  <p class="MsoNormal" style="text-indent: 10mm;"><span style="font-size: 9pt;" lang="HR">' 
  Stanišić.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">8</span></sup><span style="font-size: 9pt;" lang="HR"> 
  O borbama jedinica Zetskog četničkog odreda i Nikšićke brigade kod 
  Nevesinja, a potom kod Gacka, vidi dok. br. 140.</span></p>
  <p class="MsoNormal" style="text-indent: 10mm;"><span style="font-family: Arial;" lang="HR">484</span></p>
  <p class="MsoNormal" style="text-indent: 10mm;"><span lang="HR">uništimo 
  komuniste pre nego što zauzmu Nevesinje ili posle toga.<sup>9</sup> Najvažnije 
  je postići moralni preokret kod naših trupa predočavajući im svu težinu 
  situacije kod komunista i uveravajući ih u našu sigurnu pobedu dolaskom 
  Vojvode Djurišića i svežih trupa.</span></p>
  <p class="MsoNormal" style="text-indent: 10mm;"><span lang="HR">Sporazumite se 
  u svemu sa đeneralom Đukanovićem, Bajom i ostalim starešinama i javljajte 
  situaciju. Zahtevajte neprekidno izviđanje i bombardovanje iz vazduha. 
  Javljajte mi rezultate avionskog izviđanja.</span></p>
  <p class="MsoNormal" style="text-indent: 10mm;"><span lang="HR">Pobeda je naša.</span></p>
  <p class="MsoNormal" style="text-indent: 10mm;"><span lang="HR">18-3-43 g.u 
  8,45 č</span><span style="font-family: Arial;" lang="HR"> </span><span lang="HR">Pozdrav 
  Branko</span></p>
  <p class="MsoNormal" style="text-indent: 10mm;"><span style="letter-spacing: -0.5pt;" lang="HR">Položaj<sup>10</sup></span></p>
  <p class="MsoNormal" style="text-indent: 10mm;"><span lang="HR">Predato u 
  10,45 h</span></p>
  <p class="MsoNormal" style="text-indent: 10mm;"><span style="font-size: 9pt;" lang="HR">' 
  Nevesinje su 22. marta 1943. oslobodile 4. proleterska i 5. crnogorska brigada 
  3. NOU divizije. O tome vidi dok. br. 113. <sup>10</sup> Toga dana se Ostojić 
  nalazio u Kalinoviku.</span></p>
</div>
<p>
<br>
<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_92.htm"><b>Prethodni dokument</b></a></TD>
<TD><a href="4_14_2_94.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

