<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br>  

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_165.htm"><b>Prethodni dokument</b></a></TD>
<TD><a href="4_14_3_167.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA DINARSKE ČETNIČKE OBLASTI OD 26. 
MAJA 1944. KOMANDANTIMA KORPUSA ZA NAPAD NA JEDINICE NOVJ KOD DRVARA1</strong></p>
<p>[ŠTAB]</p>
<p>dinarske Četničke oblasti Pov. Br. Sl.</p>
<p>26 maja 1944&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Položaj</p>
<p align="center">ZAPOVEST</p>
<p align="center">Sekcije: Knin, Drvar, Split, razmere 1 : 100.000</p>
<p>Odpočela je ofanziva sa svih strana na poslednju Titovu republiku na 
prostoru Bos. Grahovo — Drvar — Ključ — — Kupres — Livno2.</p>
<p>U ovoj akciji mora da uzmu učešća sve raspoložive jedinice Dinarske Četničke 
oblasti koristeći opštu ofanzivu na neprijatelja3, sa ciljem da se 
neprijatelju nanese što više gubitaka, izvrši prikupljanje novih boraca i 
sprovede četnička organizacija u ovim čisto srpskim krajevima koji su do sada 
bili pod terorom Crvenih.</p>
<p>Za izvršenje prednjega,</p>
<p align="center">NAREĐUJEM</p>
<p>A. — 1) Komandant I. Bos. Korpusa4 — »Gavrila Principa« uzeće učešća 
sa celokupnim snagama ovoga Korpusa u ovoj akciji po sledećem:</p>
<p>Sa 1. i 4. Brigadom pravcem Risovac — Bos. Grahovo — Obijaj — Marino 
Brdo — Tičevo. Svoj rad saobražavati dejstvu glavnih snaga koje operišu na 
ovom pravcu, i prema prilikama i situaciji na terenu.</p>
<p>2) 2. i 3. brigada Bosanskog Korpusa pod komandom komandanta Šatorske 
Brigade potporučnika Marka Ćućuza kre-nuće pravcem Kijevo — Cetina gde će 
se sastati sa snagama Cetinske i Dinarske brigade, sastaviti operativni plan sa 
nastupanjem pravcem: Gnjat — Uniški Doci — Peulje Gornje — — Marino 
Brdo — Tičevo saobražavajući pokret i rad radu glavnih snaga i prilikama i 
situaciji na terenu.</p>
<p>B. — 1) Komandant 502 Korpusa Dinarske Cetinske Oblasti kapetan Žika 
Mladenović uzeće učešća u ovoj akciji po sle-dećem :</p>
<p>Sa celokupnim Strmičkim i Golubićkim bataljonom i delom trećeg bataljona 
preduzeće akciju na delu fronta Uili-ca — Dinara, oslanjajući se desno na 
rad glavnih snaga i održavajući vezu sa Komandantom korpusa »Gavrila Principa« 
na opštem pravcu njegovog kretanja kako je izneto pod tač. A.</p>
<p>2) Plavanjska brigada ovoga Korpusa sa celokupnom svojom snagom preduzeće 
akciju pravcem: Donji i Gornji Tiško-vac — Uilica sa zadatkom čišćenja 
Tromeđe držeći vezu desno sa Strmičkim i Golubićskim bataljonom istoga 
korpusa i dalji rad saobražavati situaciji i prilikama na terenu.—</p>
<p>V. — 1) Komandant 501 Korpusa (Kosovskog) uzeće učešća u ovoj akciji sa 
Dinarskom brigadom i Cetinsko-Civljanskim bataljonom Cetinske brigade. Ove 
jedinice prikupiće se tokom današnjeg dana u selu Cetini gde će se sastati sa 
2. i 3. brigadom Korpusa Gavrila Principa te po zajedničkom stvorenom planu 
preduzeti akciju pravcem Gnjat — Uniški Doci — Gornje Peulje — Tičevo. 
Pokret sutra 27 maja iz Cetine u 6 časova (u jutro).</p>
<p>Sve jedinice pod A, B. i V, imaju poći u naređenu operaciju bez obzira na 
stanje municije i hrane. Snabdevanje jedinica sa hranom, u koliko je ne budu 
imale sa sobom, putem rekvizicije na terenu pri čemu se skreće naročita pažnja 
komandantima da ova rekvizija ne bude pljačka nego organizo-vana i u 
najpotrebnijem obimu, te kako narod nebi mislio da smo došli da ga pljačkamo. 
Kako je ovo odsudna akcija za uništenje i zadnje Titine republike u ovu akciju 
treba sa elanom da uzme učešća sve bez obzira na glad, golotinju i bosotinju.</p>
<p>Jedinice Bosanskog Korpusa tj. 1. i 4. brigada poćiće prema usmenom naređenju 
i sporazumu sa Komandantom Korpusa.</p>
<p>Jedinice 502 Korpusa krenuće odmah na izvršenje zadatka čim prime ovu 
zapovest. —</p>
<p>Sve ostale snage Korpusa pod A, B i V, a koje ne uzimaju aktivnog učešća u 
ovoj akciji posešće položaje koje im odrede Komandanti Korpusa i biti spremne 
za hvatanje begu-naca i partizanskih dezertera kao i eventualno uništavanje i 
hvatanje većih partizanskih delova koji bi pokušali da se probiju i prebace 
kroz njihovu teritoriju. —</p>
<p>Štab Divizije od sutra 27 maja od 12 časova nalaziće se na Jelinom Polju 
gde će svi Komandanti slati izveštaje i tražiti instrukcije u koliko im to 
bude potrebno. Sve jedinice međusobno će održavati vezu prema borbenim 
zadacima raspoznavanja koji se jedinicama redovno dostavljaju.</p>
<p>Sav zarobljeni materijal Komandanti će prikupiti po Korpusima, a iz Korpusa 
dostaviti u Štab Divizije te da se na taj način spreči razvlačenje i 
zloupotreba zarobljenog materijala te kako bi isti poslužio opštim interesima 
i našoj organizaciji.—</p>
<p align="center">Na izvršenje: Sada je 11 časova.</p>
<p align="center">S VEROM U BOGA ZA KRALJA I OTADŽBINU</p>
<p>KOMANDANT Vojvoda, M. Đujić</p>
<p>Dostavljeno:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>K-tima I. Bos. Korpusa (Gavrila Principa)&nbsp;-tu 501 Korpusa (Kosovskog) i&nbsp;-tu 
502 Korpusa.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Arhiva6</p>
<p>&nbsp;</p>
<p>1&nbsp; Fotokopija originala (pisanog na mašini, latinicom) u Arhivu VII, Ča, 
k. 153, reg. br. 32/6 (H-V-595).</p>
<p>2&nbsp; Reč je o dejstvima nemačkih i ustaško-domobranskih snaga protiv 
NOVJ na slobodnoj teritoriji Like i zapadne Bosne. Operacija je počela 25. maja 
desantom nemačkih snaga na Drvar. Cilj neprijatelja je bio iznenadnom upotrebom 
vazdušnih jedinica uništiti Vrhovni štab NOV i POJ, a istovremeno 
motorizovanim i pešadijskim snagama koncentrično prodreti ka Drvaru, spojiti 
se sa vazdušnodesantnim delovima, a potom okružiti i uništiti jedinice NOVJ 
koje su branile slobodnu teritoriju. Opširnije o drvarskoj operaciji vidi 
Oslobodilački rat, knj. 2, str. 96—109.</p>
<p>3&nbsp; Vojvoda Momčilo Đujić je koristio svaku priliku da, zajedno sa 
Nemcima, napadne jedinice NOVJ. O saradnji četnika i Nemaca u Dalmaciji vidi 
dok. br. 73, 76, 77, 78 i prilog IV, dok. br. 1, 12 i 13.</p>
<p>4&nbsp; Komandant je bio poručnik Milan Cvetičanin.</p>
<p>5&nbsp; Okrugli pečat: »Štab Dinarske Četničke Divizije — Đeneralštab«.</p>
<p>6&nbsp; Napisano ćirilicom.</p>
<p>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_165.htm"><b>Prethodni dokument</b></a></TD>
<TD><a href="4_14_3_167.htm"><b>Slede&#263;i dokument</b></a></TD></TR></TABLE></CENTER> 

</TD></TR></TABLE>

</body></html>
