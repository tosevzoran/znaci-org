<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_6.htm"><b>Prethodni dokument</b></a></TD>
<TD><a href="4_14_4_8.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDE JUŽNOMORAVSKEGRUPEKORPUSA OD 5. 
AVGUSTA 1944. NAČELNIKU ŠTABA VRHOVNE KOMANDE JVUO O BORBAMA PROTIV JEDINICA 
NOV I POJ U JABLANICI U DRUGOJ POLOVINI JULA 1944.1</strong></p>
<p align="center">KOMANDA JUŽNO MORAVSKE GRUPE</p>
<p align="center">JURISNIH KORPUSA JUGOSLOVENSKE VOJSKE U OTADŽBINI</p>
<p align="center">Pov. Br. 20 5 avgusta 1944 godine Slobodne srpske planine</p>
<p align="center">Izveštaj o situaciji u Jablanici, dostavlja.</p>
<p align="center">NAČELNIKU ŠTABA VRHOVNE KOMANDE.</p>
<p>19 jula 1944 godine, posle našega neuspeha kod sela Ma-nojlovca2 o čemu ste 
od strane naših jedinica podrobnije bili obavešteni, uspeo sam da koncentrišem 
naše snage u reonu sela Bratmilovca i Mrštana oko 900 boraca. Pri dolasku na 
ovome reonu bio sam pozvan od Načelnika štaba dobrovoljačkog korpusa3 
potpukovnika g. Tatalovića4 rad? zajedničke akcije u Jablanici.5 Svoga 
delegata sa potrebnim instrukcijama poslao sam potpukovniku g. Tataloviću. 
Potrebnu šaržu municije u visini od oko 15.000 metaka primio sam. Komandant 
Vlasinskog korpusa poručnik Živojin Mitić bio je pismeno pozvan od strane 
potpisatoga,6 a prema Vašem naređenju, da dođe radi učestvovanja U akeijL 
Imenovani ovo naređenje nije izvršio, verovat-no pod sugestijama kapetana 
Jovana Stevanovića, poznatog in-triganta i defetiste iz štaba br. 110,7 o kome 
Vam je i kurir ovog štaba poručnik g. Perović pismeno i usmeno referisao u 
svoje vreme.8</p>
<p>Moralno stanje jedinica i starešina koje sam poveo u akciju, na žalost, 
moram priznati bilo je vrlo slabo. Reč koju sam dao dobrovoljcima da ću učestvovati 
gonila me je da po svaku cenu pred njima pokažem punu volju i rešenost za 
borbu pro-tivu našeg najvećeg sadanjeg neprijatelja. Naše moralno stanje i 
obavezu koju sam dao često puta kod mene izazivala je gnušanje do krajnjih 
granica jer ni jedno ni drugo nisam mogao ispuniti zahvaljujući svojim 
komandantima koji nisu hteli u tome smislu da me pomognu, te na taj način nisam 
mogao opravdati ono mišljenje o našoj borbenosti koje su dobrovoljci imali 
sobzirom na naš raniji rad u ovim krajevima. Zbog ovoga morao sam više puta da 
crvenim.</p>
<p>U okviru zamišljenoga plana u Jablanici ja sam dobio spoljne levo krilo 
preko pl. Kukavice na Oruglici i Lipovici. Do Kukavice ovaj zadatak i ako sa 
zakašnjenjem izvršio sam sa uspehom. Ali dalje, nažalost, zbog kukavičluka 
pojedinih komandanata nisam mogao izvršiti. Evo primera sa celom kolonom izbio 
sam u visini dobrovoljaca na Bunatovac. Trebalo je napadati selo Gagince. 
Komandant Leskovačke brigade (prema Vašem naređenju od 8 jula ove godine za 
formiranje Ju-rišnih korpusa9 bio je određen mojom naredbom za komandanta 
Jablaničkog jurišnog korpusa komandant Leskovačke brigade kapetan Miodrag 
Andrejević (komandant Jablaničkog korpusa kapetan Andrejević po mome naređenju 
trebao je odmah napadati na selo Gagince pravcem: Bunatovac — Koprive — 
severni deo sela Gaginca, levo od njega Kozjački a do njega Južno Moravski 
korpus. Naređenje je bilo potpuno jasno i svakome komandantu na terenu pokazao 
sam pravac napada i cilj koji se ima postići. Sve ovo moje objašnjenje bilo je 
uzaludno. Komandant Jablaničkog korpusa, umesto da izvrši moje naređenje, sam 
na svoju odgovornost krenuo je pravcem Bunatovac — Kaluđerica — Varje (straža) 
pozadi štaba dobrovoljačkog bataljona i kukavički sakrio se je pozadi 
dobrovoljaca, dok su dva korpusa podišavši Gagincu čekala na Ja-blanički 
korpus koji je sramno zbog vođstva izbegao dobiveni zadatak. Prema izloženom 
zbog kukavičluka optužujem kapetana Andrejevića i sve njegove oficire za 
neizvršenje naređenja u borbi i molim po prednjem naređenje pošto se u 
pre-kom vojnom sudu koga sam pokušao formirati naredbom mojom nije hteo primiti 
niko.</p>
<p>Sutradan u zoru izvršio sam napad na Gagince bez Jablaničkog jurišnog 
korpusa. Komunističke snage iz Oruglice napale su nas. Borba je otpočela u 
susretu. Susreli smo se na granici sela Gaginca i Melova. Odmah sam angažovao 
Južno Moravski i Kozjački korpus, a komandantu Jablaničkog korpusa kapetanu 
Andrejeviću naredio sam da iz Varja žurno hita ka poprištu borbe. Međutim 
imenovani namerno odugovlačio je pristizanje sa korpusom. Pismeno sam mu 
naredio da napada istočno od puta Gagince — Melovo — Oruglica. Međutim 
imenovani je doveo polovinu snaga zapadno od pomenutog puta.</p>
<p>Sam kao i njegovo ljudstvo kukavički se je krilo pozadi borbene linije. Bio 
sam primoran kako ja tako i moj štab sa pištoljima u ruci da ih teram u 
borbenu liniju. Ali po onom našem narodnom: sa vezanim kerom lov se ne lovi. 
Privremeno usled straha od pištolja pokazali su volju da će se boriti! Ali čim 
sam otišao da intervenišem kod dobrovoljaca, da nas pomognu bacačima_i 
artiljerijom, ostavljeni ne kontrolisani od moga oka oni su sabotirali borbu, 
kukavički krijući se u mrtvome prostoru. Dobrovoljci na prvi pogled hteli su 
nas pomoći, ali osetivši na svojoj koži precizno dejstvo bacača crvenih, 
izvukli su se izgovarajući se na zapovest koju su dobili.</p>
<p>Poznavajući opštu situaciju na celome frontu produžio sam borbu sa voljom 
i željom da crvene tučem na tome položaju. Izdao sam naređenje za opšti 
napad, ali se niko nije maknuo smesta. Pod ovakvim uslovima nije mi ostalo ništa 
drugo nego da pred mrak prekinem borbu i povučem se za selo Sumane, naređujući 
pismeno svakome komandantu korpusa red izvlačenja pri tome određujući zaštitne 
delove. Međutim ni ovo se nije izvršilo. Bilo je pravo utrkivanje ko će se 
pre izvući i brže bežati. Eto Gospodine Ministre sa kakvim sam starešinama i 
borcima vodio borbu. U ovoj borbi koja je trajala punih devet časova imali smo 
dva mrtva i osamnaest ranjenih. Gubitci crvenih su nepoznati, ali smatram prema 
vatri koju smo istavili10 bili su najverovatnije mnogo veći.</p>
<p>Posle ovoga izvlačenja Leskovačka brigada rasula se je.11 Meštani su otišli 
svojim kućama sakrivši oružje, ma da je op-šta naša situacija u tome 
momentu bila najbolja. Naše snage pod komandom Račića i Kalabića bile su 
razbile komuniste i energično ih proganjale od Kuršumlije ka Jugu. Ali kad 
imate posla sa ovakvim starešinama moraju naše stvari ići traljavo.</p>
<p>Slučaj sa komandantom 1. Jablaničke brigade kapetanom Ilijom Nikolićem i 
njegovim ljudstvom ni malo nije bolji od slučaja Leskovačke brigade. 1. 
Jablanička brigada, brojila je oko 400 ljudi, međutim sada jedva da ima oko 
100 ljudi, računajući u taj broj i partizane koji su se predali, inače gro 
brigade iz Buvske opštine ostao je svojim kućama prikrivši oružje dok je 
jedan deo otišao u dobrovoljce. Kapetan Nikolić lično je kukavica, kao meštanin 
ne preduzima nikakve me-re za čišćenje komunista i dezertera iz njegove 
jedinice, lično je kompromitovan pre ovoga rata kao lopov, a u organizaciji 
produžio je svoj stari zanat. Na raspadanju brigade naročito je uticalo 
predaja njegovog komandanta bataljona partizanima, narednika Stojana Antića, 
koji i dalje nagovara i vrbuje ljudstvo da se ne odaziva pozivu kapetana Nikolića. 
Kapetan Nikolić ma da sam mu više puta naređivao da preduzme potrebne mere 
prema ovakvim krivcima ne radi ništa.</p>
<p>Da bi major g. Mladenović12 novo određeni komandant grupe korpusa mogao 
brzo preorganizovati sadanje jedinice, neophodno je potrebno da dođe sa jednom 
grupom Sumadina-ca najmanje jačine oko 150 ljudi. Ovde nema starešine-oficira, 
koji bi mogao komandovati prvom Jablaničkom brigadom i Leskovačkom brigadom. 
Potrebno je odmah majoru g. Mlade-noviću staviti dva mlada, hrabra i iskusna 
oficira radi koman-dovanja i preorganizovanja prve Jablaničke i Leskovačke 
brigade. Podrobnije podatke može Vam reći usmeno i poručnik g. Perović.</p>
<p>Kroz nekoliko dana očekujem akciju na desnoj obali reke Jablanice, gde se za 
sada nalazi najjača grupa, pa da s ovim snagama koje imam pri ruci mobilišem 
naše ljudstvo iz 1 Jablaničke i Leskovačke brigade i da sa tim produžim rad. 
U ovoj akciji nadam se da će učestvovati i potpukovnik g. Ke-serović, pored 
dobrovoljaca, kojih je na terenu oko četiri bataljona.</p>
<p>Prednje se dostavlja s molbom na znanje i nadležnost.</p>
<p align="center">Komandant, kapetan</p>
<p align="center"><strong>Bor.</strong>13<strong> S. Manić</strong></p>
<p align="center">U akta14</p>
<p>1 Original (pisan na mašini ćirilicom) u Arhivu VII, Ca, k 100, reg. br. 
43/3 (S-V-16906).</p>
<p>2 Reč je o borbama protiv jedinica 22.«Divizije NOVJ 10/11. jula 1944. Opširnije 
o tome vidi Zbornik NOR-a, tom XIV, knj. 3, dok. br. 230; tom I, knj. 9, dok. 
br. 15.</p>
<p>3 Odnosi se na Štab Srpskog dobrovoljačkog korpusa (dalje: SDK). Prve 
njegove jedinice (nazvane Srpski dobrovoljački odredi) formirala je nemačka 
okupaciona uprava 1941. godine, radi borbe protiv NOP-a u Srbiji, od pripadnika 
fašističke organizacije &quot;-Zbor«, kojoj je Di-mitrije Ljotić bio na čelu. 
Prvi odred (nazvan 3. đački dobrovoljački odred) formiran je 15. septembra 
1941, a kasnije je formirano ukupno dvanaest odreda, koji su bili raspoređeni 
po celoj Srbiji. Isključivo pravo njihove upotrebe imala je nemačka okupaciona 
uprava iako su ovi odredi, do kraja 1942, imali svoju komandu pod nazivom 
Komanda Srpskih dobrovoljačkih odreda. Komandant je bio pukovnik Košta Mušicki, 
do početka decembra 1941, od tada do kraja 1942. potpukovnik Ilija Kukić, kada 
za komandanta ponovo dolazi Kosta Mušicki. Tada je pomenuta komanda 
preimenovana u Štab SDK, a odredi u bataljone. Decembra 1943. SDK je potpao pod 
Nedićevu vladu i ponovo reorganizovan, tako da je imao pet pukova (1, 2, 3, 4. 
i 5) i samostalni artiljerijski divizion. Početkom novembra 1944. prebačen je 
u Istru. U naređenju Vrhovne komande Vermahta od 20. oktobra 1944. za njegovo 
prebacivanje u Istru i stavljanje pod Komandu »Jugozapad« ističe se da SDK »dobro 
se je borio u borbama protiv Titovih bandi u Srbiji i oštro je antiboljševički 
nastrojen« zato »zaslužni dobrovoljački korpus, ne srne da bude prepušten 
svojoj sudbini već mora da ga se angažuje na drugom mestu za naše potrebe« 
(Arhiv VII, NAV-T-311, rolna — dalje: r.-285, snimak — dalje: S.-657). SDK 
se održao do 12. maja 1945, kada su se kod sela Muterbergena na Dravi njegova 
tri puka predala Britancima, a ovi ih kasnije izručili jedinicama JA. Kosta Mušicki 
je od Vojnog veća Vrhovnog suda FNRJ osuđen na smrt streljanjem i streljan 17. 
jula 1946.</p>
<p>4&nbsp; Radomir.</p>
<p>5&nbsp; i 12 Vidi dok. br. 4„nap. 11.</p>
<p>6 Naređenje komandantu Vlasinskog korpusa je izdato 20. jula 1944. i u njemu 
se, pored rečenog, ističe đa toga dana »počinje glavna i opšta akcija 
protivu komunističkih snaga u Toplici, Jablanici i Pustoj reci.« (Arhiv VII, 
Ča, k. 100, reg. brl 38/3).</p>
<p>7 Brojčana oznaka Štaba Južnomoravske grupe korpusa. Pre njenog formiranja 
(juna 1944) taj broj je pripadao Komandi južne Srbije, koja je imala ulogu 
istaknutog dela Štaba Vrhovne komande za teritoriju Makedonije, Kosova i dela 
južne Srbije (do Sokobanje). Grupa je u svom sastavu imala Južnomoravski, 
Vlasinski, 1. i 2. kosovski korpus i štap-sku brigadu.</p>
<p>8 U izveštaju od 24. jula 1944. Draži Mihailoviću, poručnik Branko Perović 
piše o neuspelim borbama Južnomoravske grupe korpusa protiv 22. divizije NOVJ 
od 10. do 15. jula 1944. i zaključuje da je »moralno stanje vojnika Južnomoravske 
grupe jurišnih korpusa ispod svake je kritike, pogotovo što se ni jedan 
oficir, posle ovakvih neuspeha ne nađe da vojnike ohrabri ako ne istinom a ono 
oruđem laži. Vojnici su izgubili svako poverenje u sebe same još i neslogom 
oficira koja je jasna i očita.« (Arhiv VII, Ča, k. 100, reg. br. 40/3).</p>
<p>9 Reč je o formiranju Južnomoravske grupe jurišnih korpusa u čiji sastav 
su ušli Jablanički, Južnomoravski i Vlasinski korpus. Naredba Draže 
Mihailovića od 8. jula 1944. o formiranju ove grupe nalazi se u Arhivu VII, Ča, 
k. 5, reg. br. 14/1.</p>
<p>10 Treba: ostvarili.</p>
<p>11 U izveštaju od 11. avgusta 1944. komandant Leskovačke brigade piše 
komandantu Rasinsko-topličke grupe korpusa, između ostalog, da je od 250 ljudi 
brigada spala na 115, da je sa ostatkom i dalje u akciji sa Vlasinskim korpusom 
i graničnim bataljonom iz Vlasotinaca »protiv komunista«, kao i da mu je 
nemoguće da i dalje ostane pod komandom kapetana Manića (Arhiv VII, Ča, k. 
100, reg. br. 26/5).</p>
<p>12&nbsp; Mladen.</p>
<p>13&nbsp; Borivoje.</p>
<p>14Dopisano, olovkom, na poleđini dokumenta.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_6.htm"><b>Prethodni dokument</b></a></TD>
<TD><a href="4_14_4_8.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
