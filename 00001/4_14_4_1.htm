<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_0.htm"><b>Prethodni dokument</b></a></TD>
<TD><a href="4_14_4_2.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ JOVANKE KRIŠTOF 1. AVGUSTA1944. DRAŽI 
MIHAILOVIĆU O STANJU ČETNIKA U ISTRI, NJIHOVJ SARADNJI SA NEMAČKIM TRUPAMA I 
OD-NOSIMA IZMEĐU NJE I DOBROSAVA JEVĐEVIĆA1</strong></p>
<p align="center">1. VIII. 44.</p>
<p align="center">MNOGOPOSTOVANI GOSPODINE MINISTRE</p>
<p>Ico2 se povratio. Da li ima kakvu poštu za mene ne znam, pošto mi je Aero3 
onemogućio kontakt sa njim. Aero je uveren da sam poslala tajno po Ici izveštaj 
o ovdašnjem radu. Nastojim ga o protivnom ubediti, a on mi tvrdi da sam jedino 
ja mogla dati te podatke, pošto sam bila dobro upućena u sve i stalno 
protestvovala protiv stvari, koje mu Vi navodite.</p>
<p>Vaše pismo4 je vrlo delovalo na Aera. Ispočetka, nije hteo ništa predamnom 
reći već samo galamio zbog Vašeg naređenja, te da će samo Kralju 
odgovarati. Mene bi dao već davno steljati, ali se boji Vas, pošto ima naređenje 
da me čuva. Za evo sam Vam vrlo zahvalna Gospodine Ministre.</p>
<p>Ne mogu tvrditi ali ipak sam dobila utisak, da će bar ograničiti, ako već 
ne prekinuti veze sa br. 11.5 Potpuno kidati veze kaže da ne može i za to će 
Kralju odgovarati. Predlagala sam mu da bar udesi sa br. 11 da ove ljude prebaci 
u Liku,6 gde bi imali samo povremenske veze i slobodno kretanje po terenu, ako 
već ne može čisto prekinuti. Odgovorio mi je da radi na tom, samo pitanje je 
da li će to br. 11 odobriti, onda bi bila malenkost za njih da se oslobode.</p>
<p>Ljudi su vrlo nestrpljivi i žele se čim pre izvući iz tih mreža. Boje se, 
da ih ne pretekne jesen. Naročito strah imaju ljudi pred invazijom i boje se da 
ih br. 11 ne izruči partizanima, da osigura svoje zaleđe. Zbog toga su 
pojedine grupe htele da beže. Zadržala sam ih sa namerom da se svi organizuju. 
Jovan je preko svog brata to dočuo i optužio me pred Aerom da.. .7 ljude.</p>
<p>Ovo je ipak imalo donekle dobre posledice, jer je vodstvo uvidelo, da će 
izgubiti vojnike, ako im ne posvećuje nikakve brige. I tad je počeo Aero 
misliti, kako bi legalno prebacio ljude u Liku. U tom smislu je imao i 
konferencu od 25—27/VII u Trstu sa delegacijom iz Berlina. Kaže da su mu obećali, 
da će moći prebaciti sve ljude sa oružjem i spremom, gde bude že-leo. Dati 
će mu još i 2 topa ili bacača po želji. Ovo je ljudima saopštio kao gotovu 
činjenicu, te ih na taj način donekle umirio.</p>
<p>Do danas se ne vidi još nikakav stvaran rezultat te konfe-rence. Jedina činjenica 
je, da je jučer stiglo iz Postojne 41 dobrovoljac, koji su se javili za liku, 
ali razoružani i sa svojim prnjama. Među tih 41 je 8—10 staraca, isto toliko 
mladića, ostalo sposobni borci. Na ove borce pada sumnja od strane četn. da su 
part. koje je sakupljao por. Marjan i dovodio ovamo. Tu tvrdnju četnici 
podupiru i sa tim, što su pristali da idu bez oružja. Ako je to tačno onda je 
vrlo nezgodno da ih se ispušta, pošto su vrlo dobro upućeni u rad četn.[ika] 
i njihove namere. Ove ljude mora Aero sam iz It.[alije] transportirati za Liku.</p>
<p>Ipak jedna stvar baca sumnju, da će br. 11 dozvoliti, da odu ljudi sa oružjem 
i spremom. Jučer su išli svi četn. iz Lovrana, Ike i Jušića sa grupom br. 
11 približno 80—100 u akciju kod Klane.8 Rezultat akcije nula. Jedna grupa je 
primetila part. i htela pucati, ali oficir br. 11 nije dozvolio. Kasnije se 
izgovarao, da je mislio da to naši beže i zbog toga nije dozvolio da se 
strelja na njih. Druga grupa je htela bez br. 11 na drugu stranu, ali toga ovi 
nisu dozvolili.</p>
<p>23. VII. iza Lovrana napala je part. brigada Nem.[ce] i fašiste.9 Borba se 
vodila celi dan. Sve tri strane su imale više gubitaka. U bolnicu je doveženo 
na večer 30 faš. dočim Nem. su vozili na Reku.10 U toj borbi učestvovao je i 
jedan naš odred od 30 ljudi bez gubitaka. Na večer se Aero povratio iz Trsta. 
Kad je čuo da se borba još vodi u mom prisustvu naredio je Đak.11 da ode br. 
11 te mu saopšti, neka idu svi naši ljudi po naređenju Aera u pomoć Nem. i 
faš. Srećom Đak. nije našao nikoga u kom.[andi] te nije bilo tako potrebno 
da se naši bore rame uz rame sa Nem. i faš. Do sada niti u jednu akciju nisu išli 
naši bez br. 11, a najgore je to čuvanje pruge i raznih objekata. Inače sav 
rad i svi odnošaji su isti, kako sam Vas već pre obavestila. Part.[izanska] 
prop.[aganda] ga dobro iskoriš-ćuje. Mnogo bolje bi bilo, da se radi pod Nedićevom 
firmom a ne pod Vašom. Znam dobro iz iskustva rada sa Kol.12 da je uvek pazio 
da ne padne ni najmanje senka na Vaše ime, jer se time šteti samoj stvari. Dočim 
svi ovde ne vode ništa računa o tome i A.[ero] se javno hvali kako ima veze sa 
Vama. Čak je Orlove dao četn. na šajkače, ali srećom možemo to sa br. 11 
prepre-čiti. Dobro je što ste mu prebacili saradnju i vezu sa br. 11, jer i to 
javno trubi, pa će bar ljudi doznati, da ovo radi bez Vašeg odobrenja. 
Potrebna bi mu bila češće ovakva inekcija, pošto brzo popusti delovanje.</p>
<p>Iako se izgovara da će pred Kraljem odgovarati oseća veliki strah pred 
Vama, te nastoji da se izvuče i uspostavi dobre odnošaje. To se vidi najbolje, 
što prikuplja potpise da se opravda. Ovde iskorišćuje, negde neinteligenciju, 
negde greha,13 negde unapređenja i odlikovanja, a nekoji se potpisuju već i 
zbog toga da imaju mir i otklone pozornost sa sebe. Nekoji su vrlo osetljivi na 
karijere i dušu bi prodali za to, pa kad to gledamo hvalim Boga što kao žena 
ne mogu reflektirati na nikakvu karijeru, da me ne može spopasti ta bolest.</p>
<p>Ljude iz Like sakupio je i doveo je pomoću br. 11 por. Marjan 2 grupe, a 
jednu ppor. Korać sve po naređenju Aera. Krenuli su ljude sa izgovorom, da se 
tu koncentrišu i onda povrate u Liku. Ljudi su mišljenja, da bi se mogli i u 
Lici zadržati, pošto je proleće bilo na vratima, a tu su odmah doži-veli 
razočaranje.</p>
<p>Sad opet mora Marjan u Liku po nar. Aera, da tamo orga-nizuje. Vrlo nerado 
ide, jer se boji, da će ga napasti žene, što je odveo ljude, a s druge strane 
njegovi su ljudi jako vezani uz njega i teško ih ostavlja. Boji se da će ljudi 
njegov odlazak tumačiti kao.begstvo pred invazijom. Vojnik je i izvršuje naređenje.</p>
<p>Poruč. Skendžić vodit će ove bez oružja. To je jedan od one trojice iz 
Lj.[ubijane]. Ti ljudi su tu već više od mes. dana. Por. Filipović dobio je 
propusnicu za Bgd i da tu ne gubi vre-me, otputovao je pre 14 dana za Bgd. 
Majora je sam Aero juče uputio za Bgd, jer nije za teren.</p>
<p>Kap. Đak. se odmah uputio po Vašem naređenju na teren, ali još za sad ne 
u liku, već u Jušiće, da čuva prugu. A. [era] najviše boli što su mu 
zapretili da ćete ga lišiti svih činova. To mu je najosetljivija tačka. Našao 
se otvoreno u nebranom grožđu — zbog Vas bi morao kidati veze, a sa br. 11 
toliko se zapleo, da to ne ide lako. Da bi mene kaznio, straši me, da ćemo on, 
Kol.[ben] i ja u ropstvo, ako odu četn.[ici] od br. 11. Odgovorila sam mu da ćemo 
Kol.[ben] i ja sve rado žrtvovati što je u interesu naše stvari, a on neka 
pravovremeno strugne.</p>
<p>Neophodno potrebno bi bilo da se povede računa o familijama boraca, a naročito 
palih, jer za tu sirotinju niko ne brine. Primećujem da to vrlo šteti moralu 
boraca. Isto tako o bolesnicima i invalidima. U Gorici je par Đujićevih boraca 
sa amputiranom nogom ili rukom. O tim bednicima ne vodi niko računa. Na višeputnu 
intervenciju jednog četnika, poslao im kao za Uskrs svakom po 100 L. — od 
tada ništa. O ovima ovde vodim ja računa, sad kad sam u »penziji« imam 
dovoljno vremena da ih posećujem. Vojnik mora osetiti da se brine za njega i 
onda kad je nesposoban za borbu. Kol.[ben] je na to obraćao veliku pozornost, 
pa me čudi ova bezbrižnost.</p>
<p>Aero sad zove sve u pomoć da ga opravdaju pred Vama i dokaže da je laž 
saradnja sa br. 11. 2itnik iz Ljublj. kog je A.[ero] pozvao u tu svrhu izjavio 
mi je sledeće: Aero mu naručio, da zamoli Kom. Sl. da Vam javi da je lažan 
izveštaj o njegovoj saradnji sa br. 11.</p>
<p>I ovog puta Vas molim, da pošaljete nekog ovamo, tko će proveriti tačnost 
mog izveštaj a i o svemu Vas tačno obavešta-vati. Na mene A.[ero] sumnja, te 
sad nemam onog pogleda u sve stvari koji sam pre imala. Nastoji da odstrani sve 
ljude iz moje okoline koji su mi odani i mogu koristiti. Nadamnom se vodi stroga 
kontrola i svaki je osumnjičen tko samnom razgovara.</p>
<p>Aero mi danas reče, da je doneta odluka o Kol. Bit će navodno konfiniran u 
Trst. Ako je ovo tačno, onda će moći strugnuti i produžiti rad.</p>
<p>Prilažem Vam sliku A.[era], koju je dao razmnožiti na mnogo primera. Ovo je 
samo jedna komedija. Isto prilažem izveštaj vojnika, koji su bili kod Ustaša.</p>
<p>Još jednom Vam mnogo i mnogo zahvaljujem na zaštiti i ostajem najodanija.</p>
<p align="center"><strong>Mira14</strong></p>
<p>Arhiv15</p>
<sup>1</sup><b class="medtxt"> Original (pisan mastilom, latinicom) u Arhivu 
Vojnoistorijskog instituta, fond Četnička arhiva (dalje: Arhiv VII, Ca), k. 
150, reg. br. 40/40.</b><br>
<sup>2</sup><b class="medtxt"> Vlatković, kurir štaba Draže Mihailovića.</b><br>
<sup>3</sup><b class="medtxt"> Dobrosav Jevđević, tada Dražin delegat u Istri 
i Sloveniji.</b><br>
<sup>4</sup><b class="medtxt"> To pismo nije pronađeno.</b><br>
<sup>5</sup><b class="medtxt"> Opšta šifra za nemačkog okupatora (njegove 
jedinice, komandante, funkcionere, štabove, ustanove i dr.).</b><br>
<sup>6</sup><b class="medtxt"> Radi se o četnicima iz Like koji su došli u 
Istru.</b><br>
<sup>7</sup><b class="medtxt"> Nečitka reč.</b><br>
<sup>8</sup><b class="medtxt"> i 9 Radi se o dejstvima 1. i 2. istarske brigade.</b><br>
<sup>10</sup><b class="medtxt"> Treba: Rijeku.</b><br>
<sup>11</sup><b class="medtxt"> Dušan Đaković, kapetan.</b><br>
<sup>12</sup><b class="medtxt"> Kolben (major Karlo Novak).</b><br>
<sup>13</sup><b class="medtxt"> Tako piše u originalu, verovatno treba: greške.</b><br>
<sup>14</sup><b class="medtxt"> Jovanka Krištof (rod. Ribar), šef radio-službe 
i šifre u četničkoj Komandi Slovenije. Pored ove dužnosti, pratila je rad te 
komande, odnose među četničkim starešinama, kretanja u razvoju četničkog 
pokreta u Sloveniji, kao i sva ostala zbivanja u vezi sa četnicima u Sloveniji, 
i o tome redovno obaveštavala Dražu Mihailovića. Opširnije o tome vidi 
Zbornik dokumenata i podataka o narodnooslobodilačkom ratu naroda Jugoslavije 
(dalje: Zbornik NOR-a), tom XIV, knj. 2, dok. br. 156 (dep. br. 2307) i 181; 
knj. 3, dok. br. 198. U ovoj knjizi vidi dok. br. 21.</b><br>
<sup>15</sup><b class="medtxt"> Reč je dopisana olovkom, ćirilicom.</b>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_0.htm"><b>Prethodni dokument</b></a></TD>
<TD><a href="4_14_4_2.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
