<html>
<head>
<meta http-equiv="Content-Type" content="text/html; charset=utf-8">

<title>USTANAK NARODA JUGOSLAVIJE 1941. - PODRINJSKI PARTIZANSKI ODRED</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>USTANAK NARODA JUGOSLAVIJE 1941.<br>PODRINJSKI PARTIZANSKI ODRED<br>PERIOD DO PRVE NEPRIJATELJSKE OFANZIVE</b><br>


<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_11_5.htm"><b>Prethodni dokument</b></a></TD>
<TD><a href="37_11_7.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center;mso-pagination:widow-orphan"><span lang="HR" style="font-size:12.0pt;mso-ansi-language:HR">UČVRŠĆENJE 
DISCIPLINE U ODREDU I ORGANIZOVANJE POZADINE<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Ustanak 
u Mačvi imao je svestranu podršku najširih seoskih masa. Stupali su u odred i 
siromašni, i srednji i bogati</span><span lang="HR" style="font-size:12.0pt"> </span><span lang="HR" style="font-size:12.0pt;mso-ansi-language:HR">seljaci. 
Bilo je bogatih seljaka koji su zauzimali istaknuta rukovodeća mesta u Mačvanskom 
partizanskom odredu. Među njima su poznati Tufegdžić, Belovuković, Josipović, 
Brkić, Đoković i drugi koji su od prvog dana uzeli učešća u dizanju 
ustanka. Njihovo učešće od prvih dana ustanka na strani </span><span style="font-size:12.0pt">NOP</span><span lang="HR" style="font-size:12.0pt;mso-ansi-language:HR"> 
imalo je velikog uticaja na ekonomski najjače seljake da i oni stupe u odred i 
da ga svestrano pomažu. Mali je broj seljaka, uglavnom političkih špekulanata, 
koji su se držali pasivno prema </span><span lang="DE" style="font-size:12.0pt;mso-ansi-language:
DE">NOP</span><span lang="HR" style="font-size:12.0pt;mso-ansi-language:HR">. Od 
prvih naših akcija na Bogatić i razoružavanja žandarma — u svim selima Mačve 
postojala je u narodu želja a se pomogne partizanima u hrani, odeći i obući, 
da se stupa partizane. Nastalo je spontano takmičenje ko će više doprineti 
NOP-u. Već krajem avgusta u svim selima javlja se veliki broj ljudi: sa željom 
da stupi u partizane. Članovi Partije i SKOJ koji su ostavljeni u selima 
neumorno su radili na sakupljanju raznih priloga i pripremanju ljudi za odred. 
Na konferencijama su se prijavljivali oni koji su želeli da stupe u odred. 
Potom su između sebe birali komandira i komesara po uzoru na čete u odredu. 
Nije bilo sela u kome nije bila bar po jedna četa, ali bilo je i takvih, kao, 
na </span><span style="font-size:12.0pt">primer</span><span lang="HR" style="font-size:12.0pt;
mso-ansi-language:HR">, Klenje, C. Bara, Badovinici itd. u kojima je bilo 5—6 
četa. Čete su brojale od 50 do 100 ljudi.</span><span style="font-size:12.0pt"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Čete 
su bile nenaoružane, imale su samo po nekoliko pušaka. Odred ih, međutim, 
nije mogao naoružati jer je to bila vojska od 2 000—2 500 ljudi. Zbog toga je 
štab odreda odlučio ostavi u selima, da tamo obavljaju stražarske i kurirske 
službe, da hvataju špijune, prikupljaju potrebne stvari za odred itd. K</span><span lang="DE" style="font-size:12.0pt;mso-ansi-language:DE">ad</span><span lang="DE" style="font-size:12.0pt;mso-ansi-language:HR"> 
</span><span lang="DE" style="font-size:12.0pt;mso-ansi-language:DE">je</span><span lang="HR" style="font-size:12.0pt;mso-ansi-language:HR"> 
odred imao više oružja, naoružavao bi pojedine čete i pozivao<i> </i>ih u 
odred.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Ovako 
veliki priliv boraca u naše jedinice zahtevao je preduzimanje niza mera za učvršćenje 
odreda i njegove pozadine. Još od samog formiranja vodilo se računa ko dolazi 
u odred. Svako se nije primao. Nekoliko primera pokazuju zašto je bila potrebna 
tolika opreznost.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Jednoga 
dana, još u samom početku ustanka, dok je postojala samo jedna četa, došao 
je u odred jedan seljak iz Noćaja. Ovaj čovek se iznenada još u junu 1941. 
godine eksponirao u selu kao »komunista«, te je bio uključen u rad mesne 
grupe aktivista. Navodno, zbog toga je početkom jula došao u sukob sa opštinskim 
delovođom iz Noćaja, koji ga je ošamario pred narodom. Pošto je bio delimično 
upućen u pripreme ustanka, zatražio je vezu da se priključi partizanima. Data 
mu je veza i on je došao u odred. Međutim, bez ičijeg znanja napušta grupu i 
odlazi, navodno, u Beograd, da tamo traži jednoga našeg druga, iako je ovaj u 
to vreme bio u Mačvi i učestvovao u pripremama ustanka. Taj se čovek ponovo 
vraća u odred. Opet je neposlušan i nedisciplinovan. Ponovo samovoljno odlazi 
iz odreda. Napušta i stražarsko mesto. Ponašanje mu je vrlo čudnovato. 
Postavlja i neobična provokatorska pitanja kao, na </span><span style="font-size:12.0pt">primer</span><span lang="HR" style="font-size:12.0pt;mso-ansi-language:HR">, 
komandantu odreda: »Ko si ti? Ko te je poslao?« Osuđen je na smrt 
streljanjem.<sup>8<o:p>
</o:p>
</sup></span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><b><sup><span lang="HR" style="mso-bidi-font-size:12.0pt;
mso-ansi-language:HR">8</span></sup><span lang="HR" style="mso-bidi-font-size:
12.0pt;mso-ansi-language:HR"> Po izjaivi Milana Belovukovića Deve (usmeni 
izvor).</span><span style="mso-bidi-font-size:12.0pt"><o:p>
</o:p>
</span></b></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Drugi 
</span><span lang="DE" style="font-size:12.0pt;mso-ansi-language:DE">primer. </span><span lang="HR" style="font-size:12.0pt;mso-ansi-language:HR">Kada 
su borci jedne naše čete ušli u Prnjavor otvorili su trgovinu braće Živković 
i iz nje uzeli za sebe duvana, papira, bonbona, čokolade i drugih sitnica. 
Seljaci su, međutim, razgrabili neke druge stvari. Kada je za to doznao 
komandant odreda naredio je da se četa postroji, pa da se iz nje izdvoje oni 
koji su uzimali stvari iz Živkovićevog dućana. Izdvojeno je 7—8 mladića 
koji su imali pune džepove duvana i drugih sitnica. Komandant im je rekao: »Vi 
znate da je to kod nas zabranjeno. Zato ćemo vas streljati!« Odmah je zatim 
pored njih postavio stražu. Tek uz intervenciju zamenika komandanta Deve pušteni 
su pod uslovom da to ubuduće ne čine.<sup>9<o:p>
</o:p>
</sup></span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><b><sup><span lang="HR" style="mso-bidi-font-size:12.0pt;
mso-ansi-language:HR">9 </span></sup><span lang="HR" style="mso-bidi-font-size:
12.0pt;mso-ansi-language:HR">Po izjavi Boška Ostojića.<o:p>
</o:p>
</span></b></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Još 
jedan </span><span lang="DE" style="font-size:12.0pt;mso-ansi-language:DE">primer. 
</span><span lang="HR" style="font-size:12.0pt;mso-ansi-language:HR">Na Kosovcu 
u Petkovici jedna seljanka je optužila dva partizana da su joj silovali ćerku. 
Š</span><span lang="DE" style="font-size:12.0pt;mso-ansi-language:DE">tab</span><span lang="HR" style="font-size:12.0pt;mso-ansi-language:HR"> 
odreda je povodom toga obrazovao sud koji je ispitao slučaj i osudio ovu 
dvojicu: jednog na smrt, dok je drugog proterao iz odreda. Oko 30. avgusta osuđen 
je na smrt i mitraljezac Emil, izbeglica iz Slavonije, zato što je nehotice iz 
puške ubio jednog partizana. Intervencijom </span><span lang="DE" style="font-size:12.0pt;mso-ansi-language:
DE">Mike </span><span lang="HR" style="font-size:12.0pt;mso-ansi-language:HR">Mitrovića 
pomilovan je. Kasnije je to bio odličan borac.</span><span style="font-size:
12.0pt"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Odred 
je takođe nemilosrdno progonio i kažnjavao vinovnike pljačkanja privatne 
imovine. S prvim partizanskim akcijama pojavila su se neka lica koja su upadala 
u kuće imućnih seljaka, uzimali im nakit i novac, predstavljajući se kao 
partizani. Tako je jedan meštanin iz Bogatića opljačkao neke seljake, govoreći 
im da su pare potrebne partizanima. Za njim su pošla u poteru četiri 
partizana. Uhvatili su ga u Banovom Polju. Osuđen je na smrt i streljan. U Noćaju 
je takođe uhvaćen jedan pljačkaš i streljan. Mačvanski narod je dobro 
prihvatio ove </span><span style="font-size:12.0pt">mere</span><span lang="HR" style="font-size:12.0pt;mso-ansi-language:HR">, 
</span><span style="font-size:
12.0pt">pa</span><span lang="HR" style="font-size:12.0pt;mso-ansi-language:HR"> 
je dalja pljačka sprečena.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Takođe 
su preduzimane </span><span lang="DE" style="font-size:12.0pt;mso-ansi-language:
DE">mere </span><span lang="HR" style="font-size:12.0pt;mso-ansi-language:HR">za 
sprečavanje širenja pete kolone. I ove </span><span style="font-size:12.0pt">mere 
dale </span><span lang="HR" style="font-size:12.0pt;mso-ansi-language:HR">su 
pozitivne rezultate. Pored sreskog načelnika koji je likvidiran prilikom prvog 
oslobođenja Bogatića uhvaćen je i nemački špijun časovničar Fani iz 
Bogatića. Otkriveni su i neki petokolonaši iz Bogatića i Drenovca.</span><span style="font-size:12.0pt"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Kada 
je gotovo ćela Mačva bila slobodna i Nemci nisu bili u mogućnosti da koriste 
ceste Šabac — Loznica i Šabac — Bogatić, a da ne budu napadnuti od naših 
boraca, oni su pokušali da politički slome otpor. Našli su u Šapcu nekoliko 
»uglednih građana« i poslali ih u Mačvu da u selima drže konferencije i 
odvraćaju narod od borbe protiv Nemaca. Seljaci su o tome odmah izveštavali naše 
borce. Ovi »ugledni« građani bili su neki šabački intelektualci. Borci su 
ih dočekali kada se se ovi vraćali s konferencije, napali ih i ubili jednog, 
dok su ostali jedva uspeli da pobegnu kolima.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Narodu 
je naročito imponovala disciplina partizana u odnosu na imovinu seljaka. Prepričavalo 
se kako partizani prođu kroz ceo potes kukuruza, a da ne uberu nijedan 
zelenjak. Pričalo, se i to kako po ceo dan sede u voćnjaku a ne dirnu ni jednu 
krušku, jabuku ili šljivu. Sviđalo se to seljacima. Nisu oni bili tvrdice, 
niti im je bilo žao da borci nešto pojedu, ali im je to imponovalo. Zato su 
sami donosili borcima obilne količine ne samo voća već i svega drugog.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">U 
izveštaju instruktora </span><span lang="DE" style="font-size:12.0pt;mso-ansi-language:
DE">PK</span><span lang="HR" style="font-size:12.0pt;mso-ansi-language:HR"> Mila 
Ivkovića od 14. </span><span style="font-size:12.0pt">VIII</span><span lang="HR" style="font-size:12.0pt;mso-ansi-language:HR"> 
1941, koji je poslat Pokrajinskom komitetu, ističu se uspesi koje je postigao 
Podrinjski partizanski odred. Pokrajinski komitet 20. </span><span style="font-size:12.0pt">VIII</span><span lang="HR" style="font-size:12.0pt;mso-ansi-language:HR"> 
odgovara na taj izveštaj Okružnom komitetu:<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">&nbsp;<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><i><span lang="HR" style="font-size:11.0pt;mso-bidi-font-size:12.0pt;
mso-ansi-language:HR">Pravilno ste shvatili proglas SK... Budući da ste vi 
pravilno započeli borbu, ni za trenutak ne sumnjamo da ćete izvršiti sve 
postavljene zadatke .. .<sup>10<o:p>
</o:p>
</sup></span></i></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><b><sup><span lang="HR" style="mso-bidi-font-size:12.0pt;
letter-spacing:-.5pt;mso-ansi-language:HR">10</span></sup><span lang="HR" style="mso-bidi-font-size:12.0pt;letter-spacing:-.5pt;mso-ansi-language:HR"> 
</span><span lang="HR" style="mso-bidi-font-size:12.0pt;mso-ansi-language:HR">Zbornik 
I/l, str. 63 i 64.<i><o:p>
</o:p>
</i></span></b></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Jedan 
od važnijih stavova u to vreme na koje </span><span lang="DE" style="font-size:
12.0pt;mso-ansi-language:DE">PK</span><span lang="DE" style="font-size:12.0pt;
mso-ansi-language:HR"> </span><span lang="DE" style="font-size:12.0pt;mso-ansi-language:
DE">uka</span><span lang="HR" style="font-size:12.0pt;mso-ansi-language:HR">-ruje 
Okružnom komitetu bilo je da odmah priđe stvaranju zajedničkih odbora 
Narodnooslobodilačkog fronta, povezujući se pristalicama svih bivših partija 
koje se danas izjašnjavaju sa borbu protiv okupatora i njegovih slugu.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Prvi 
odbor Narodnooslobodilačkog fronta </span><span style="font-size:12.0pt">OK</span><span style="font-size:12.0pt;mso-ansi-language:HR"> 
</span><span style="font-size:
12.0pt">je</span><span lang="HR" style="font-size:12.0pt;mso-ansi-language:HR"> 
formiran u Mačvi, okupivši u njega desetak uglednih građana. U Jadru i 
Pocerini nije bilo takvih ličnosti, te je ovaj odbor u Mačvi bio dosta uzak i 
nije mogao imati isti uticaj na Pocerinu i Jadar kao što ga je imao na Mačvu. 
Drugog septembra održana je konferencija predstavnika sela, na kojoj se 
diskutovalo o situaciji. Pročitan je tom prilikom i proglas na koji su prisutni 
stavili svoje potpise. Tako je narodnooslobodilački pokret u Mačvi dobio još 
više u svojoj obimnosti — okupio je najšire: slojeve u Mačvi i stavio ih u 
pokret da pomažu narodnooslobodilačku borbu. Oni koji su se do tada kolebali 
ili bili protiv ustanka, morali su sada svoj stav jasnije da pokažu.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Ustanak 
u Mačvi brzo je dobijao neverovatne razmere Digla se cela Mačva. U njoj je 
vrilo kao u košnici. I staro i mlado je davalo svoj doprinos narodnooslobodilačkoj 
borbi Stvorene su mnoge radionice: za pravljenje bombi, obuće, šivanje odela i 
rublja za borce. Međutim, bilo je potrebno mnogo više znanja, snage i umešnosti 
da bi se ovako širok </span><span style="font-size:12.0pt">front</span><span lang="HR" style="font-size:12.0pt;mso-ansi-language:HR"> 
naroda organizovao, povezao, kontrolisao i usredsredio na prave ciljeve. Za to, 
pak, nije bilo ni dovoljno kadrova a ni vremena.</span><span style="font-size:12.0pt"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Nekoliko 
dana posle formiranja Narodnooslobodilačkog fronta </span><span style="font-size:12.0pt">PK 
</span><span lang="HR" style="font-size:12.0pt;
mso-ansi-language:HR">je, ocenjujući rad </span><span style="font-size:12.0pt">OK 
</span><span lang="HR" style="font-size:12.0pt;mso-ansi-language:HR">na izvršenju 
zadataka, između ostalog izrekao ovu pohvalu:<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span style="font-size:12.0pt">&nbsp;<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><i><span lang="HR" style="font-size:11.0pt;mso-bidi-font-size:12.0pt;
mso-ansi-language:HR">Vaš rad, a naročito povezivanje i uvlačenje u aktivnu 
saradnju pristalica bivših građanskih partija, </span><span style="font-size:11.0pt;mso-bidi-font-size:12.0pt">PK 
</span><span lang="HR" style="font-size:11.0pt;mso-bidi-font-size:12.0pt;mso-ansi-language:
HR">pohvaljuje i ističe kao </span><span style="font-size:11.0pt;
mso-bidi-font-size:12.0pt">primer </span><span lang="HR" style="font-size:
11.0pt;mso-bidi-font-size:12.0pt;mso-ansi-language:HR">ostalim našim partijskim 
organizacijama. Bez sumnje vi ste učinili mnogo u podizanju svoga kraja na 
otpor neprijatelju...<sup>11<o:p>
</o:p>
</sup></span></i></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><b><sup><span lang="HR" style="mso-bidi-font-size:12.0pt;
letter-spacing:-2.15pt;mso-ansi-language:HR">11</span></sup><span lang="HR" style="mso-bidi-font-size:12.0pt;mso-ansi-language:HR"> 
</span><span style="mso-bidi-font-size:12.0pt">Zbornik </span><span lang="HR" style="mso-bidi-font-size:12.0pt;mso-ansi-language:HR">I/l, 
str. 64.<i><o:p>
</o:p>
</i></span></b></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">U 
biltenima Glavnog štaba NOPOJ od 2. do 8. broja ta-kođe su zabeleženi događaji 
i uspesi u Mačvi. U biltenu br. 3 kaže se: »... da su partizani gospodari čitave 
Mačve i da se Nemci utvrđuju u Šapcu . . .« a zatim »... mora se odati 
priznanje hrabrim partizanima u Mačvi ...«<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Bilo 
je, međutim, i nekih slabosti i skretanja s linije preglasa </span><span style="font-size:12.0pt">CK</span><span style="font-size:12.0pt;mso-ansi-language:
HR"> </span><span style="font-size:12.0pt">KPJ</span><span lang="HR" style="font-size:12.0pt;mso-ansi-language:HR">. 
U početku nije bio sasvim jasno shvaćen karakter ustanka. Zbog toga je bilo 
zastranjivanja ulevo prilik »provođenja politike ustanka. Bilo je, na </span><span lang="DE" style="font-size:12.0pt;mso-ansi-language:DE">primer</span><span lang="HR" style="font-size:12.0pt;mso-ansi-language:HR">, 
takvih shvatanja da kroz borbu protiv okupatora treba rušiti i kapitalističke 
elemente. Na zgrade su isticane crvene zastave, pisane parole: »Živela KPJ«, 
»Živeo Staljin«, »Konfiskacija bogataša«; Bilo je diskusije, a i pokušaja 
oduzimanja zemlje bogatim </span><span lang="DE" style="font-size:12.0pt;mso-ansi-language:DE">selja</span><span lang="HR" style="font-size:12.0pt;mso-ansi-language:HR">cima 
i davanje iste napoličarima. Na ovakve pojave </span><span lang="DE" style="font-size:12.0pt;mso-ansi-language:
DE">PK</span><span lang="HR" style="font-size:12.0pt;mso-ansi-language:HR"> je 
brzo reagovao i ukazao na svu ozbiljnost posledica do kojih može doći ako se 
ovako nastavi.<sup>12</sup><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><b><sup><span lang="HR" style="mso-bidi-font-size:12.0pt;
letter-spacing:-.3pt;mso-ansi-language:HR">12</span></sup><span lang="HR" style="mso-bidi-font-size:12.0pt;mso-ansi-language:HR"><span style="mso-tab-count:
1"> </span>Zbornik I/l, dok. 3.<o:p>
</o:p>
</span></b></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><!--[if gte vml 1]><v:line id="_x0000_s1026" style='position:absolute;
 left:0;text-align:left;z-index:1;mso-position-horizontal-relative:margin'
 from="-34.8pt,336.25pt" to="-34.8pt,371.75pt" o:allowincell="f"
 strokeweight=".25pt">
 <w:wrap anchorx="margin"/>
</v:line><![endif]-->
<span lang="HR" style="font-size:12.0pt;
mso-ansi-language:HR">Pokazalo se nepravilnim, i to naročito kada je odred 
morao da napusti svoj teren, to što je i </span><span style="font-size:12.0pt">OK</span><span lang="HR" style="font-size:12.0pt;mso-ansi-language:HR"> 
stalno bio u pokretu sa odredom. </span><span lang="DE" style="font-size:12.0pt;mso-ansi-language:DE">OK</span><span lang="HR" style="font-size:12.0pt;mso-ansi-language:HR"> 
nije posvetio dovoljno pažnje, dok je odred još bio na svom terenu, stvaranju 
novih partijskih organizacija, njihovom učvršćenju i pripremanju za nove 
uslove rada ako bi se odred privremeno povukao i </span><span lang="DE" style="font-size:12.0pt;
mso-ansi-language:DE">OK</span><span lang="HR" style="font-size:12.0pt;
mso-ansi-language:HR"> sam ostao na terenu. </span><span lang="DE" style="font-size:12.0pt;mso-ansi-language:DE">OK</span><span lang="HR" style="font-size:12.0pt;mso-ansi-language:HR"> 
se isuviše bio angažovao u odredu, tako da samo dva člana </span><span lang="DE" style="font-size:12.0pt;
mso-ansi-language:DE">OK</span><span lang="HR" style="font-size:12.0pt;
mso-ansi-language:HR"> nisu bila neposredni rukovodioci odreda, ali su i oni 
bili stalno u odredu. Gotovo svi članovi Partije i SKOJ-a legalizovali su se na 
oslobođenoj teritoriji u vreme dok je odred bio na terenu, pa su, kad se ovaj 
morao povući, i oni morali poći s njim. Tako je većina sela ostala bez 
partijskog uporišta. Za celo vreme </span><span lang="DE" style="font-size:12.0pt;
mso-ansi-language:DE">OK </span><span lang="HR" style="font-size:12.0pt;
mso-ansi-language:HR">nije uspeo da formira sreske komitete. </span><span lang="DE" style="font-size:12.0pt;mso-ansi-language:DE">PK</span><span lang="DE" style="font-size:12.0pt;mso-ansi-language:HR"> 
</span><span lang="DE" style="font-size:12.0pt;mso-ansi-language:DE">je</span><span lang="HR" style="font-size:12.0pt;mso-ansi-language:HR"> 
uočio ovu slabost, pa u jednom pismu </span><span lang="DE" style="font-size:12.0pt;mso-ansi-language:DE">OK</span><span lang="HR" style="font-size:12.0pt;mso-ansi-language:HR"> 
kaže:<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="DE" style="font-size:12.0pt;mso-ansi-language:DE">OK</span><span lang="HR" style="font-size:12.0pt;mso-ansi-language:HR"> 
kao celina mora uvek biti na okupu zajedno sa instruktorom u mestu (koje se može 
i menjati) iz koga će najlakše i najuspešnije rukovoditi čitavim radom i 
obezbediti pregled i kontrolu rada part(ijskih) org(anizacija). </span><span lang="DE" style="font-size:12.0pt;mso-ansi-language:DE">OK</span><span lang="HR" style="font-size:12.0pt;mso-ansi-language:HR"> 
nije niti može biti neko pokretno telo koje bi išlo za pa</span><span lang="DE" style="font-size:12.0pt;
mso-ansi-language:DE">rtizanskim</span><span lang="HR" style="font-size:12.0pt;
mso-ansi-language:HR"> odredom, pa se čak potpuno uklopilo u njegov sastav.<sup>13<o:p>
</o:p>
</sup></span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><b><sup><span lang="HR" style="mso-bidi-font-size:12.0pt;
letter-spacing:-.3pt;mso-ansi-language:HR">12</span></sup><span lang="HR" style="mso-bidi-font-size:12.0pt;mso-ansi-language:HR"><span style="mso-tab-count:
1"> </span>Zbornik I/l, dok. 3, str. 166</span></b><span lang="HR" style="font-size:12.0pt;mso-ansi-language:HR"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Međutim, 
i posle ovoga ukazivanja </span><span lang="DE" style="font-size:12.0pt;
mso-ansi-language:DE">PK</span><span lang="HR" style="font-size:12.0pt;
mso-ansi-language:HR"> stanje se u ovom pogledu nije mnogo izmenilo, što je 
imalo krupnih posledica po partijsku organizaciju kada partizanski odred nije više 
mogao ostati na tom terenu.<o:p>
</o:p>
</span></p>
<span lang="HR" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">Takođe je padalo u oči da je komandant odreda bio najaktivniji politički 
radnik, mada nije bio član </span><span lang="DE" style="font-size:12.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:DE;mso-fareast-language:EN-US;mso-bidi-language:AR-SA">OK</span><span lang="HR" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">. U odredu je bilo članova </span><span lang="DE" style="font-size:12.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:DE;mso-fareast-language:EN-US;mso-bidi-language:AR-SA">OK</span><span lang="HR" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA"> na dužnostima od komandira i komesara sve do komesara odreda, a 
komandant je uglavnom istupao i govorio na zborovima.</span>
<p>
<br>
<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_11_5.htm"><b>Prethodni dokument</b></a></TD>
<TD><a href="37_11_7.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

