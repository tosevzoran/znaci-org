<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_10.htm"><b>Prethodni dokument</b></a></TD>
<TD><a href="38_12.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:14.4pt;margin-right:0mm;
margin-bottom:0mm;margin-left:46.8pt;margin-bottom:.0001pt;text-align:center;
text-indent:-46.8pt;background:white"><b><span lang="SR-CYR" style="mso-ansi-language:
SR-CYR">ODNOS PREMA PARTIZANSKOM POKRETU</span></b></p>
<p class="MsoNormal" style="margin-top:13.7pt;margin-right:.7pt;margin-bottom:
0mm;margin-left:.5pt;margin-bottom:.0001pt;text-align:justify;text-indent:39.1pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Odnos 
Draže Mihailovića i ravnogorskog pokreta prema partizanima treba sagledati u 
konstelaciji odnosa vladajućeg režima u staroj Jugoslaviji prema Komunističkoj 
partiji. Još 1920. godine, donošenjem Obznane, KPJ je stavljena van zakona. 
Zabranjen je njen rad, a članovi Partije su masovno otpuštani iz svih državnih 
institucija, organizovana su im suđenja i mnogi su osućivani na dugogodišnje 
robije. Mnogi su morali da napuste zemlju. Jugoslavija je postala jedna od 
zemalja u svetu koja se drastično obračunavala sa komunizmom. U tu borbu za 
uništenje komunista bile su uključene sve državne institucije, što je 
postalo državni prioritet. Ipak, glavnu ulogu u tom poslu imale su policija i 
vojska, koje su bile stub monarhističke vladavine. One su bile kadrovski pročišćene. 
U njima su ostali samo monarhisti i ostrašćeni antikomunisti. Od te vlasti 
komunisti su bili u potpunosti anatemisani. Njih nisu prihvatali ni u Aprilskom 
ratu 1941. godine kada su se javljali dobrovoljno da brane zemlju od fašističke 
agresije. Omraza prema komunistima u ovim državnim strukturama bila je ogromna, 
naročito meću policijom i oficirskim kadrom u vojsci.<o:p>
</o:p>
</span></p>
<p class="MsoNormal" style="margin-right:.25pt;text-align:justify;text-indent:
36.0pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
takvoj podeli i mećusobnoj napetosti susreli su se, posle okupacije zemlje 
1941. godine, dva ustanička pokreta: jedan ravnogorski, koji predvodi oficir 
monarhista, drugi partizanski, koji vode komunisti. Oni su od svoje pojave bili 
antagonistički raspoloženi jedan prema drugom. Njihovi pogledi o potrebi voćenja 
zajedničke borbe protiv okupatora bili su na startu u velikoj suprotnosti. 
Partizani su hteli odmah borbu protiv okupatora, dok je Mihailović zastupao mišljenje 
da je ta borba preuranjena i da treba sačekati ishod rata, koji treba da reše 
velike sile. Mihailoviću nije smetala, niti je tu nešto video loše, postojeća 
vlast, koja je radila za okupatora. On sa tom vlašću uspostavlja dobre odnose 
gotovo na svim nivoima. Sve pregovore koje mu je nudilo rukovodstvo partizanskog 
pokreta Mihailović je odbijao sa uvek istim objašnjenjem &quot;da je za borbu 
preuranjeno&quot;. Mećutim, dok je Mihailović uporno odbijao da razgovara sa 
partizanima o zajedničkoj borbi otiv okupatora, on potajno vodi razgovore sa 
Milanom Aćimovićem, zatim sa Milanom Nedićem, o zajedničkoj borbi protiv 
partizana, ili, kako su govorili, komunista. Setimo se samo momenta, o kome smo 
već pisali, kada je Milan Nedić došao za predsednika vlade, Mihailović 
odmah, šalje svoju delegaciju, 31. avgusta 1941. godine, na razgovore sa Nedićem, 
gde su vođeni pregovori o zajedničkoj borbi protiv komunista u Srbiji i Bosni. 
Nedić u prvim mesecima ustanka daje Mihailoviću novčanu pomoć za plate 
oficirima. A, dok je delegacija bila u Beogradu, Mihailović sa jednom svojom 
jedinicom, kojom lično komanduje, u selu Planinici napada četu partizana 
Kolubarskog NOP odreda, gde ubija dvojicu partizana, a više njih ranjava. Bilo 
je pokušaja da se u lokalnim okvirima postigne saglasnost o voćenju zajedničke 
borbe. Takav sporazum je potpisan izmeću četnika i partizana u selu 
Guberevcima (Dragačevo) 21.jula 1941. Umesto zajedničke borbe, predstavnici četnika 
su dali saglasnost žandarmima da 22. avgusta u Rogači ubiju Dragana Vranića i 
rane Milana Bata Jankovića, koji su tu radili na organizaciji ustanka. Znači, 
svi ti sporazumi bili su mrtvo slovo na papiru. Zna se i to da je Mihailović 
smenio sa komandnih funkcija popa Vladu Zečevića i Ratka Martinovića zbog 
toga što su bez njegovog odobrenja učestvovali, zajedno sa partizanima, u 
borbi za osloboćenje Krupnja. Kakav je Mihailović imao stav prema borbi protiv 
okupatora, svedoči njegova izjava data nemačkom komandantu puka 342. pešadijske 
divizije 1. novembra 1941. godine, koju smo već citirali.<o:p>
</o:p>
</span></p>
<p class="MsoNormal" style="margin-top:3.85pt;margin-right:.5pt;margin-bottom:
0mm;margin-left:0mm;margin-bottom:.0001pt;text-align:justify;line-height:13.2pt;
mso-line-height-rule:exactly;background:white"><span lang="SR-CYR" style="mso-ansi-language:SR-CYR">Pisanje 
ovih istoričara da su komunisti hteli i otpočeli građanski rat radi 
ostvarenja proleterske revolucije proističe iz njihovog frustriranog odnosa 
prema komunistima.Oni se te fikcije<span style="mso-spacerun: yes">&nbsp; </span>ne 
mogu osloboditi, jer su tim svojim opredeljenjima teško opterećeni, pa sve to 
što oni o tome pišu, u suprotnosti je sa stvarnim događajima i činjenicama 
koje su se ovde dešavale. Jer u tom vreme u partizanskom pokretu pitanja u 
takvoj formi nisu postavljana. Neosporno je da su partizani na početku ustanka 
rušili postojeću vlast, ali ona je bila u službi okupatora. Ona je radila 
protiv interesa svog naroda. Sigurno je i to da su komunisti bili protiv 
monarhističkog urećenja zemlje, ali to pitanje u ustaničkim danima nije 
postavljano. Tim problemima su se više bavili u suprotnom taboru, jer su 
strahovali da do toga dođe. Vidite, neosporno je da je ravogorcima odgovarala 
vlast koja je bila u službi okupatora, jer su seoni na nju i oslanjali i od nje 
su imali nekakvu pomoć. Mećutim, postavlja se pitanje: Kako su oni bili protiv 
okupatora, a na drugoj strani imali su punu saradnju sa predstavnicima vlasti 
koja služi okupatoru? Ta vlast prilikom oslobađanja nekih naših gradova imala 
je punu podršku ravnogoraca - &quot;oslobodilaca&quot;, koji su pokušvali da 
ta vlast i posle osloboćenja zadrži svoje pozicije. Sve ovo govori da je Draža 
Mihailović, vodio dvostruku politiku. Hgeo je da bude antifašista, ali i da 
ima dobre odnose, koliko je bšo moguće, sa onima koji su služili okupatoru.<o:p>
</o:p>
</span></p>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_10.htm"><b>Prethodni dokument</b></a></TD>
<TD><a href="38_12.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

