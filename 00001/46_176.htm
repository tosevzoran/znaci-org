<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_175.htm"><b>Prethodni dokument</b></a></TD>
<TD><a href="46_177.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading231" style="text-align: justify; line-height: normal; mso-pagination: widow-orphan lines-together; page-break-after: avoid; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><a name="bookmark138"><span lang="HR" style="mso-fareast-language:HR" class="Heading230">Dejstva 
Brigade u decembru 1944.</span></a></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">&nbsp;<o:p>
</o:p> 
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">U  
sastavu 12. udarne divizije, 12. proleterska NOU brigada vodila je ofanzivne  
borbe u istočnoj Slavoniji na komunikaciji Đakovo - Osijek i Podgorač -  
Osijek. Zatim, istočno od komunikacije Đakovo - Osijek u pozadini Sremskog  
fronta, u Vrbici kod Starih Mikanovaca, i čvrsto držala blokadu komunikacije  
Vrpolje - Đakovo - Osijek. Između Sremskog fronta i jedinica 12. slavonske  
udarne divizije nalazio se uži koridor od oko 30 km, koji su Nijemci uporno  
branili zbog izvlačenja svojih trupa iz doline rijeke Bosne. Dio snaga Nijemci  
su upućivali za ojačanje Sremskog fronta, a sa drugim učvršćivali desni bok  
u Slavoniji i na lijevoj obali rijeke Drave.</span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Iz  
procjene njemačke Vrhovne komande za Jugoistok poznato je: »Povećana  
aktivnost na teritoriji između Slavonije i Srema koja se do 8. decembra 1944.  
samo naslućivala, sada je konačno potvrđena pokretom jedinica 6. slavonskog  
korpusa sa 12. i 40. divizijom koje se već nalaze na liniji Đakovo - Osijek.  
Istovremeno, 10. korpus počeo je pokret prema Virovitici«. Nijemci su  
procjenili da je operativna namjera sovjetskih jedinica, 6. i 10. korpusa bila  
da izvrše udar prema sremskom frontu. Po drugoj varijanti da će Rusi forsirati  
Dravu kod Virovitice i nanijeti udar u pravcu Zagreba i Siska. Jer, Tito želi  
da osvoji Hrvatsku.<sup>20</sup>^ Na nivou taktičkih borbenih zadataka 12.  
proleterska slavonska brigada je u decembru imala osam većih borbi u zahvatu  
komunikacije Đakovo - Osijek i Đakovo - Pleternica. U toku decembra glavni  
zadatak 12. slavonske udarne divizije i 12. proleterske brigade bio je ometanje  
saobraćaja njemačkim kolonama koje su se povlačile iz doline rijeke Bosne  
pravcem Slavonski Brod - Vrpolje - Đakovo - Donji Miholjac.</span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Još  
u toku borbi za Našice, u 12. proleterskoj brigadi izvršene su kadrovske  
promjene. Za komandanta 1. bataljona postavljen je Luka Krajinović, do tada  
komandir 1. čete u istom bataljonu. Za komandanta 2. bataljona postavljen je Đoko  
Čanaglić, do tada komandant 1. bataljona. U Štabu Brigade za političkog  
komesara postavljen je Jovan Kokot. Za zamjenika političkog komesara Brigade  
postavljen je Nikola Bjelac, do tada sekretar Brigadnog komiteta SKOJ-a u Osječkoj  
brigadi.</span><span lang="HR" style="font-size:12.0pt"><o:p>
</o:p>
</span></p>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_175.htm"><b>Prethodni dokument</b></a></TD>
<TD><a href="46_177.htm"><b>Slede&#263;i dokument</b></a></TD></TR></TABLE></CENTER> 

</TD></TR></TABLE>

</body></html>

