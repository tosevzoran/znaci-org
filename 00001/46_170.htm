<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_169.htm"><b>Prethodni dokument</b></a></TD>
<TD><a href="46_171.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading231" style="text-align: justify; line-height: normal; mso-pagination: widow-orphan lines-together; page-break-after: avoid; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><a name="bookmark132"><span lang="HR" style="mso-fareast-language:HR" class="Heading230">Dodeljivanje 
proleterskog naziva 12. slavonskoj brigadi</span></a></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">&nbsp;<o:p>
</o:p> 
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Poslije  
završenog međukorpusnog tromjesečnog takmičenja na teritoriji Hrvatske, koje  
je trajalo od 15. juna do 15. septembra 1944, Štab 12. slavonske divizije  
dostavio je Štabu 6. korpusa NOVJ izvještaj o slijedećem: »Dostavljamo vam  
podatke o postignutim rezultatima u toku tromjesečnog takmičenja, koje je  
raspisao Glavni štab Hrvatske. Naše brigade, naši borci i rukovodioci u  
mjerenju snaga, u iskrenoj želji da doprinesu što više za pobjedu svog  
Korpusa, postigli su za ova 3 mjeseca lijepe i značajne rezultate. Oni su,  
koristeći se više nego prije stečenim iskustvima, napadajući još odlučnije  
nego ranije, učeći marljivije nego do tada, u vremenu od 15. 06. do 10. 09.  
1944. likvidirali 7 neprijateljskih uporišta, izbacili iz stroja 4679  
neprijateljskih vojnika i oficira. Oni su zaplijenili preko 1700 pušaka i 137  
puškomitraljeza i mitraljeza i 8 topova. U ovom vremenu naše su se jedinice  
junački borile za žetvu i odbranile je od »crnih gavrana«. One su vodeći  
neprekidne borbe sa ustašama. Nijemcima, kozacima, gestapovcima, zdrugovcima i  
domobranima, uništavale njihovu živu silu i njihov ratni materijal. Borci i  
rukovodioci naših brigada neće se zadovoljiti postignutim rezultatima. Naša  
Divizija u ovim zadnjim borbama i u predvečerje same slobode, iskoristiće  
iskustvo iz protekla tri mjeseca i, biće još odlučnija i nemilosrdnija u  
ispunjavanju zadataka svoga korpusa«.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a>  
A u tom tromjesečnom takmičenju pobjedila je 12. brigada.</span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Ona  
je kao najbolja u 12. diviziji na bojnom polju i u ukupno postignutim  
rezultatima za 3 mjeseca takmičenja, dobila 102.297 bodova. Na drugo mjesto  
dolazi Osječka brigada sa 90577 bodova, a treće mjesto zauzela je Čehoslovačka  
brigada sa 18877 bodova. Rezultati 12. NOU brigade: za 3 mjeseca izbacila je iz  
stroja 2295 neprijateljevih vojnika, od čega 912 ubijenih 584 ranjena i 799  
zarobljenih. Za 3 mjeseca je svakog dana, u prosjeku, izbacila iz stroja 25  
neprijateljevih vojnika, nedjeljno 180, a mjesečno 750 vojnika. Za 3 mjeseca  
Brigada je zaplijenila 1100 pušaka, 67 puškomitraljeza i mitraljeza, 8 teških  
i 8 lakih minobacača, 4 topa 47 mm, 33 automata, 445.000 metaka, 721 ručnu  
bombu, 4500 artiljerijskih granata, 2 putnička automobila i 100 kola sa  
konjskim zapregama punih raznog ratnog materijala. Uništila je: 5 borbenih kola  
i 11 puškomitraljeza. Za 3 mjeseca 12. brigada oslobodila je Podgorač i Grubišno  
Polje, a s Osječkom brigadom učestvovala je u oslobođenju Badljevine, u  
napadu na Bizovac sa 18. brigadom kod Osijeka, u napadu na Krndiju s Osječkom  
NO brigadom itd. Pet puta je silazila sa Dilja i iz đakovštine na glavnu železničku  
prugu Zagreb - Beograd, razarala kolosjeke i rušila njemačke transportne  
vozove. U Požeškoj kotlini za 10 dana teških i krvavih borbi, zajedno s Osječkom  
brigadom, odbranila je bogatu žetvu. Pod zaštitom 12. i Osječke brigade, 3000  
žetelaca požnjelo je i prikupilo žito sa 7000 jutara oranice. U partizanske  
magacine spremljeno je 200 vagona pšenice, a 60 vagona preko plana. To je samo  
dio aktivnosti 12. brigade.</span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">U  
političkom, kulturno-prosvjetnom radu i u pružanju pomoći narodu, najviše je  
postigla 12. brigada. Svakog mjeseca u njoj je, u prosjeku, održano preko 100  
vodnih, četnih i bataljonskih sastanaka. Svaka četa nedjeljno je izdala po 1  
broj džepnih i zidnih novina. Jedanput nedjeljno svaka četa i bataljon održali  
su po jedne usmene novine i održali kulturno-prosvjetnu priredbu zajedno sa  
seoskom omladinom i narodom. Četni i bataljonski pjevački horovi, recitatori i  
bataljonske dramske sekcije, naučile su po nekoliko novih borbenih pjesama,  
recitacija i dramskih uloga. Borci i rukovodioci 12. NOU brigade, takmičili su  
se u čišćenju i održavanju oružja i lične opreme. Po svom spoljašnjem  
izgledu, čistoći i disciplinovanom izvršavanju naređenja svojih starješina,  
uvijek su bili među prvima. Poslije borbene akcije, veliki broj boraca i  
rukovodilaca nije se koristio vremenom za odmor. Umjesto odmora, oni su pomagali  
narodu ustaničkih i oslobođenih sela Slavonije u poljskim radovima, u opravci  
poljoprivrednog alata, obuće i odjeće. Za sve vrijeme borci 12. NOU brigade  
vodili su računa i o svojim ranjenim drugovoma. Prikupljali su cigarete, rublje  
i druge predmete za ličnu upotrebu, i slali ih u partizanske bolnice«.<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:footnote">[2]</span></sup></a></span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">U  
telegramu Glavnog štaba Hrvatske 6. slavonskom korpusu od 19. i 26. oktobra  
1944. stoji: »Budite gordi, junački borci Slavonije. U tromjesečnom takmičenju  
u Hrvatskoj, najbolje rezultate postigle su jedinice 6. slavonskog korpusa.  
Najslavnija slavonska brigada, naša 12. udarna, najbolja je brigada u  
Hrvatskoj, a Vrhovni štab NOV i POJ dodjeljuje joj naziv</span><span lang="HR" style="font-size:12.0pt;mso-fareast-language:HR" class="BodytextBold">  
proleterska.</span><span lang="HR" style="font-size:12.0pt;mso-fareast-language:
HR" class="Bodytext30"> Čestitamo vam za postignute rezultate i pohvaljujemo  
borce, podoficire, oficire i političke komesare 6. slavonskog korpusa na čelu  
sa komandantom Matom Jerkovićem i političkim komesarom Vladom Janjićem -  
Capom«.<a style="mso-footnote-id:
ftn3" href="#_ftn3" name="_ftnref3" title><sup><span style="mso-special-character:
footnote">[3]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Na  
osnovu postignutih rezultata, Štab 6. korpusa i Štab 12. slavonske divizije  
pohvalili su borce i rukovodioce za postignute rezultate Naredbom br. 48 od 15.  
septembra 1944. koja glasi: »Pohvaljujemo borce, podoficire, oficire i  
politkomesare 12. udarne i Osječke brigade na čelu sa štabovima koji su  
pokazali upornost, požrtvovanje, hrabrost i vještinu u rukovođenju svojim  
jedinicama i, na taj način, nanijeli neprijatelju osjetne gubitke u živoj sili  
i ratnom materijalu. Za pokazano požrtvovanje, odlučnost, hrabrost i vještinu  
u uništavanju neprijatelja i rukovođenju svojim jedinicama, pohvaljujemo  
slijedeće borce i rukovodioce 12. brigade: iz 1. bataljona: Josipa Vukojevića,  
Stojana Prodanovića i Nikolu Brkovića, komandire četa, Slavka Borića,  
vodnika, Đuru Atalića pomoćnika političkog komesara čete, Petra Stanića nišandžiju  
teškog mitraljeza i PT-puške, Franju Soboćana, pomoćnika političkog  
komesara čete, Ostoju Filipovića, komandira voda, Jakoba Katulića, borca i  
Stevu Kukića, desetara.</span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Iz  
2. bataljona: Peru Dobričića, komandanta bataljona, Vasu Radića, Zorana Lazića  
i Dušana Ćasića, komandire četa, Marijana Čižića, političkog komesara čete,  
Dragu Divjaka, nišandžiju puškomitraljeza, Jozu Vrbaskiju, vodnika, Vasu  
Stojanovića, Petra Vukovića, Janka Šeatovića, desetare, Milku Tulum, borca i  
Adama Božića.</span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Iz  
3. bataljona: Đuru Sekulića, komandira čete, Miloša Todorovića, komandira  
čete, Slavka Kovačevića, političkog komesara čete, Lazu Ostojića, političkog  
komesara čete, Stevu Stankovića, političkog komesara čete, Živojina Nićivojevića,  
komandira voda, Matu Vrbana, nišandžiju puškomitraljeza, Jovicu Nešića,  
sekretara bataljonskog sekretarijata SKOJ-a i Ljubu Aćimovića, političkog  
delegata, Andriju Grudanića, političkog komesara čete i Ivana Moslavca,  
komandira Jurišne Čete.</span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Iz  
4. bataljona: Ružu Bojčić, desetara, Janka Sušu, vodnika, Pavla Blažanina,  
vodnika, Josipa Hegedušića, vodnika, Zdravka Štajmingera, političkog  
komesara čete, Dragu Radmilovića, borca, Paju Marića, borca, Josipa Gučeka,  
borca, Jovana Sremca, vodnika, Tomu Valičevića, borca, Tomu Borića, komandira  
čete i Petra Bogdanovića, komandanta bataljona«.<sup>187</sup></span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Povodom  
proglašenja 12. NOU brigade</span><span lang="HR" style="font-size: 
12.0pt;mso-fareast-language:HR" class="BodytextBold"> proleterskom</span><span lang="HR" style="font-size:12.0pt;mso-fareast-language:
HR" class="Bodytext30">, mnogi bivši borci 12. NOU brigade, koji su se nalazili  
u korpusnoj pozadini, postavili su pitanje nošenja srpa i čekića -  
proleterskog znaka - na kapama. Štab Korpusa proslijedio je taj zahtjev Glavnom  
štabu Hrvatske 9. decembra 1944, a Glavni štab Hrvatske je odgovorio: »Srp i  
čekić mogu nositi samo oni borci koji se vode po spisku u 12. udarnoj brigadi.  
Petokrake zvjezde sa srpom i čekićem na kapama nose samo borci i rukovodioci  
jedinica koje su odlukom Vrhovnog štaba dobili naziv proleterska«. U vezi s  
tim, Štab 6. korpusa ponovno upućuje depešu Glavnom štabu Hrvatske, koja  
glasi: »Imamo mnogo starih boraca iz 12. proleterske brigade koji su po  
bolnicama izbačeni iz borbenog stroja. Oni su najviše doprinjeli da Brigada  
postane proleterska. Sada se nalaze u pozadini. Oni postavljaju pitanje prava na  
srp i čekić«.<sup>188</sup></span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">»Glavni  
štab NOV i PO Hrvatske objavio je rezultate međukorpusnog tromjesečnog takmičenja  
za najbolju brigadu u Hrvatskoj. Pobjedu je odnijela naša slavna i junačka,  
12. udarna brigada. To je, zaista, veliki ponos cijele Slavonije i naše  
Divizije naročito. Svaki borac i svaki rukovodilac treba da se time ponosi. To  
priznanje, taj uspjeh naše 12. udarne brigade, uspjeh je i ponos i ostalih  
jedinica 6. slavonskog korpusa. Mi to moramo svečano proslaviti. Ostale brigade  
naše Divizije treba da pošalju tople čestitke 12. udarnoj brigadi. Na  
konferencijama treba govoriti o tome šta znači tako golema pobjeda 12. udarne  
brigade. Svim jedinicama naše Divizije pobjeda 12. udarne brigade neka bude  
podstrijek za budući rad i buduća takmičenja, a 12. udarna brigada neka još  
uloži više volje i još više poleta i ljubavi za jači i intenzivniji rad. U  
cijeloj Slavoniji, 12. udarna brigada kao najstarija brigada, zaista je  
obljubljena. Ovu pobjedu naše prve brigade, našeg miljenčeta, proslaviće  
cijeli narod Slavonije. Prema tome, ostale brigade naše Divizije ne smiju  
zaostati. Dvanaesta udarna brigada je poznata kao najbolja, ali to još uvijek  
ne znači da je neće koja brigada prestići. U radu se treba rukovoditi geslom:  
stići i prestići«.<a style="mso-footnote-id:ftn4" href="#_ftn4" name="_ftnref4" title><sup><span style="mso-special-character: 
footnote">[4]</span></sup></a></span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><i><sup><span style="mso-special-character: footnote; mso-fareast-language: HR" lang="HR">[1]</span></sup></i></a><i><span lang="HR" style="mso-fareast-language:HR">)  
    Za vrijeme tromjesečnog takmičenja, komandant 12. divizije bio je Nikola  
    Demonja, a politički komesar </span><span lang="DE" style="mso-ansi-language:DE;mso-fareast-language:DE">Otmar</span><span lang="DE" style="mso-fareast-language:DE">  
    </span><span lang="HR" style="mso-fareast-language:HR">Kreačić. Kreačić  
    je španski borac. U NOB-u od 1941, nosilac »Partizanske spom. 1941«, član  
    KPJ od 1938. Bio je rukovodilac Agitpropa </span><span lang="DE" style="mso-ansi-language:DE;mso-fareast-language: 
DE">CK</span><span lang="DE" style="mso-fareast-language:DE"> </span><span lang="HR" style="mso-fareast-language:HR">KPH,  
    a od maja 1944. politički komesar 12. divizije, zatim politički komesar  
    korpusa. Narodni heroj Jugoslavije i general-pukovnik u penziji.</span><span lang="HR"><o:p> 
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><span class="Footnote64"><i><span style="font-size:10.0pt;mso-bidi-font-size:12.0pt;mso-ansi-language:EN-US;
mso-fareast-language:DE">7QQ</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title></a><i><span lang="HR" style="mso-fareast-language:
HR">185) Zbornik . .., tom V, knj. 29, dok. 107, str. 587-588. Arhiv VII JNA, </span><span lang="DE" style="mso-ansi-language:DE;mso-fareast-language:DE">reg. 
    </span><span lang="HR" style="mso-fareast-language:HR">br.</span><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><i><span lang="HR" style="mso-fareast-language:HR">k-119/7-1/1, 
    k-119/7-2/1.</span><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn3">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn3" href="#_ftnref3" name="_ftn3" title><i><sup><span style="mso-special-character: footnote; mso-fareast-language: HR" lang="HR">[3]</span></sup></i></a><i><span lang="HR" style="mso-fareast-language:HR">&gt; 
    Zbornik .. ., tom V, knj. 29, dok. 107.</span><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><i><sup><span style="mso-special-character: footnote; mso-fareast-language: HR" lang="HR">[3]</span></sup><span lang="HR" style="mso-fareast-language:HR">) 
    Zbornik . . ., tom V, knj. 29, dok. 107, Arhiv VII </span><span style="mso-ansi-language:EN-US;mso-fareast-language:
DE">f. </span><span lang="HR" style="mso-fareast-language:HR">NOP-a k-893 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 11-1/2.</span><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn4">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn4" href="#_ftnref4" name="_ftn4" title><i><sup><span style="mso-special-character: footnote; mso-fareast-language: HR" lang="HR">[4]</span></sup></i></a><i><span lang="HR" style="mso-fareast-language:HR">)  
    Pismo je napisao politički komesar 12. divizije Josip Krajačić Prika. U  
    NOVJ od 1941.</span><span lang="HR"><o:p> 
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><i><span lang="HR" style="mso-fareast-language:HR">Bio  
    je borac, politički komesar čete i bataljona, politički komesar brigade i  
    divizije.</span><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><i><span lang="HR" style="mso-fareast-language:HR">Poginuo  
    u automobilskoj nesreći juna 1945.</span><span lang="HR"><o:p> 
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_169.htm"><b>Prethodni dokument</b></a></TD>
<TD><a href="46_171.htm"><b>Slede&#263;i dokument</b></a></TD></TR></TABLE></CENTER> 

</TD></TR></TABLE>

</body></html>

