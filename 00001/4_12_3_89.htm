<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 2</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 2</b><br> 

<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_3_88.htm"><b>Prethodni dokument</b></a></TD>
<TD><a href="4_12_3_90.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA NEMACKIH TRUPA U NDH OD 10. JUNA 
1943. POTČINJENIM JEDINICAMA ZA DALJE SUŽAVANJE OBRUČA I UNIŠTENJE SNAGA 
NOVJ U REJONU SUTJESKE[1]</strong></p>
<p>Prepis!</p>
<p>1. BRDSKA DIVIZIJA</p>
<p>Ia, br. 315/43 Str. pov.[2]</p>
<p align="center"><strong>Strogo poverljivo!</strong></p>
<p>Radiogram br. 1052 110. 6. 23.15 časova/ stiglo 06.50 časova</p>
<p>Sva naređenja koja budu izdata na osnovu ove depeše tre~ tvrati kao str. 
pov.</p>
<p>1. brd. div.</p>
<p>1) Glavnina neprijatelja nalazi se još u luku između Pive i Sutjeske.[3] 
Neprijateljske udarne grupe su se probile prema se-verozapadu i prodrle do na 4 
km južno od Jeleča.[4] Očito je da istočno od Pive nema više znatnijih 
neprijateljskih snaga. Mora se računati s tim da će se delovi neprijateljskih 
snaga koje su se probile povratiti nazad da izbore put za izvlačenje snaga koje 
su u okruženju.</p>
<p>2) Nemačke trupe i dalje sužavaju obruč sa ciljem da unište okruženog 
neprijatelja.</p>
<p>3) Zadaci:</p>
<p>a) 118. divizija napada sa svojim desnim krilom, zajedno sa levim krilom 
SS-div., prema istoku u pravcu Sutjeske i zadobija polazne položaje za 
likvidiranje prostorije.[5] Na severu držati položaje Sutjeska — Drina.</p>
<p>Sa levog krila odmah skinuti snage u cilju pojačanja položaja na Sutjesci. 
Pripremiti se za osvajanje mostobrana Ćurevo.</p>
<p>Granice prema SS-div.: Sedlo odmah južno od Ozrena — južna ivica Tjentišta.</p>
<p>b) „Taurinenze&quot; preuzima od 118. div. deo fronta do Vjerno[6] — Vis 
(uključno).</p>
<p>c) 1. brd. div., u sadejstvu sa divizijom „Ferara&quot;, nanosi udar između 
Tare i Pive prema severu do na Taru i obrazuje mostobran na zapadnoj obali Pive.</p>
<p>d) Div. „Ferara&quot; nanosi udar levo od 1. brd. div. duž Pive prema 
severu.</p>
<p>e) SS-div. zauzima sa desnim krilom visove severno od Mratinja. Sa levim 
krilom, u sadejstvu sa 118. div., napada prema istoku i zauzima polazne položaje 
za likvidiranje okružene prostorije.</p>
<p>Treba težiti da se delovi 118. divizije, a naročito komandant 738. puka, što 
pre stave na raspolaganje 118. div.</p>
<p>f)369. peš. div. napada prema jugu i zauzima visinski pre-laz Ljubin grob 
— 1576, a odmah potom skreće prema jugoistoku sa ciljem prodiranja u okruženu 
prostoriju. Diviziji se pridaje II/724. puka (sada u Gotovuši). U cilju dovođenja 
ovog bataljona u Jeleč motornim vozilima, upućen je prema Gotovuši pionirski 
marševski vod (45 transportnih vozila u Ustiko-lini). 724. puk će staviti na 
raspolaganje sva raspoloživa motorna vozila.</p>
<p>g) 118. i SS-div. izvršiće pripreme za odbranu od eventualnog neprijatelj 
evog napada na njihov spoj sa zapada.</p>
<p>h) Potrebno je temeljno pročistiti teren preko koga se prelazi.</p>
<p>F. d. R. d. A.</p>
<p>. . . [7]</p>
<p>Komandant nem. trupa</p>
<p>Ia, br. 443/43 str. pov.</p>
<p>1 Snimak prepisa originala radiograma (pisanog na mašini) u AVII, NAV-T-315, 
r. 64, s. 999—1000. Na marginama radiograma dopisano je rukom nekoliko parafa 
i nejasnih reči.</p>
<p>2 Dopisano rukom.</p>
<p>3 U tom rejonu nalazile su se samo 3 divizije NOVJ i veći deo ranjenika, a 
1. i 2. proleterska i 7. divizija probile su se od 9. do II. juna 1943. iz 
neprijateljskog obruča na Zelengori krećući se na sever,. prema Rataju i 
Miljevini, zatim dalje ka Jahorini (Zbornik radova „Neretva — 
Sutjeska&quot;, Trgo Fabijan, n. č., str. 75).</p>
<p>4 Vidi dok. br. 91.</p>
<p>5 U međurečju Sutjeske i Hrčavke, 9. juna 1943, delovi 118. lov. div. i 
SS-divizije „Princ Eugen&quot; pokušali su da ovladaju tim rejonom u nameri 
da preseku Glavnu operativnu grupu VS i prekinu svaku vezu između njenih 
jedinica. Nemci su u toku dana ovladali s. Suhom, s. D. Barama i Medveđom 
planinom s juga i s. Krekovima i Milinkla-dom sa severa. Međutim, delovi 2. 
dalmatinske, 2. i 4. proleterske, 6. istočnobosanske i 10. hercegovačke NOU 
brigade su održali uzak pojas grebena između Tisovog brda, Pleća (k. 1349) i 
Kazana, s jedne, i Milinklade, Ozrena i s. Tjentišta sa druge strane. Na taj način 
su izvučeni svi delovi 2. proleterske udarne divizije NOVJ i u toku noći 
obezbeđen prihvat 7. divizije NOVJ (Oslobodilački rat naroda Jugo-slavre, knj. 
1, str. 453; Sutjeska, zbornik sjećanja, Voino delo, knj. 1, Beograd, 1958, 
str. 42 i 122; knj. 2, Beograd, 1959, str. 226).</p>
<p>6 Nije nađeno na karti.</p>
<p>7 Potpis nečitak.</p>
<p>
<br>
<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_3_88.htm"><b>Prethodni dokument</b></a></TD>
<TD><a href="4_12_3_90.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
