<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_187.htm"><b>Prethodni dokument</b></a></TD>
<TD><a href="4_14_1_189.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 188</strong></p>
<p align="center"><strong>IZVEŠTAJ KAPETANA PAVLA ĐURIŠIĆA OD 7. NOVEMBRA 
1942. DRAŽI MIHAILOVIĆU O POSETI ITALIJAN-SKOG GUVERNERA CRNE GORE KOLAŠlNU1</strong></p>
<p>Dragi čika Đoko,</p>
<p>Guverner sa celokupnom svojom svitom i dva Knta divizije sa svojom svitom 
izvršili su posetu.2 Sve je uspelo i po-seta će imati čitavi preokret u 
politici Crne Gore što se tiče Italijanske strane.3</p>
<p>Ja sam govorio i dostaviću Vam ili lično doneti moj govor.4 Ima vrlo važnih 
stvari i činjenica te ću doći da Vam objasnim.</p>
<p>Jedan Italijanski bataljon u blizini Kolašina — na putu Mateševo — Kolašin 
ostaće da izvrši tri vežbe u roku od pet dana. Lično Guverner mi je rekao da 
neće ići nigde na teren bez mog znanja i da mu dam jednu četu za pratnju. Još 
mi je lično naglasio da će prva vežba biti do u Donje Lipovo. Jasno se vidi 
šta hoće sa ovim da kaže. Molim Vas nemojte se sa toga mesta5 pomerati. Ja ću 
lično sa njima ići kada bude ova vežba u pravcu Lipova.</p>
<p>Ponovo kažem nemate potrebe jer ste tu potpuno sigurni a i radio stanice 
mogu da rade nesmetano.</p>
<p>Ja ću doći lično gore da izvesne stvari objasnim koje su vrlo 
interesantne.</p>
<p align="center">Sve poz.</p>
<p align="center">Vaš <strong>Pavle</strong></p>
<p align="center">7/XI-1942. god. Kolašin</p>
<p>1&nbsp; &nbsp;Original (pisan olovkom, ćirilicom) u Arhivu VII, Ča, k. 148, 
reg. br. 22/4 (CG-X-412).</p>
<p>2&nbsp; Pre te posete kapetan Pavle Đurišić se 2. novembra 1942. sastao sa 
italijanslktm guvernerom Orne Gore (vidi dok. br. 184).</p>
<p>3&nbsp; Radi se o odustajanju Italijana od zahtjeva da četnici napuste Ko-lašin 
i da Sandžak odvoje od Crne Gore kao zasebnu zonu. Opširnije o tome, vidi dok. 
br. 184 i Arhiv VII, Oa, k. 148, reg. br. 18/4: izveštaj Pa-vla Đurišića od 
18. oktobra 1942.</p>
<p>4&nbsp; U tom govoru Pavle Đurišić je za sve nevolje crnogorskog naro-da 
optužio komuniste i okrivio ih za ustanak protiv italijanskog okupatora 13. 
jula 1941, zatim osudio stav komunista po crnogorskom nacionalnom pitanju i 
izrazio punu lojalnost prema italijanskom okupatoru (Arhiv VII, Ča, k. 148, 
reg. br. 21/4).</p>
<p>U svom odgovoru general Biroli je odao priznanje četnicima za njihovu borbu 
protiv partizana u Crnoj Gori i upozorio ih da se ne povedu ni za čim što bi 
došlo sa strane, već da slede i izvršavaju direktive i naređenja 
italijanskih vojnih i civilnih Vlasti. Biroli je, istovremeno, podržao i 
separatističko vođstvo u Crnoj Gori sa Krstom Popovi-ćem na čelu. Govor 
Birolijev je objavljen u »Glasu Crnogorca« 14. novembra 1942.</p>
<p>5&nbsp; Odnosi se na Lipovo, sedište Draže Mihailovića i njegovog štaba.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_187.htm"><b>Prethodni dokument</b></a></TD>
<TD><a href="4_14_1_189.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
