<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_240.htm"><b>Prethodni dokument</b></a></TD>
<TD><a href="31_242.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">NOĆNI 
NAPAD NA FRUŠKOJ GORI</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:10.0pt;text-indent:19.0pt;line-height:
91%"><span lang="DE" style="mso-ansi-language:DE">Još smo bili pod snažnim 
utiscima iz oslobođenog Beograda, gde smo vršili pripreme za naredne zadatke 
koji će se izvoditi pod složenijim uslovima.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">Izvršili 
smo prenaoružanje naših jedinica ratnom opremom primljenom od Crvene armije. </span><span lang="EN-GB">Prijemom 
novih boraca, čete su brojno porasle na 130 do 140 ljudi. Tako opremljeni i 
pripremljeni, bataljoni 3. krajiške proleterske brigade su 24. novembra 1944. 
godine iz Beograda odmaršovali na sremski front. Na prolazu ulicama Beograda i 
Zemuna, kao i kroz naseljena mesfa ravnog Srema narod nas je ispraćao 
klicanjem: &quot;Živeli proleteri! Živeli oslobodioci Beograda i Zemuna!&quot;</span></p>
<p class="MsoNormal" style="margin-top:1.0pt;text-indent:19.0pt;line-height:91%"><span lang="EN-GB">Nakon 
dvodnevnog usiljenog marša stigli smo u selo Susek. </span><span lang="DE" style="mso-ansi-language:DE">Raspoloženje 
boraca je bilo na visini. Tu u s. Suseku ponovo smo se sretali sa delovima 
crvenoarmejaca, koji su se ovde, u pozadini položaja prema Iloku, takođe 
odmarali. </span><span lang="EN-GB">Međusobno smo se posećivali i gostili.</span></p>
<p class="MsoNormal" style="line-height:91%"><span lang="EN-GB">Noću 3/4. 
decembra 1944. godine čete 3. bataljona izvršile su podilaženje ka 
neprijateljskom frontu. U pokretu nailazimo na položaje artiljerije Crvene 
armije. Pred nama (na 2 do 3 km) su uzvišenja Fruške gore, koju su Nemci 
zaposeli i solidno utvrdili. Za ove položaje su u prethodnim borbama do našeg 
dolaska, vodile žestoku borbu jedinice 6. ličke divizije.</span></p>
<p class="MsoNormal" style="line-height:91%"><span lang="EN-GB">4. decembra se 
3. bataljon nalazio u brigadnoj rezervi, iza borbenog poretka našeg 2. i 4. 
bataljona, koji su u toku noći 3/4 decembra uvedeni u borbu na delu fronta k. 
297 — s. Vizići. Vodila se teška borba, gubici su rasli, a uspeha u našem 
napadu nije bilo. Nemci su se jako utvrdili i uporno branili. Kao brigadna 
rezerva osluškivali smo borbu naših bataljona prve linije, čistili oružje 
koje nam je prethodne noći pokislo, slušali kanonade ruskih &quot;kaćuša&quot;. 
Već smo postajali nestrpljivi kada će nas uvesti u borbu!</span></p>
<p class="MsoNormal"><span lang="EN-GB">U popodnevnim časovima 4. decembra na 
komandno mesto štaba brigade pozvani su komandant i komesar 3. bataljona. Iščekivali 
smo nestrpljivo njihov povratak. Negde oko 16 časova stigao je kurir u 1. četu 
i predao mi naređenje komandanta bataljona Bulajića, da se komanda čete odmah 
javi u štab bataljona. </span><span lang="DE" style="mso-ansi-language:
DE">Odmah smo krenuli.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U štabu 
bataljona zatekli smo na okupu ostale komande četa. Bili smo raspoloženi kao i 
uvek, a najraspoloženiji ipak komesar prateće čete Milan Mrđa i zamenik 
komesara 2. čete Dušan Tešić. Oni su &quot;nagađali&quot; koja će četa iz 
&quot;rezerve&quot; ostati opet u rezervi bataljona. U našu šalu umešao se i 
komesar bataljona Milanko Pećanac.<o:p>
</o:p>
</span></p>
<p class="MsoNormal"><span lang="EN-GB">— Mesec dana smo se odmarali u 
Beogradu. Sada to isto ovde u brigadnoj rezervi. Pa, ljudi moji, zaboravićemo 
kakc se ratuje! A sad, dosta šale. Komandant priprema nešto ozbiljno i dok on 
ne nastupi, recite mi kako se ponašaju novi borci? Šta kažu na ovu grmljavinu 
artiljerije i kako reaguju na naše gubitke?</span></p>
<p class="MsoNormal"><span lang="EN-GB">Odgovorili smo komesaru da borci jedva 
čekaju uvođenje u borbu. </span><span lang="DE" style="mso-ansi-language:DE">Zatim 
je ušao komandant Bulajić. Kao i uvek u ovakvim prilikama, vrlo je ozbiljan. 
Titovka mu malo zaturena na potiljak, ali zakopčan do grla i sa pritegnutim 
opasačem, nosio je sekciju u ruci. Videći nas raspoložene, on se škrto 
osmehnu onako u hodu dodade:<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Moji 
komesari su vrlo aktivni u humoru i šali. Ako ovako budu aktivni u političkoj 
pripremi jedinica za predstojeću akciju, onda ćemo izvršiti dobiveni 
zadatak...<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Kao i 
uvek, druže komandante! Očekujte da ni ovog puta nećemo podbaciti — 
odgovoriše komesari četa u jedan glas.<o:p>
</o:p>
</span></p>
<p class="MsoNormal"><span lang="EN-GB">— Šalim se, šalim se — reče 
komandant i dodade:</span></p>
<p class="MsoNormal"><span lang="EN-GB">— Znamo se!</span></p>
<p class="MsoNormal" style="line-height:91%"><span lang="EN-GB">Nije seo. Kapu 
je još više zaturio na potiljak, prekrstic ruke na leđa, čvrsto stežući 
sekciju, malo povijen u plećima. šetao je između nas. Čas je nabirao veđe i 
bore na čelu, a čas razvlačio lice u blag osmeh. Dugo je šetao i razmišljao. 
Kao da se preslišava pred težak ispit. Mi smo u najvećoj tišini pratili očima 
njegove pokrete i svaki za sebe razmišljali o predstojećem zadatku. </span><span lang="DE" style="mso-ansi-language:DE">Ne 
prestajući da šeta, komandant nam je saopštio:<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Noćas idemo u proboj! Izvodimo noćni napad na dobro utvrđenog 
neprijatelja! Jedinice treba dobro pripremiti, a posebno starim borcima ukazati 
da svaki uzme po jednog novog borca na svoju savest i da ga obučava u toku 
borbe!... Zabrinjava me, drugovi, tako veliki broj novih boraca u bataljonu! Ako 
hoćemo održati udarnu snagu bataljona, moramo stare borce gurati u prvi plan i 
oni će ginuti posle četiri godine ratovanja i u svitanje konačne naše 
pobede. </span><span lang="EN-GB">Tako je to! S druge strane, žao mi je i ovih 
mladića, novih boraca. Mlado je to i neiskusno ... Ali na koncu, šta ćemo, 
rat još traje... Komandiri neka ostanu da ih detaljno upoznam sa zadacima, a 
komesari u jedimce! Održati sastanke sa komunistima i skojevcima! Večeru 
podeliti kad padne mrak, zatim izvršiti smotre! Pregledati oružje i opremu ...</span></p>
<p class="MsoNormal" style="line-height:91%"><span lang="EN-GB">Pošto su 
komesari otišli u jedinice, komandant je nas komandire upoznao sa zadacima. 
Nakon toga odmah je saopštio i borbeni raspored: 1. i 2. četa idu na čelu 
borbenog rasporeda bataljona, a 3. četa u rezervi, na spojevima prve dve! 
Posebno nam je ukazao da je neprijatelj jako utvrđen, da su pred nama rovovi i 
bunkeri, a ispred ovih su minska polja, pa sa četama treba napadati na što užem 
frontu, vod iza voda. Najverovatnije će se glavni zadatak rešavati ručnim 
bombama. Treba se uklinjavati i što više prodirati u dubinu.</span></p>
<p class="MsoNormal" style="line-height:91%"><span lang="EN-GB">3. četa će 
biti uvedena na pravcu one koja se dublje uklini u neprijateljski raspored. 
Mitraljeski vodovi iz prateće čete bili su pridodati 1. i 2. četi kao pojačanja, 
a minobacačka četa je imala da podržava obe čete na zahtev komandira četa.</span></p>
<p class="MsoNormal" style="line-height:91%"><span lang="EN-GB">Pošto su borci 
večerali, komandant i komesar bataljona su postrojenim četama ukazali na važnost 
zadatka. Ovim poduhvatom u noćnom napadu 3. bataljon treba po svaku cenu da 
probije neprijateljsku odbranu!</span></p>
<p class="MsoNormal" style="line-height:91%"><span lang="EN-GB">Već dobro 
poznat i starešinama i borcima u bataljonu, sa svojim kratkim i odsečnim naređenjima 
koja ulivaju poverenje i borbeni duh, komandant Bulajić je borce upoznao sa 
zadatkom, sa težinom napada koga izvodimo, sa karakterom odbrane neprijatelja, 
zaključujući:</span></p>
<p class="MsoNormal" style="line-height:91%"><span lang="EN-GB">— Po mojoj 
oceni, Nemce ćemo moći isterati iz rovova samo ručnim bombama. Prema tome, večeras 
mi treba dosta </span><span lang="EN-GB" style="mso-bidi-font-size:9.0pt">dobrovoljaca 
bombaša. Ja sam prvi, a ko se javlja dobrovolj-no, neka istupi tri koraka pred 
stroj!</span></p>
<p class="MsoNormal" style="text-indent:18.0pt;line-height:91%"><span lang="EN-GB" style="mso-bidi-font-size:9.0pt">Nasta 
komešanje u stroju. </span><span lang="DE" style="mso-bidi-font-size:9.0pt;mso-ansi-language:DE">Borci 
su se gurali ko će prvi da istupi tri koraka. Kada se ceo stroj bataljona 
pomeri nažpred, u ranijoj liniji ostadoše samo kuvari i bolničari. Zatim se i 
oni uskomešaše i počeše prelaziti u prednji stroj, glasno dovikujući: 
&quot;Sutra nema kuvanja, i mi ćemo u bombaše&quot;.</span><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="margin-top:7.0pt;text-indent:20.0pt;line-height:91%"><span lang="DE" style="mso-ansi-language:DE">Zadovoljan</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">ovakvim</span><span lang="DE" style="mso-ansi-language:HR"> </span><span lang="DE" style="mso-ansi-language:DE">raspolo</span><span lang="HR" style="mso-ansi-language:HR">ž</span><span lang="DE" style="mso-ansi-language:
DE">enjem</span><span lang="DE" style="mso-ansi-language:HR"> </span><span lang="DE" style="mso-ansi-language:DE">boraca</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">Bulaji</span><span lang="HR" style="mso-ansi-language:HR">ć </span><span lang="DE" style="mso-ansi-language:DE">pogleda</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">komesara</span><span lang="DE" style="mso-ansi-language:HR"> </span><span lang="DE" style="mso-ansi-language:DE">Milanka</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">i</span><span lang="DE" style="mso-ansi-language:HR"> </span><span lang="DE" style="mso-ansi-language:DE">o</span><span lang="HR" style="mso-ansi-language:
HR">č</span><span lang="DE" style="mso-ansi-language:DE">ito</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">raspolo</span><span lang="HR" style="mso-ansi-language:HR">ž</span><span lang="DE" style="mso-ansi-language:DE">en</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">re</span><span lang="HR" style="mso-ansi-language:HR">č</span><span lang="DE" style="mso-ansi-language:
DE">e</span><span lang="HR" style="mso-ansi-language:HR">: &quot;</span><span lang="DE" style="mso-ansi-language:DE">Vidim</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">komesari</span><span lang="DE" style="mso-ansi-language:HR"> </span><span lang="DE" style="mso-ansi-language:DE">su</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">brzo</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">radili</span><span lang="HR" style="mso-ansi-language:HR">. </span><span lang="DE" style="mso-ansi-language:DE">Noćas 
će Švabo da oseti ko je ko?&quot;<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Odmah 
zatim, komande četa su povele svoje jedinice u pravcu dobivenih zadataka. Nas 
dvojica smo poveli svoju 1. četu na polazni položaj, a uz put smo prizvali 
komandire i delegate vodova i dogovorili se kako ćemo napadati. Borbeni poredak 
čete smo ostavili onako kako je naredio komandant bataljona: u napadnim 
kolonama, vod iza voda! Širina fronta napada bila je oko 100 metara, a na čelu 
je 1. vod. Kada ovaj ovlada prvim rovom, uvodimo 2. vod, a odmah zatim i 3. Po 
ovlađivanju prvom linijom neprijateljske odbrane, četa će, vodeći računa o 
dejstvu suseda, celim borbenim poretkom napadati na drugu liniju neprijateljske 
odbrane. Dogovorili smo se da se komanda čete rasporedi tako da sa 1. vodom 
idem ja, sa 2. vodom zamenik komandira Daniša Manojlović, a sa 3. vodom 
komesar čete Kojo Radulović i njegov zamenik Milanko Banjac.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Noć je bila mračna. S vremena na vreme čuje se po koji pucanj, a 
&quot;dolutali&quot; kuršumi profijuču visoko iznad naših glava. Kroz 
raspored našeg 2. bataljona podišli smo neprijateljskom prednjem kraju odbrane 
i kada smo već bili na dobačaju ručne bombe, Nemci su nas primetili. Bilo je 
kasno. Dok je nemački osmatrač pozvao &quot;svoje&quot; na uzbunu, 1. vod na 
čelu sa svojim komandirom Milom Stuparom i delegatom Dušankom Medić (Čubrilo) 
već je pobacao ručne bombe u neprijateljski rov. Grmljavina bombi je ošamutila 
Švabe, a odblesci osvetlili njihovo komešanje. Koristeći ovo, Mile Stupar je 
komandovao vodu: &quot;Iz svih oružja, rafalno, po Švabama, nagari!&quot; Još 
uvek naviknuti na štednju municije, borci su kratkim ali ubitačnim rafalima iz 
mitraljeza i ruskih automata dokusurili uzmuvane Nemce i zauzeli prve rovove.<o:p>
</o:p>
</span></p>
<p class="MsoNormal" style="margin-top:3.0pt;text-indent:18.0pt;line-height:91%"><span lang="DE" style="mso-ansi-language:DE">Upadamo 
u rovove pune neprijateljskih leševa. Neki, još živi, urlaju moleći za pomoć. 
Nemamo vremena da se osvrćemo na njih, nego produžavamo sledećem rovu. </span><span lang="EN-GB">Mrtve 
i ranjene neprijateljske vojnike ne prebrojavamo. To nije ni važno. </span><span lang="DE" style="mso-ansi-language:DE">Važna 
je pobeda! Ni oružje potučenog neprijatelja ne uzimamo. </span><span lang="EN-GB">Ni 
za to nemamo vremena! Važno je ne dozvoliti načetom neprijatelju da se sredi, 
a oružje će već pokupiti neka naša jedinica.</span></p>
<p class="MsoNormal" style="line-height:91%"><span lang="EN-GB">Dok 1. vod produžava 
dejstvo u breši koju je sam napravio, nailazi 2. vod sa mojim zamenikom 
Manojlović Danišom, komandirom voda Đumić Stevom i vodnim delegatom Radošević 
Todorom. Ovaj vod smo odmah uveli u borbu i dali mu zadatak da dejstvuje udesno 
od 1. voda.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal"><span lang="EN-GB">Zatim</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">nai</span><span lang="HR" style="mso-ansi-language:HR">š</span><span lang="EN-GB">ao</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="HR" style="mso-ansi-language:HR"> 
3. </span><span lang="EN-GB">vod</span><span lang="EN-GB" style="mso-ansi-language:HR"> 
</span><span lang="EN-GB">sa</span><span lang="EN-GB" style="mso-ansi-language:HR"> 
</span><span lang="EN-GB">komesarom</span><span lang="HR" style="mso-ansi-language:HR"> 
č</span><span lang="EN-GB">ete</span><span lang="EN-GB" style="mso-ansi-language:HR"> 
</span><span lang="EN-GB">Kojom</span><span lang="EN-GB" style="mso-ansi-language:HR"> 
</span><span lang="EN-GB">Radulovi</span><span lang="HR" style="mso-ansi-language:HR">ć</span><span lang="EN-GB">em</span><span lang="HR" style="mso-ansi-language:HR">, 
</span><span lang="EN-GB">vodnikom</span><span lang="EN-GB" style="mso-ansi-language:HR"> 
</span><span lang="EN-GB">voda</span><span lang="EN-GB" style="mso-ansi-language:HR"> 
</span><span lang="EN-GB">Kne</span><span lang="HR" style="mso-ansi-language:HR">ž</span><span lang="EN-GB">evi</span><span lang="HR" style="mso-ansi-language:HR">ć 
</span><span lang="EN-GB">Markom</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">vodnim</span><span lang="EN-GB" style="mso-ansi-language:HR"> 
</span><span lang="EN-GB">delegatom</span><span lang="EN-GB" style="mso-ansi-language:HR"> 
</span><span lang="EN-GB">Marjanovi</span><span lang="HR" style="mso-ansi-language:HR">ć 
</span><span lang="EN-GB">Nikolom</span><span lang="HR" style="mso-ansi-language:HR">. 
I </span><span lang="EN-GB">ovaj</span><span lang="EN-GB" style="mso-ansi-language:HR"> 
</span><span lang="EN-GB">vod</span><span lang="EN-GB" style="mso-ansi-language:HR"> 
</span><span lang="EN-GB">smo</span><span lang="EN-GB" style="mso-ansi-language:HR"> 
</span><span lang="EN-GB">odmah</span><span lang="EN-GB" style="mso-ansi-language:HR"> 
</span><span lang="EN-GB">uveli</span><span lang="EN-GB" style="mso-ansi-language:HR"> 
</span><span lang="EN-GB">u</span><span lang="EN-GB" style="mso-ansi-language:HR"> 
</span><span lang="EN-GB">borbu</span><span lang="HR" style="mso-ansi-language:HR">, 
</span><span lang="EN-GB">sa</span><span lang="EN-GB" style="mso-ansi-language:HR"> 
</span><span lang="EN-GB">zadatkom</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">dejstvuje</span><span lang="EN-GB" style="mso-ansi-language:HR"> 
</span><span lang="EN-GB">ulevo</span><span lang="EN-GB" style="mso-ansi-language:HR"> 
</span><span lang="EN-GB">od</span><span lang="HR" style="mso-ansi-language:HR"> 
1. </span><span lang="EN-GB">voda</span><span lang="HR" style="mso-ansi-language:HR">.<o:p>
</o:p>
</span></p>
<p class="MsoNormal"><span lang="EN-GB">Kompletna</span><span lang="HR" style="mso-ansi-language:HR"> 
č</span><span lang="EN-GB">eta</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">sada</span><span lang="EN-GB" style="mso-ansi-language:HR"> 
</span><span lang="EN-GB">silovito</span><span lang="EN-GB" style="mso-ansi-language:HR"> 
</span><span lang="EN-GB">krenula</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="EN-GB">juri</span><span lang="HR" style="mso-ansi-language:HR">š 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">osvajanje</span><span lang="EN-GB" style="mso-ansi-language:HR"> 
</span><span lang="EN-GB">druge</span><span lang="EN-GB" style="mso-ansi-language:HR"> 
</span><span lang="EN-GB">linije</span><span lang="EN-GB" style="mso-ansi-language:HR"> 
</span><span lang="EN-GB">neprijateljske</span><span lang="EN-GB" style="mso-ansi-language:HR"> 
</span><span lang="EN-GB">odbrane</span><span lang="HR" style="mso-ansi-language:HR">. 
</span><span lang="DE" style="mso-ansi-language:
DE">Opet su prasnule ručne bombe, štektali mitraljezi i ruski automati. 
Neprijatelj se grčevito branio, ali je pod našim snažnim naletom mprao da 
napusti i drugu liniju. Zarobili smo 5 Nemaca.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Naša 2. četa 
otpočela je napad na svom pravcu u isto vreme kada i mi u 1 čas, 5. decembra. 
Ona je naišla na minsko polje i jedan njen vod pretrpeo je znatne gubitke. 
Pored ostalih, u ovoj četi izbačeni su iz stroja komandir Đorđe Babić Đokina 
i komesar čete Mićo Solomun (koji je nešto kasnije i podlegao zadobijenim 
ranama). Komandu čete preuzeo je zamenik komandira Đuro Stupar i zamenik 
komesara Dušan Tešić. Zbog ovakve situacije, ova četa je nešto izostala u 
odnosu na 1. četu.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Pri osvajanju 
druge linije neprijateljske odbrane, rvajući se sa Nemcima poginuo je komandir 
3. voda naše čete Marko Knežević. Na grudobranu druge linije rovova ležalo 
je telo ovog snalažljivog i odvažnog ratnika i primernog komuniste, 
proslavljenog puškomitraljesca u bici na Neretvi, kada je i postao član 
Partije.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U nastavku 
borbe, komandu nad 3. vodom preuzeo je delegat voda Nikola Marjanović (koji je 
u proleće 1945. poginuo kao komesar 2. čete, kod sela Đeletovci).<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">Ispred 
nas, na 100 metara, dejstvovali su neprijateljski minobacači. Napad na položaje 
ovih oruđa izvršili su 1. i 2. vod. Nemci su, bez uzmicanja, uporno nastojali 
da po svaku cenu održe ovu liniju. Četa je nastavila juriš za jurišem; 
komandir 2. voda Stevo Dumić prvi je uskočio u neprijateljske rovove. I dok je 
2. vod čistio rovove, 1. vod je potukao poslugu na minobacačima. Tako ove 
krvave i tamne noći dolazimo do minobacača 81 mm, koje smo istog momenta 
okrenuli u pravcu neprijatelja kojima su do malo pre pripadali. Našu radost 
zbog zaplenjenih minobacača neprijatelj je brzo pomutio. U času kada su bacači 
počeli dejstvovati po neprijatelju, pao je smrtno pokošen i komandir 1. voda 
Mile Stupar, koji je i ove noći napravio podvig svojstven samo velikim borcima; 
na čelu svog voda prvi je upao u prvu liniju neprijateljskih</span><span lang="DE" style="mso-ansi-language:HR"> 
</span><span lang="DE" style="mso-ansi-language:DE">rovova</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">zaplenio</span><span lang="DE" style="mso-ansi-language:HR"> </span><span lang="DE" style="mso-ansi-language:DE">minobaca</span><span lang="HR" style="mso-ansi-language:HR">č</span><span lang="DE" style="mso-ansi-language:
DE">e</span><span lang="HR" style="mso-ansi-language:HR">, </span><span lang="DE" style="mso-ansi-language:DE">juri</span><span lang="HR" style="mso-ansi-language:
HR">š</span><span lang="DE" style="mso-ansi-language:DE">ao</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">bacao</span><span lang="DE" style="mso-ansi-language:HR"> </span><span lang="DE" style="mso-ansi-language:DE">bombe</span><span lang="HR" style="mso-ansi-language:HR">. 
</span><span lang="DE" style="mso-ansi-language:
DE">Iako</span><span lang="DE" style="mso-ansi-language:HR"> </span><span lang="DE" style="mso-ansi-language:DE">mlad</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">po</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">godinama</span><span lang="HR" style="mso-ansi-language:HR">, </span><span lang="DE" style="mso-ansi-language:DE">Mile</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">je</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">stari</span><span lang="DE" style="mso-ansi-language:HR"> </span><span lang="DE" style="mso-ansi-language:DE">borac</span><span lang="HR" style="mso-ansi-language:HR">. 
(</span><span lang="DE" style="mso-ansi-language:
DE">Kada</span><span lang="DE" style="mso-ansi-language:HR"> </span><span lang="DE" style="mso-ansi-language:DE">je</span><span lang="HR" style="mso-ansi-language:
HR"> 1942. </span><span lang="DE" style="mso-ansi-language:DE">godine</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">stupio</span><span lang="DE" style="mso-ansi-language:HR"> </span><span lang="DE" style="mso-ansi-language:DE">u</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">Vo</span><span lang="HR" style="mso-ansi-language:HR">đ</span><span lang="DE" style="mso-ansi-language:
DE">eni</span><span lang="HR" style="mso-ansi-language:HR">č</span><span lang="DE" style="mso-ansi-language:DE">ku</span><span lang="HR" style="mso-ansi-language:
HR"> č</span><span lang="DE" style="mso-ansi-language:DE">etu</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">imao</span><span lang="DE" style="mso-ansi-language:HR"> </span><span lang="DE" style="mso-ansi-language:DE">je</span><span lang="HR" style="mso-ansi-language:
HR"> 16 </span><span lang="DE" style="mso-ansi-language:DE">godina</span><span lang="HR" style="mso-ansi-language:HR">; 
</span><span lang="DE" style="mso-ansi-language:
DE">bio</span><span lang="DE" style="mso-ansi-language:HR"> </span><span lang="DE" style="mso-ansi-language:DE">je</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">jedan</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">od</span><span lang="DE" style="mso-ansi-language:HR"> </span><span lang="DE" style="mso-ansi-language:DE">najboljih</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">skojevaca</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">pa</span><span lang="DE" style="mso-ansi-language:HR"> </span><span lang="DE" style="mso-ansi-language:DE">je</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">kao</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">hrabar</span><span lang="DE" style="mso-ansi-language:HR"> </span><span lang="DE" style="mso-ansi-language:DE">borac</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">u</span><span lang="DE" style="mso-ansi-language:HR"> </span><span lang="DE" style="mso-ansi-language:DE">svojoj</span><span lang="HR" style="mso-ansi-language:
HR"> č</span><span lang="DE" style="mso-ansi-language:DE">eti</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">postao</span><span lang="DE" style="mso-ansi-language:HR"> </span><span lang="DE" style="mso-ansi-language:DE">i</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">najmla</span><span lang="HR" style="mso-ansi-language:HR">đ</span><span lang="DE" style="mso-ansi-language:
DE">i</span><span lang="HR" style="mso-ansi-language:HR"> č</span><span lang="DE" style="mso-ansi-language:DE">lan</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">Partije</span><span lang="HR" style="mso-ansi-language:HR">. 
</span><span lang="DE" style="mso-ansi-language:
DE">U</span><span lang="HR" style="mso-ansi-language:HR"> 17. </span><span lang="DE" style="mso-ansi-language:DE">godini</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">postao</span><span lang="DE" style="mso-ansi-language:HR"> </span><span lang="DE" style="mso-ansi-language:DE">je</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">desetar</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">a</span><span lang="DE" style="mso-ansi-language:HR"> </span><span lang="DE" style="mso-ansi-language:DE">ubrzo</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">i</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">komandir</span><span lang="DE" style="mso-ansi-language:HR"> </span><span lang="DE" style="mso-ansi-language:DE">voda</span><span lang="HR" style="mso-ansi-language:
HR">, </span><span lang="DE" style="mso-ansi-language:DE">kojim</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">je</span><span lang="DE" style="mso-ansi-language:HR"> </span><span lang="DE" style="mso-ansi-language:DE">komandovao</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">u</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">borbama</span><span lang="DE" style="mso-ansi-language:HR"> </span><span lang="DE" style="mso-ansi-language:DE">za</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">Valjevo</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">Mladenovac</span><span lang="HR" style="mso-ansi-language:HR">, </span><span lang="DE" style="mso-ansi-language:DE">Beograd</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">i</span><span lang="DE" style="mso-ansi-language:HR"> </span><span lang="DE" style="mso-ansi-language:DE">ovde</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">na</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">Fru</span><span lang="HR" style="mso-ansi-language:HR">š</span><span lang="DE" style="mso-ansi-language:DE">koj</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">gori</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">gde</span><span lang="DE" style="mso-ansi-language:HR"> </span><span lang="DE" style="mso-ansi-language:DE">je</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">juna</span><span lang="HR" style="mso-ansi-language:HR">č</span><span lang="DE" style="mso-ansi-language:
DE">ki</span><span lang="DE" style="mso-ansi-language:HR"> </span><span lang="DE" style="mso-ansi-language:DE">pao</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">u</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">borbi</span><span lang="DE" style="mso-ansi-language:HR"> </span><span lang="DE" style="mso-ansi-language:DE">prsa</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">u</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">prsa</span><span lang="HR" style="mso-ansi-language:HR">.)<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">Vreme 
je odmicalo, gubici su rasli. Nemci su sa ivice Fruške gore izvršili dva snažna 
protivnapada u pravcu čete. Prvi njegov protivnapad uspeli smo da odbijemo snažnom 
vatrom i ručnim bombama. Drugi, još silovitiji, takođe smo odbili. U ovom 
durgom naročito se istakla Dušanka Medić, delegat 1. voda. Da bi pokazala ličnim 
primerom kako se osvećuje poginuli drug, ona je bacajući bombe iz stojećeg 
stava i komandujući prvim vodom bila teško ranjena. U momentu kada smo oko 3 
časa odbijali i treći protivnapad Nemaca, komandant bataljona Bulajić je na 
pravcu napada 1. čete i za proširenje uspeha u borbu uveo 3. četu. </span><span lang="EN-GB">Do 
tog vremena i naša 2. četa se, i pored pretrpljenih gubitaka, uspela 
konsolidovati;</span></p>
<p class="MsoNormal"><span lang="EN-GB">slomila je otpor neprijatelja i izbila u 
visinu proboja 2. čete.</span></p>
<p class="MsoNormal" style="text-indent:18.0pt;line-height:91%"><span lang="EN-GB">U 
nastavku borbe, angažujući sve tri čete i uz podršku minobacačke čete, 
bataljon je savladao ključ neprijateljske odbrane. Negde u svanuće, zarobili 
smo i prve neprijateljske topove, a zatim izveli poslednji okršaj sa Nemcima na 
samom grebenu Fruške gore.</span></p>
<p class="MsoNormal" style="text-indent:18.0pt;line-height:91%"><span lang="EN-GB">U 
ovoj borbi naneli smo neprijatelju znatne gubitke u mrtvim i ranjenim, zaplenili 
minobacače i topove i zarobili 80 živih Nemaca.</span></p>
<p class="MsoNormal" style="text-indent:18.0pt;line-height:91%"><span lang="EN-GB">Mi 
smo, pored znatnog broja poginulih drugova, imali i oko 60 ranjenih. Ranjen je i 
komesar 1. čete Kojo Radulović.</span></p>
<p class="MsoNormal" style="text-indent:18.0pt;line-height:91%"><span lang="EN-GB">Na 
ukazivanju pomoći ranjenim drugovima u 1. četi, posebno se isticala bolničarka 
Boja Stupar (Rokvić), a u 2. četi bolničarka Đuka Bosnić koja je pri 
ukazivanju pomoći ranjenicima i sama bila ranjena. Bataljonski referent 
saniteta Mikica Jeličić, sa ekipom bolničara i onih koji su nosili ranjenike, 
uz pomoć zamenika komesara bataljona Laze Latinović i pomoćnika komesara četa, 
uspela je da evakuiše sve ranjene drugove u brigadno previjalište.</span></p>
<span lang="EN-GB" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-GB;mso-fareast-language:
EN-US;mso-bidi-language:AR-SA">Milenko STUPAR, Kojo RADULOVIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_240.htm"><b>Prethodni dokument</b></a></TD>
<TD><a href="31_242.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

