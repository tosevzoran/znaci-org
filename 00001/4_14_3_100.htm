<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_99.htm"><b>Prethodni dokument</b></a></TD>
<TD><a href="4_14_3_101.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ OBAVEŠTAJCA RADOVANA OD 27. MARTA 1944. DRAŽI 
MIHAILOVIĆU O DOBIJENOJ MUNICIJI OD OKUPATORA U UŽICU1</strong></p>
<p>&nbsp;</p>
<p>Br. 88 2</p>
<p>25. III. oko 19h primio sam u Užicu sledeću količinu municije3:</p>
<p>60.000 metaka puščane municije 7,9</p>
<p>37.000 „ mitraljeske „ 7,9</p>
<p>9.000 „ puščane municije (engleske) 7,7</p>
<p>21.150 „ mitraljeske municije (holandske), 6,5</p>
<p>16,640 „ za M. Pi. 9 mm</p>
<p>400 bombi za bacač 81 mm.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>400 „&nbsp;&nbsp;&nbsp;&nbsp;&nbsp;&nbsp;&nbsp; &nbsp;„ „ 45 mm.</p>
<p>Obećano nam je još 30.000 metaka puščane municije. Dobićemo čim 
transport stigne u Užice.</p>
<p>Kako je put kod Prilika bio zatvoren od komunista4 to sam kamione ostavio u 
Požezi5 a ja sam sa malim autom prebacio 9.000 metaka malom Eriću i Kalči 
Markoviću.</p>
<p>Municiju sam do rudnika6 prebacio tek 26. - III. oko 17h.</p>
<p>Zlatibor je od 24. III. potpuno prazan od komunista. Bugari i poljska straža 
drže liniju Bela Reka — Zbojštica. Tri bugarske kolone u jačini od po 
jednog bataljona krenule su u zoru 25. III. prema jugu sa linije Užice—Požega. 
Kolone su 26. III. u veče stigle na liniju Katići—Prilike. Dobrovoljački 
puk Marisava Petrovića7 razbijen je od strane komunista 25. III. u veče kod s. 
Sivčine8. Dobrovoljci su se povukli na rudnik gde se i sada nalaze.</p>
<p>Bugarski bataljon pod komandom majora Haralampijeva primio je isto veče 
borbu sa partizanima. Komunisti su bili nadmoćniji i bugari su se povukli u 
Ivanjicu.</p>
<p>Za sada u okolini Ivanjice nalaze se sledeće snage: Cvetić9 i Marković10 
na liniji Mučanj — Kušiće, jedan bataljon bugara Katići, jedan bataljon 
bugara Prilike plus 4 tenka, puk dobrovoljaca dve čete rusa11 i 4 tenka, 
Ivanjica tri bataljona bugara i dve čete nemaca koji su ovog momenta stigli.</p>
<p>Pavle Marković (Zlatiborska brigada) juče popodne bio je u Brekovu i odmah 
krenuo dalje za Sarenik. Javiće se ovde radi popune municije.</p>
<p>Kako komunisti nadiru ka JI12 tj. prema ibarskoj dolini to sam još prošle 
noći intervenisao u Beogradu da se Ibar po-sedne. To će i biti učinjeno. Takođe 
će i trupe iz Sjenice biti pomerene ka istoku ka Raškoj.</p>
<p>Nemci i bugari imaju zadatak da gone partizane i dalje. Oni traže da Cvetić 
i Marković obezbede desno krilo da se komunisti ne bi izvukli prema Sjenici.</p>
<p>27.-III.-44.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Radovan13</p>
<p>&nbsp;</p>
<p>1&nbsp; Dokument (pisan na mašini, ćirilicom) u Arhivu VII, Ča, k. 18, 
reg. br. 10/7—2.</p>
<p>2&nbsp; Draža Mihailović. Pored niza pseudonima, kao što su Čiča, čika 
Đoka, Đoka, Hans, Mihailović je imao i pseudonime u brojevima 88 pa sve do 
99, 570, 1001 i druge.</p>
<p>3&nbsp; Municija je primljena od okupatora.</p>
<p>4&nbsp; &nbsp;i 8 Borbu protiv delova bugarske 24. pešadijske divizije, 5. 
puka Srpskog udarnog korpusa (SUK), manjeg dela Nemaca i četnika vodili su 
delovi 5. udarne divizije NOVJ. Opširnije o tim borbama vidi tom I, knj. 20, 
dok. br. 155.</p>
<p>5&nbsp; Užička Požega.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>6&nbsp; Verovatno se odnosi na rudnik Lisa.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>7 Odnosi se na 5. puk.</p>
<p>9 Radomir.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;. .</p>
<p>10 Miloš.</p>
<p>11&nbsp; Pripadnici Ruskog zaštitnog korpusa.</p>
<p>12&nbsp; Jugoistok.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
.</p>
<p>13&nbsp; U četničkim dokumentima, pod pseudonimom »-Radovan« pojavljuje 
se više lica, kao Radosav Radan Grujičić, inspektor specijalne policije 
Uprave grada Beograda, zatim Ratomir Perić, komandant Ko-lubarske brigade, Srđan 
Vuković, četnik iz Trebinjskog korpusa.</p>
<p>Najverovatnije je da se odnosi na Radosava Grujičića, koji se kretao po Užicu, 
odlazio u Beograd i sarađivao sa kapetanom Milo-radom Mitićem. U izveštaju 
Radovana od 25. marta 1944. Draži Mihailo-viću (pseudonim »88«) o rasporedu 
bugarskih trupa na pl. Zlatiboru, pored ostalog, kaže se: »Ja odlazi[m] danas 
za Užice. Večeras ću poslati dosta podataka za Zlatibor. Sutra moram za 
Beograd, vraćam se [u] utorak. Za to vreme Bruno (Milorad Mitić — prim. 
red.) će visiti kod telefona i slati Vam izveštaje« (Arhiv VII, Ča, k. 18, 
reg. br. 8/7).</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_99.htm"><b>Prethodni dokument</b></a></TD>
<TD><a href="4_14_3_101.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
