<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_129.htm"><b>Prethodni dokument</b></a></TD>
<TD><a href="4_14_4_131.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OPŠTI USLOVI SPORAZUMA O SARADNJI IZMEĐU ČETNIKA I 
NEMAČKIH JEDINICA PRIPREMLJENI ZA PREGOVORE DECEMBRA 1944. GODINE1</strong></p>
<p>1)&nbsp; Potčinjavanje svih D. M. jedinica pod zapovedništvom nemačke 
vojske, pošto se obavi hitan razgovor delegacije (pot-puk. Baćović,2 Dr Dukić3 
major Majović4, kapetan Jevtić5) sa generalom Nedićem u Beču u prisustvu i 
pod kontrolom nemačke vlasti.6</p>
<p>2)&nbsp; Do donošenja političke odluke angažovanje 3000 četnika, koji se 
nalaze u prostoru Sarajeva pod zapovedništvom potpukovnika Ostojića, protiv 
komunista prema nemačkom uput-stvu. Četnici (gore navedenih 3000 ljudi) bez 
municije zahte-vaju snabdevanje municijom.</p>
<p>3)&nbsp; &nbsp;Koncentrisanje četničkih jedinica, koje se povlače iz 
Srbije, u prostor koji im nemačke trupe budu odredile.</p>
<p>4)&nbsp; Ljudstvo u starosti do 35 godina povlačiće se sa nemač-kim 
trupama. Starija godišta ostaju u zemlji da i dalje vode gerilski rat protiv 
crvenih.</p>
<p>5)&nbsp; Baćović moli za saopštenje lozinke, da bi četničke vođe mogle 
uhvatiti vezu sa vođama nemačkih jedinica.</p>
<p>6)&nbsp; Držanje Kalabića7 (prostor Čačka) zavisno je od nemač-kog 
odgovora po tač. 1—5.</p>
<p>7)&nbsp; Četnici nude taoce kao jemstvo za striktno pridržavanje utanačenja 
i to: pukovnika Borotu, majora Majovića, kapetana Jeftića ili druge prema želji 
Nemaca. Familija Baćovića bi i nadalje ostala u Sarajevu.</p>
<p>8)&nbsp; Radi kontrole utroška municije predlaže Baćović, kao i radi 
kontrole za sprovođenja akcija koje Nemci budu zahte-vali, delegiranje jednog 
nemačkog oficira za vezu kod potpukovnika Ostojića.</p>
<p>9)&nbsp; Kao oficir za vezu kod V SS planinskog korpusa fingirao bi pukovnik 
Borota.</p>
<p>10) Četnici garantuju sigurnost železničke pruge Sarajevo — Brod, kao i 
njenu zaštitu gde ona prolazi kroz četničku teritoriju ili je dodiruje.</p>
<p><i>Ovo je samovoljan postupak grupe oficira koji su učinili ovde vrlo tešku 
povredu nacionalne stvari.</i></p>
<p>DM<sup>8</sup></p>
<p><i>Punomoćje je napravljeno sa jednim mojim blanko potpisom koji je dat B 
...</i>9&nbsp;</p>
<p>Za ovlašćenja .. .10</p>
<p>1 Original (pisan na mašini, ćirilicom, a na poleđini latinicom na nemačkom 
jeziku) u Arhivu VII, Ča, k. 18, reg. br. 28/7 &lt;VK-X-74/l). Dokument je bez 
datuma, ali se na osnovu dok. br. 121 vidi da je nastao decembra 1944. godine.</p>
<p>2 Petar.</p>
<p>3&nbsp; Milan.</p>
<p>4&nbsp;Treba: Marović (Vasilije).</p>
<p>5&nbsp; Jevtić Ilija (alijas Vojin Tomić i Jevrem Vidaković), referent 
sudstva štaba Draže Mihailovića.</p>
<p>6 O tom sastanku sa Milanom Nedićem govori se i u dok. br. 99.</p>
<p>7 Nikola.</p>
<p>8 Paraf Draže Mihailovića koji je napisao tu i narednu belešku.</p>
<p>9 Na tom mestu je dokument oštećen (nedostaje deo donjeg desnog ugla). 
Najverovatnije se radi o Petru Baćoviću. Punomoćje nije nađeno.</p>
<p>10 Nečitka reč, a dalje oštećen dokument (kao nap. 9).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_129.htm"><b>Prethodni dokument</b></a></TD>
<TD><a href="4_14_4_131.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
