<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_119.htm"><b>Prethodni dokument</b></a></TD>
<TD><a href="46_121.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Bodytext131" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="mso-fareast-language:HR" class="Bodytext134">Dvanaesta 
brigada u napadu na Banja Luku</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Napad 
na Banja Luku i Bosansku Gradišku organizovao je i izveo 5. krajiški korpus po 
naređenju Vrhovnog štaba NOV i POJ da bi se rasteretile partizanske snage u 
istočnoj Bosni koje su bile zahvaćene šestom neprijateljevom ofanzivom i 
trpile teške gubitke. U Banjoj Luci nalazilo se oko 4500 neprijateljevih 
vojnika mješovitog sastava. Unutrašnja odbrana sastojala se od većeg broja 
bunkera, rovova, saobraćajnica, minsko-eksplozivnih i žičanih prepreka, i 
naslanjala se na blokove utvrđenih zgrada i na 6 srednjih i lakih tenkova. 
Spoljna odbrana Banje Luke, s uporištem u Bosanskoj Gradiški i Prijedoru, 
sastojala se od 5500 vojnika.<sup>26</sup></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Snage 
5. krajiškog korpusa sastojale su se od 3 divizije, 5 partizanskih odreda, 2 
artiljerijska diviziona, 2 brigade 1. proleterske divizije i 12. slavonske 
brigade. Početak napada bio je 31. decembra 1943. u 22 sata.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:
footnote">[1]</span></sup></a> Iz zapovjesti Štaba 11. krajiške divizije 
poznato je da je 12. slavonska NOU brigada dobila zadatak da dejstvuje na 
komunikaciji i da zatvori pravce: Derventa - Prnjavor i Derventa - Bosanski Kobaš.<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:footnote">[2]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Iz 
borbene zapovjesti 12. brigade poznato je slijedeće: »Po naređenju Vrhovnog 
štaba NOV i POJ poduzima se operacija većih razmjera u cilju razbijanja šeste 
neprijateljske ofanzive u Istočnoj Bosni i napadu na Banju Luku i Bosansku 
Gradišku. U operaciji učestvuje 5. krajiški korpus i 2 brigade iz 1. 
proleterske divizije. U toj operaciji ima čast da učestvuje i naša Brigada sa 
zadatkom da vrši osiguranje prema Derventi i spreči neprijateljsku 
intervenciju u pravcu Banje Luke.<a style="mso-footnote-id:ftn3" href="#_ftn3" name="_ftnref3" title><sup><span style="mso-special-character:footnote">[3]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Prvi 
bataljon (komandant Dušan Ostojić i politički komesar Anđelko Valter), dobio 
je zadatak da sa dijelom snaga organizuje odbranu u </span><span style="font-size:12.0pt;mso-ansi-language:EN-US" class="Bodytext30">rejonu</span><span lang="HR" style="font-size:12.0pt" class="Bodytext30">: 
</span><span lang="HR" style="font-size:12.0pt;mso-fareast-language:
HR" class="Bodytext30">Kruškovac </span><span lang="HR" style="font-size:12.0pt" class="Bodytext30">(</span><span style="font-size:12.0pt;mso-ansi-language:EN-US" class="Bodytext30">trig</span><span lang="HR" style="font-size:12.0pt" class="Bodytext30">. 
</span><span lang="HR" style="font-size:12.0pt;mso-fareast-language:
HR" class="Bodytext30">181), </span><span style="font-size:12.0pt;
mso-ansi-language:EN-US" class="Bodytext30">Bogosavac (trig. </span><span lang="HR" style="font-size:12.0pt;mso-fareast-language:HR" class="Bodytext30">205), 
smrtićki mlin i raskrsnica </span><span style="font-size:12.0pt;
mso-ansi-language:EN-US" class="Bodytext30">puteva </span><span lang="HR" style="font-size:12.0pt;mso-fareast-language:HR" class="Bodytext30">Derventa 
- Smrtići i Derventa - Prnjavor. Bataljonu je naređeno da poruši sve mostove 
a preostalo da spali. Težište i bataljonski čvor odbrane Bataljon je, 
organizovao na Bogosavcu </span><span lang="HR" style="font-size:12.0pt" class="Bodytext30">(</span><span style="font-size:12.0pt;mso-ansi-language:EN-US" class="Bodytext30">trig</span><span lang="HR" style="font-size:12.0pt" class="Bodytext30">. 
</span><span lang="HR" style="font-size:12.0pt;mso-fareast-language:
HR" class="Bodytext30">205). Cesta je prekopana na više mjesta, a veza sa 
lijevokrilnim bataljonom održavana je u selu Smrtići - Cigansko groblje. 
Bataljon je sa manjim dijelom snaga kontrolisao dolinu reke Ukrine i pravac 
preko sela Palačkovci sa zadatkom da spriječi prebacivanje neprijatelja preko 
rijeke Ukrine.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Drugi 
bataljon (komandant Pero Dobričić, politički komesar Bogomil Verbole)<sup>30</sup> 
dobio je zadatak da sa 2 čete organizuje odbranu na komunikaciji Derventa - 
Bosanski Kobaš, a sa 1 četom na komunikaciji Nova Ves - Prnjavor na liniji 
Pasja pravda (kota 322) - Visoka obala (kota 349). Posjedanje položaja izvršeno 
je po grupama sa zadatkom da se spriječi intervencija neprijatelja na tom 
pravcu. Treći bataljon (komandant Milivoje Babac i politički komesar Jovo 
Kokot) organizovao je odbranu na liniji: lijevo od 1. bataljona: raskrsnica 
puteva Derventa - Prnjavor, smrtićki mlin - Poljski put do slova M - Miškovci, 
sa 2 čete u prvoj liniji i 1 četom u drugoj liniji. Težište i bataljonski čvor 
odbrane bio je na Dubovačkom brdu (kota 195), a po dubini Ciganjsko brdo (kota 
255). U slučaju borbe kod 1. bataljona, 3. bataljon je bio obavezan da dijelom 
snaga izvrši manevar, zađe za leđa neprijatelju i izvrši napad iz pozadine.</span><span lang="HR" style="font-size:12.0pt"><o:p>
</o:p>
</span></p>
<p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-indent:0mm;line-height:normal;
background:transparent"><span class="Footnote0"><sup><span lang="HR" style="mso-fareast-language:HR">3</span></sup><span lang="HR" style="mso-fareast-language:HR">°) 
Bogomil </span><span lang="DE" style="mso-ansi-language:DE;mso-fareast-language:
DE">Verbole</span><span lang="DE" style="mso-fareast-language:
DE"> </span><span lang="HR" style="mso-fareast-language:
HR">je postavljen za političkog komesara 2. bataljona umjesto Ljube Mraoviča 
koji je postavljen za političkog komesara Motajičkog partizanskog odreda.</span></span></p>
<p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-indent:0mm;line-height:normal;
background:transparent"><span lang="HR" style="mso-fareast-language:
HR" class="Footnote0">Umro 1987. u Beogradu.</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Četvrti 
bataljon (komandant Vlajko Gavrilović i politički komesar Ivica Miličević) 
organizovao je odbranu na liniji: Hrvaćani - Lišnja na komunikaciji Prnjavor - 
Banja Luka sa zadatkom da spriječi napad četnika na Prnjavor, a 1 četu ostavi 
u selu Maćino brdo radi osiguranja brigadne ambulante. Upućivanje 4. bataljona 
na pravac Prnjavor - Banja Luka na udaljenost od 40 km od borbenog poretka 
Brigade, osjetno je umanjilo manevarsku sposobnost Brigade tako da na taj 
element borbenog poretka Štab Brigade nije mogao da računa u slučaju 
neprijateljeve intervencije na pravcu Derventa - Prnjavor. U borbenoj zapovjesti 
Štab Brigade posebno je podvukao da u slučaju jakog neprijateljevog pritiska 
na položaje 1, 2. i 3. bataljona treba biti elastičan, povlačiti se pod 
borbom i unutrašnjim krilima zatvarati pravac Derventa - Prnjavor. Prilikom 
povlačenja, bataljonima je naređeno da poruše sve mostove, prekopaju cestu i 
postave prepreke. Za vrijeme vođenja borbe štabovima </span><span lang="DE" style="font-size:12.0pt;mso-ansi-language:DE;mso-fareast-language:DE" class="Bodytext30">data</span><span lang="DE" style="font-size:12.0pt;mso-fareast-language:
DE" class="Bodytext30"> </span><span lang="HR" style="font-size:12.0pt;
mso-fareast-language:HR" class="Bodytext30">je puna inicijativa u pogledu donošenja 
odluke u vezi sa konkretnom situacijom na terenu. Odbrambeni položaji bataljona 
utvrđeni su na taj način što su iskopani rovovi i zakloni za klečeći stav. 
Ishrana boraca organizovana je na položaju, ali se vodilo računa da ona bude 
obilna i kvalitetna za sve vrijeme borbe. Noću su upućivane patrole u pravcima 
odakle se očekivalo vjerovatno nastupanje neprijatelja. Sa odbrambenih položaja 
neprekidno je osmatrano i osluškivano i, o svakoj većoj promjeni, dostavljan 
je izvještaj Štabu Brigade. Posjedanje položaja izvršeno je noću, a danju 
je zabranjeno svako kretanje na položaju. Od seljaka je prikupljeno dovoljno 
pionirskog alata za rušenje i zaprečavanje. U izradi rovova i zaklona, pored 
boraca, štabovi bataljona mobilisali su i seljake. Prije početka borbe borcima 
je skrenuta pažnja da u borbi štede municiju, a za evakuaciju ranjenika, 
mobilisan je potreban broj kola. Brigadno sanitetsko previjalište nalazilo se 
sa Štabom Brigade u s. Palačkovačko Brdo </span><span lang="HR" style="font-size:12.0pt" class="Bodytext30">(</span><span style="font-size:12.0pt;mso-ansi-language:EN-US" class="Bodytext30">trig</span><span lang="HR" style="font-size:12.0pt" class="Bodytext30">. 
</span><span lang="HR" style="font-size:12.0pt;mso-fareast-language:
HR" class="Bodytext30">217).</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Motajički 
partizanski odred (komandant Stevo Simić i politički komesar Ljubo Mraović) 
nalazio se u Maćinom Brdu kod Prnjavora sa zadatkom: da upućuje jake patrole u 
pravcu sela Pojezna gdje se nalazio Dobojsko-derventski partizanski odred koji 
je kontrolisao komunikaciju Teslić - Prnjavor i održavao vezu sa Štabom 11. 
krajiške divizije u Kulašima.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Noću 
31. decembra 1943. i 1. januara 1944. bataljoni su pristupili organizaciji 
odbrane i vatrenog sistema, kopanju rovova i zaklona za borce, izradi 
mitraljeskih gnijezda i njihovom ojačanju grudobranima. Na položajima je bilo 
mirno, jer neprijatelj nije intervenisao. Sutradan, 2. januara oko 9 sati na 
odbranu 1. i 3. bataljona neprijatelj je izvršio napad jačine jednog kozačkog 
puka koji je dolazio iz Dervente sa 15 kamiona, 1 tenkom i 30 zaprežnih kola. 
Težište napada bilo je usmjereno na 1. bataljon koji se nalazio na raskrsnici 
puteva kod smrtićkog mlina. Zbog jednovremenog napada na odbrambene položaje 
1, 2. i 3. bataljona, Štab 3. bataljona nije bio u stanju da realizuje ideju Štaba 
Brigade, tj. da napadne neprijatelja sa bokova i iz pozadine. Neprijateljev 
napad bio je podržan artiljerijom i minobacačima i usmjeren na 2. četu 1. 
bataljona kojom je komandovao Nikola Brković. Pošto je pušten na blisko 
otstojanje, posle plotunske vatre četa je izvršila energičan protivnapad koji 
je iznenadio i zbunio neprijatelja. Nalazeći se između dva kozaka, komandir čete 
Nikola Brković bio je brži i, u jednom trenutku, savladao oba kozaka pištoljem. 
U protivnapadu na neprijatelja junačkom smrću poginuli su: vodnik Joco 
Vujasinović iz sela Bogdašića kod Kamenske i Jovanka Radulović, politički 
delegat iz Malih Bastaja kod Daruvara.<sup>30</sup> U borbi je ubijeno 10 kozaka 
i zaplijenjeno 8 pušaka, 2 automata, 2000 metaka i zaprežna kola sa ratnim 
materijalom. Nakon izvršenog protivnapada 2. čete, neprijatelj se povukao u 
pravcu Dervente.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Na 
odbrambeni položaj 3. bataljona, istovremeno kada je napadao na položaje 1. 
bataljona, neprijatelj je nastojao da nasilnim izviđanjem otkrije njegov položaj 
i borbeni poredak. Sutradan, 2. januara 1944. na liniji: Trstenci - Pasja pravda 
(kota 304), 2. bataljon je vodio borbu sa kozacima i četnicima Vlade Vinčića. 
Međutim, hrabri borci 2. bataljona energično su se suprotstavili zajedničkom 
napadu kozaka i četnika. Dok su kozaci napadali s fronta, četnici su udarili 
sa boka i iz pozadine. U borbi je poginuo neustrašivi puškomitraljezac i 
vodnik Ljuban Begović iz sela Koreničana kod Daruvara. Isticao se u svim 
borbama, pa i u ovoj, koja mu je bila posljednja.<a style="mso-footnote-id:ftn4" href="#_ftn4" name="_ftnref4" title><sup><span style="mso-special-character:footnote">[4]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Kada 
su krajiške brigade zauzele skoro polovinu Banje Luke i zaplijenile ogromne 
količine ratnog materijala, 3. januara 1944. otpočela je neprijateljeva 
ofanziva u centralnoj Bosni pod nazivom »Servijeta«. Iz doline reke Bosne, od 
Dervente, Doboja i Teslića, na širokom frontu napadala je operativna grupa 
njemačke 187. divizije, njemačka 1. i 2. divizija i 1. kozačka konjička 
divizija sa 2 brigade i 4. i 6. lovačkom pukovnijom. Te neprijateljeve snage su 
poslije šeste neprijateljeve ofanzive u istočnoj Bosni, prešle rijeku Bosnu 
da bi nastavile ofanzivu na terenu centralne Bosne protiv 11. krajiške divizije 
i 12. slavonske NOU brigade. Ta ofanzivna operacija vođena je pod nazivom »Okrugli 
kolač«.<a style="mso-footnote-id:ftn5" href="#_ftn5" name="_ftnref5" title><sup><span style="mso-special-character:footnote">[5]</span></sup></a> 
Cilj neprijateljeve ofanzive bio je da se razbije 11. krajiška divizija, 12. 
slavonska NOU brigada i zauzme Prnjavor, a potom, da ih potisne prema dolini 
rijeke Vrbas i dijelom nabaci na snježne planine Uzlomca, Borja i Vlašića. 
Zajedno sa Nijemcima, ustašama, domobranima i kozacima napadale su i četničke 
snage sa teritorije centralne Bosne. Četnici su vodili Nijemce, ustaše i 
kozake. Proveli su ih kroz najdublje planinske klance i divljinu Uzlomca i 
Borja, gdje nikada ranije nisu prolazile neprijateljeve jedinice. Pored toga, 
cilj im je bio da se uništi partizanska bolnica u Šipragama, gdje se nalazilo 
oko 390 ranjenika, od čega 166 nepokretnih koji su u posljednjim trenucima 
evakuisani na 36 nosila a 130 ranjenika preneseno je na konjima. Zahvaljujući 
herojskom otporu boraca 5. krajiške-kozaračke brigade, ranjenici su spaseni i 
evakuisani na sigurnije mjesto.</span><span lang="HR" style="font-size:
12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">U 
operaciji »Okrugli kolač« učestvovalo je preko 15.000 neprijateljevih 
vojnika, ne računajući njemačke snage, 1. i 2. brdsku diviziju 62. brdskog 
korpusa i 92. i 903. motorizovani grenadirski puk sa 50 tenkova i 150 kamiona.<sup>34</sup> 
Operativna grupa njemačke 187. divizije nastupala je od Doboja prema Prnjavoru. 
Treći kozački konjički puk nastupao je od Teslića preko Maslovara i 
Kotor-varoša sa zadatkom da spriječi izvlačenje partizanskih snaga preko 
planine Uzlomac i Borje u pravcu Vlašića i Skender Vakufa. »Operacija će 
postići cilj, kaže se u zapovjesti komandanta 5. SS brdskog armijskog korpusa, 
ako jedinice širokim frontom planski pročiste teren. Ukoliko partizani stupe u 
otvorenu borbu, treba težiti da se obuhvate napadom na bokove i iz pozadine, uz 
istovremeno vezivanje njihovih snaga sa fronta i uz upotrebu teškog naoružanja«.<sup>350</sup></span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><span class="Footnote0"><i><span style="mso-special-character: footnote; mso-fareast-language: HR" lang="HR">[1]</span></i></span></a><span class="Footnote0"><i><span lang="HR" style="mso-fareast-language:HR"> 
    Isto.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title><span class="Footnote64"><i><span style="mso-special-character: footnote; font-size: 10.0pt; mso-bidi-font-size: 12.0pt; mso-fareast-language: HR" lang="HR">[2]</span></i></span></a><span class="Footnote64"><i><span lang="HR" style="font-size:10.0pt;mso-bidi-font-size:
12.0pt;mso-fareast-language:HR"> IstO.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn3">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn3" href="#_ftnref3" name="_ftn3" title><span class="Footnote0"><i><span style="mso-special-character: footnote; mso-fareast-language: HR" lang="HR">[3]</span></i></span></a><span class="Footnote0"><i><span lang="HR" style="mso-fareast-language:HR"> 
    Arhiv VII, f. NOP-a k. 892 </span><span lang="DE" style="mso-ansi-language:DE;mso-fareast-language:DE">reg</span><span lang="HR" style="mso-fareast-language:DE">. 
    </span><span lang="HR" style="mso-fareast-language:HR">br. 29/1.</span></i></span><i><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><i><span lang="HR" style="mso-fareast-language:HR">^ 
    nr\</span><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn4">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn4" href="#_ftnref4" name="_ftn4" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[4]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Dva dana prije nego što je poginuo, Ljuban Begović tražio je odobrenje od 
    Štaba Brigade da sklopi brak sa Steficom Serežan, bolničarkom iz 3. čete, 
    4. bataljona. Samo 5 dana kasnije, Štefica je poginula u selu Kovačevići 
    na planini Uzlomac. (Izjava komandanta 2. bataljona Pere Dobričića).</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn5">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn5" href="#_ftnref5" name="_ftn5" title></a><span class="Footnote0"><i><sup><span lang="HR" style="mso-fareast-language:HR">3</span></sup><span lang="HR" style="mso-fareast-language:HR">3) 
    Arhiv VII, f. NOP-a k. 603 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 1/1-4/408. Na 
    mikrofilm, NAV-N-315 r, i 2281s,</span></i></span><i><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><span class="Footnote0"><i><span lang="HR" style="mso-fareast-language:HR">227-31; 
    T-313, r-193s, 7453545-8.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_119.htm"><b>Prethodni dokument</b></a></TD>
<TD><a href="46_121.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

