<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ÈETNIÈKOG POKRETA DRAŽE MIHAILOVIÆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_29.htm"><b>Prethodni dokument</b></a></TD><TD><a href="4_14_1_31.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>PISMO ČETNIČKE PRIVREMENE UPRAVE ISTOČNE BOSNE I HERCEGOVINE OD 19. NOVEMBRA 1941. GLAVNOM ŠTABU NOP ODREDA BOSNE I HERCEGOVINE DA SE NASTAVE PREGOVORI O SARADNJI<sup>1</sup></strong></p>
<p align="center">PRIVREMENA  UPRAVA  ISTOČNE BOSNE.</p>
<p align="center">P. Broj: 1/41. &#8212; 19 novembra 1941  god.</p>
<p align="center">VLASENICA</p>
<p align="center">ŠTABU NARODNO-OSLOBODILAČKE VOJSKE ZA BOSNU I HERCEGOVINU<sup>2</sup></p>
<p align="center">PODROMANIJA.</p>
<p>Činjenica je, da tako zvana narodno-oslobodilačka vojska, formirana
  u partizanske odrede, nije jedina vojna formacija koja se nalazi u
  borbi za oslobođenje našega naroda, već da rat, koji nam je nametnut 6. aprila t.g. vode i druge vojne formacije, kao što je naša zagranična
  vojska na bliskom istoku,<sup>3</sup> koja raspolaže i vazduhoplovstvom, i naši
  četnički odredi: dobrovoljački4 i redovne vojske<sup>3</sup> &#8212; na okupiranoj i već
  delimično oslobođenoj teritoriji Kraljevine Jugoslavije. Ostavljajući
  za sada po strani pitanje saradnje sa našom zagraničnom vojskom, koja
  će verovatno preći u ofanzivu zajedno sa ruskim i drugim savezničkim
  armijama kad zato bude vreme, treba odmah nastaviti, i neumorno na tome
  raditi, da se što tešnje poveže akcija onih vojnih formacija
  dobrovoljačkih i obaveznih, koje se bore na okupiranoj i već delimično
  oslobođenoj teritoriji Otadžbine.</p>
<p>Jedan od najvažnijih uslova za daljni uspeh narodno oslobodilačke
  borbe, koju su do sada vodili, vode sada i moraju do konačne pobede ili
  smrti da vode kako četnici, tako i partizani, nesumnjivo je sloga koja
  odvajkada &#187;Srbina spašava&#171;.</p>
<p>Kao dokaz da su tu slogu četnici u Bosni međusobno postigli,
  dostavljaju se priloženi dokumenti,<sup>6</sup> o ustanovljenju Privremene uprave
  oslobođene istočne Bosne.<sup>7</sup></p>
<p>Kao dokaz da kod novo-ustanovljene uprave postoji želja-izraz
  poznate narodne želje &#8212; za proširenje te sloge bar na sve Srbe u Bosni
  i Hercegovini, pozivaju se drugovi iz partizanskog štaba na bratsku
  saradnju u duhu načelnih gledišta priloženih pod 2.8 &#8212; sa kojima su se
  uostalom već u glavnom saglasili partizanski članovi mešovite komisije
  koja je 17 o. mj. u Vlasenicama imala da izradi direktive za zajednički
  rad u Vrhovnom odboru Narodne uprave.<sup>9</sup></p>
<p>Obzirom da bi brzo postizanje sporazuma četničko-partizanskog u
  Bosni moglo povoljno uticati na okončanje bratoubilačke borbe u Srbiji,
  a svakako bi bar spasio ovdašnje Srbe od te ubistvene borbe, potrebno
  je da se na ovaj predlog odgovori što pre.<sup>10</sup></p>
<p align="center">PRIVREMENA  UPRAVA   ISTOČNE   BOSNE</p>
<p align="center"><strong>A. Babić</strong></p>
<p align="center"><strong>Pero Đukanović</strong></p>
<p align="center">major <strong>Jezd. S. Dangić</strong></p>
<p align="center"><strong>Zdravko Tanasić </strong></p>
<p align="center"><strong>Boško P. Todorović</strong></p>
<p>&nbsp;</p>
<b class=medtxt><p><sup>1</sup> Original (pisan na mašini, ćirilicom) u Arhivu VII, A NOR,
  k. 1, reg. br. 5/3. Na dokumentu je Boško Todorović, mastilom,
  ispravljao štamparske greške.</p>
<p><sup>2</sup> Odnosi se na Glavni štab NOPO BiH.</p>
<p><sup>3</sup> Prema izveštaju Ministarstva vojske i mornarice izbegličke
  kraljevske vlade od 25. avgusta 1941, brojno stanje vojske na Bliskom
  istoku je bilo: 32 oficira, 21 podoficir, 41 kaplar i 243 vojnika
  (Arhiv VII, A EV, k. 2, reg. br. 50/5).</p>
<p><sup>4</sup> i <sup>5</sup> Vidi dok. br. 3, nap. 10.</p>
<p><sup>6</sup> i <sup>8</sup> Uz pismo su poslati: zapisnik sa sednice Privremene
  uprave od 18 novembra 1941 (Arhiv VII, Ca, k. 222, reg. br. 1/4) i
  &#187;Načelna gledišta&#171; o mogućnosti sporazuma između četnika i partizana
  (Arhiv VII, A NOR, k. 1, reg. br 3/3).</p>
<p><sup>7</sup> Vidi dok. br. 29.</p>
<p><sup>9</sup> Predlog zaključaka partizansko-četničke komisije o daljoj
  sa-radnji između partizana i četnika nalazi se u Arhivu VII, Ča, k.
  174, reg. br. 16/4.</p>
<p><sup>10</sup> Početkom decembra 1941. četnička Privremena uprava je
  Glavnom štabu NOPO BiH predložila sastanak radi dogovora o zauzimanju
  zajedničkog stava povodom obaveštenja koje su dobili četnici da će 15.
  decembra Nedićeva vojska ući u istočnu Bosnu. Sastanak je održan u
  Kraljevom Polju (Han-Pijesak). Stav partizanskih predstavnika
  (Sve-tozar Vukmanović Tempo, Rodoljub Čolaković, Slaviša Vajner Čiča i
  Uglješa Danilović) bio je da se povede borba protiv svakog neprijatelja
  koji pokuša da uđe u istočnu Bosnu, dok su četnički predstavnici
  predlagali da se partizani i &#187;vojni četnici&#171; povuku, a da ostanu samo
  &#187;četnici&#171; koji mogu da se sporazumevaju sa neprijateljem (Zbornik,
  NOR-a, tom IV, knj. 2, dok. br. 94; R. Čolaković, Zapisi, II, str.
  234&#8212;240.</p></b>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_29.htm"><b>Prethodni dokument</b></a></TD><TD><a href="4_14_1_31.htm"><b>Sledeci dokument</b></a></TD></TR></TABLE></CENTER>
</body>