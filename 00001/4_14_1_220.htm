<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>

<body>
<p>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 
PRILOG I  
Dokumenti britanske i izbeglicke jugoslovenske vlade 1941. i 1942.  


<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_219.htm"><b>Prethodni dokument</b></a></TD>
<TD><a href="4_14_1_221.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 2</strong></p>
<p align="center"><strong>REFERAT ZAMENIKA MINISTRA VOJSKE, MORNARICE I 
VAZDUHOPLOVSTVA IZBEGLIČKE JUGOSLOVENSKE VLADE OD 23. FEBRUARA 1942. 
MINISTARSKOM SAVETU O VRHOVNOJ KOMANDI U KAIRU, VOJNIM SNAGAMA VAN ZEMLJE I 
PROBLEMU RADIO-VEZE I DOTURA POMOĆI DRAŽI MIHAILOVIĆU1</strong></p>
<p align="center">REFERAT MINISTARSKOM SAVETU</p>
<p align="center">Čast mi je da Ministarskom Savetu podnesem sledeći referat o 
našoj vojsci van Otadžbine:</p>
<p align="center">A. — VRHOVNA KOMANDA</p>
<p>Sedište je u Kairu i najtešnje sarađuje sa engleskom Vrhovnom komandom na 
Bliskom Istoku.</p>
<p>Pošto je veza sa zemljom, dotur pomoći Draži, davanje aviona i podmornice 
i cela organizacija u vezi sa radom u našoj zemlji, — dodeljena od strane 
Engleza engleskoj Vrhovnoj komandi na Bliskom Istoku, to smo i mi sav ovaj posao 
pre-neli na našu Vrhovnu komandu u Kairu.</p>
<p>Ovo je učinjeno još i zbog toga što je London suviše udaljen od naše 
zemlje, i što se sva sredstva i ljudstvo naše nalazi na Bliskom Istoku.</p>
<p>Vrhovna komanda ima ova odeljenja: operativno, obave-štajno, vazduhoplovno i 
mornaričko.</p>
<p>Ukinuta je komanda vazduhoplovstva zbog vrlo malog brojnog stanja 
vazduhoplovnog ljudstva (ukupno 291 oficira, podoficira i redova) i 
vazduhoplovne grupe biće neposredno potčinjene Vrhovnoj komandi.</p>
<p>Isto tako, ukinuta je i komanda operativnih trupa, koja je bila u početku 
osnovana jer se verovalo da će se obrazovati više od jednog bataljona. 
Gardiski bataljon (ustvari polubata-ljon) stavljen je neposredno pod Vrhovnu 
komandu.</p>
<p>Na čelu Vrhovne komande nalazi se đeneralštabni potpukovnik Miodrag Lozić, 
koji je za vreme rata bio Načelnik Štaba Komande vazduhoplovstva. Na čelu 
odeljenja nalaze se naši najsposobniji đeneralštabni mladi oficiri 
(potpukovnik Luka Baletić, major Milovan Gligorijević i Boško Stanojlović i 
kapetan korvete Josip Saksida).</p>
<p>Za delegata pri engleskoj Vrhovnoj komandi dodeljen je đeneralštabni 
pukovnik Žarko Popović, sa zadatkom da održava vezu i olakša rad naše 
Vrhovne komande sa Englezima.</p>
<p align="center">B. — VOJSKA</p>
<p>1.&nbsp; — Od jedinica imamo samo jedan Gardiski bataljon u logoru Agami 
kraj Aleksandrije. Jačina ovoga bataljona je: 47 oficira, 44 podoficira, 84 
kaplara, 25 muzikanata i 305 redova; ukupno 505 ljudi.</p>
<p>Ovaj bataljon je sastavljen od 2/3 Slovenaca iz Istre, bivših zarobljenika 
italijanske vojske, i 1/3 Srba sakupljenih sa svih strana; oktobra meseca bilo 
je i 16 Hrvata.</p>
<p>Od naoružanja ovaj bataljon ima stare italijanske puške i 20 italijanskih 
puškomitraljeza sa ograničenim brojem metaka. Od savremenog naoružanja ima 3 
bacača 52 mm, 1 bacač 80 mm, 3 tompson puškomitraljeza, — što sve služi 
isključivo za obuku. Nismo uspeli da ovaj bataljon snabdemo modernim naoružanjem.</p>
<p>Sem toga ima 9 kamiona za službu u bataljonu.</p>
<p>Ovaj bataljon treba da se pretvori u savremenu oklopnu jedinicu, u kome su 
cilju poručena borna kola u Americi i automobili. Naređeno je da se ceo 
bataljon, obuči u šofere radi lakšeg prelaza na borna kola.</p>
<p>Zasada, ovaj bataljon daje straže kod raznih magacina u Aleksandriji, jer 
nema savremenog naoružanja da bi se upo-trebio za borbene zadatke, a sem toga 
naš cilj je da ovo ljudstvo sačuvamo za dejstvo u Jugoslaviji, bilo u bornim 
kolima bilo šofere na automobilima koji bi uneli oružje i municiju, a borce 
uzeti na licu mesta.</p>
<p>2.&nbsp; — Pored ovog bataljona imamo vojne misije u Jeru-salimu, Kairu, 
Keptaunu i Lisabonu sa zadatkom prikupljanja dobrovoljaca. I pored najbolje 
volje nije se moglo više prikupiti dobrovoljaca. Naročita komisija obišla je 
Abisiniju, Ugandu, Džubu u cilju vrbovanja Slovenaca zarobljenika, ali je 
uspela da pridobije samo 50 ljudi. U Indiji je sakupljeno samo 20 Slovenaca bivših 
zarobljenika.</p>
<p>Slabi su izgledi da će se prikupiti veći broj dobrovoljaca čak i u 
Americi, iako je upućena vazduhoplovna misija i đe-neral Đukanović da 
prikupe dobrovoljce naše državljane.</p>
<p>3.&nbsp; — Postoje još i vojna izaslanstva u Moskvi, Ankari, Vašingtonu i 
Londonu pri našim poslanstvima.</p>
<p>Ukupno brojno stanje vojske je: đenerala 7 (3 su u penziji), viših oficira 
27 (2 su u penziji), nižih oficira 61, podoficira 54, muzikanata 25, kaplara i 
redova 407; što čini ukupno 581 čovek.</p>
<p align="center">V. — MORNARICA</p>
<p>Od mornaričkih jedinica imamo u Aleksandriji ove jedinice:</p>
<p>—&nbsp; podmornicu »Nebojša« sa posadom: 3 oficira, 30 podoficira, 4 
mornara, svega 37 ljudi;</p>
<p>—&nbsp; torpiljarku »Durmitor« sa posadom: 3 oficira, 14 podoficira, 2 
(mornara, svega 19 ljudi;</p>
<p>—&nbsp; torpiljarku »Kajmakčalan« sa posadom: 2 oficira, 14 podoficira i 
2 mornara, svega 18 ljudi;</p>
<p>—&nbsp; radiotelegrafski kurs u logoru Agami jačine: 4 oficira, 12 
podoficira i 1 mornar, svega 17 ljudi.</p>
<p>Ukupno u mornarici: 24 oficira, 70 podoficira, 2 činovnika, 9 mornara, 
Svega: 105 ljudi.</p>
<p>Traženo je od Engleza 1 savremena podmornica i 1 ra-zarač i u ovom smislu 
upućen memorandum. Ima izgleda da će se dobiti ove jedinice. Podmornica bi se 
upotrebljavala isključivo za vezu sa zemljom i dotur pomoći đeneralu 
Mihailo-viću. Hitni pregovori su u toku sa engleskim admiralitetom.</p>
<p align="center">G. — VAZDUHOPLOVSTVO</p>
<p>Sve naše vazduhoplovno ljudstvo je 9 meseci ostalo u pustinjskom logoru 
Amanu u Transjordaniji bez i jednog aviona. Ovo stoga, što se je prvobitno 
mislilo da naše ljudstvo ode u Kanadu na obuku. Od ovoga se odustalo i rešeno 
je da se u Kanadu uputi samo 100 aviatičara, a po 1 lovačka, 1 bom-barderska i 
1 hidroeskadrila ostave u Egiptu.</p>
<p>I stvarno je bilo formirano:</p>
<p>—&nbsp; 1 hidroavionska eskadrila koja još od maja radi u Abukiru sa 
engleskim snagama a sa našim avionima spašenim iz zemlje. Sa radom ove 
eskadrile Englezi su vrlo zadovoljni. Samo materijal je dotrajao i postoji sada 
opasnost da ne pogubimo odlično obučeno ljudstvo.</p>
<p>—&nbsp; 1 lovačka i bombarderska eskadrila, koje su radile: lovačka je 
branila Aleksandriju, a bombarderska vežbala na Sueakom kanalu u Salufi.</p>
<p>Ove eskadrile su rasformirane u oktobru i ljudstvo vraćeno u Aman.</p>
<p>Posle ovoga odustalo se i od slanja 100 aviatičara u Kanadu, već je upućena 
samo jedna misija od 12 članova za skupljanje dobrovoljaca.</p>
<p>Svi pokušaji da se dobiju avioni ostali su bezuspešni kod Engleza, jer naši 
nisu hteli da se naše ljudstvo bori u Egiptu, a Englezi nisu imali avione da 
nam dadu samo za vežbu.</p>
<p>Tako je po odlasku đenerala zatečeno naše vazduhoplov-stvo bez i jednog 
aviona, sem hidroeskadrile u Abukiru.</p>
<p>Sada je ovakvo stanje:</p>
<p>1.&nbsp; — Hidroeskadrila (17 oficira, 12 podoficira i 3 redova, svega 32) 
u Abukiru radi i dalje. Ova će se eskadrila pretvoriti u grupu od 2 eskadrile 
čim se dobiju avioni.</p>
<p>2.&nbsp; — Formirane su po 1 lovačka i bombarderska grupa od po 2 
eskadrile.</p>
<p>Pošto nema aviona a i posade treba da se izvežbaju na modernim mašinama, 
to je sve ljudstvo upućeno: letačko osoblje u Rodeziju, a pomoćno osoblje (za 
rad na zemlji) u Južnu Afriku, gde će u engleskim školama svršiti potrebnu 
obuku. Upućeno je u Rodeziju 98 oficira, 74 podoficira i 134 vojnika svega 306.</p>
<p>Lovci će se osposobiti za 7 nedelja, a bombarderi za 16 nedelja.</p>
<p>Iz Gardiskog bataljona dodeljeno je 57 ljudi za pomoćnu službu, i biće upućeni 
u Rodeziju.</p>
<p>Sve ove tri grupe biće pod komandom engleske Vrhovne komande u Kairu, koja 
će ih upotrebiti i za borbu u Libiji. Grupe će biti jugoslovenske, a u sastavu 
britanskih pukova.</p>
<p>Bombarderska grupa upotrebljavaće se isključivo za vezu sa zemljom i dotur 
potreba, ali na slučaj krize baciće se i ona u borbu u Egiptu.</p>
<p>Englezi nisu mogli da nam obećaju da ćemo po završenoj obuci dobiti avione 
lovce i bombardere.</p>
<p>Preduzeli smo hitne mere u Americi da nam se da bar poklon od 12 teških 
bombardera koje je Ruzvelt obećao još u maju mesecu. I sa ovim ide dosta teško 
zbog rata na Dalekom Istoku.</p>
<p>Na ovaj način, posle lutanja od 9 meseci počeli smo onde gde je trebalo početi 
još meseca maja tj. ljudstvo je otišlo na obuku.</p>
<p>Da li će posle ove obuke imati avione, to zavisi od američke industrije i 
opšte situacije na ratištu. I Englezi imaju dosta posada bez aviona.</p>
<p>3.&nbsp; — Za prelet aviona dato je Englezima 1 oficir, 15 podoficira i 3 
redova, ukupno 19 ljudi. Ovo je tražio od nas g. Čerčil i g. Idn.</p>
<p>Ukupno u vazduhoplovstva 128 oficira, 103 podoficira i 63 redova, svega 291. 
Ovome broju treba dodati 57 ljudi iz Gardiskog bataljona, a možda će se ako 
ustreba za pomoć službe dodeliti još.</p>
<p>Prema tome, pojavu naših lovaca treba očekivati na bojištu polovinom 
aprila, a bombardera polovinom juna 1942. godine.</p>
<p>4. — Vazduhoplovna misija pod vođstvom pukovnika Dragutina Savića, sa 8 
oficira i 3 podoficira odlazi u Ameriku da prikuplja dobrovoljce, prihvata ih u 
poljskom logoru u Kanadi i upućuje u Rodeziju na obuku.</p>
<p>Uspeh ove misije izgleda da neće biti pun s obzirom na stupanje Amerike u 
rat. Ipak treba očekivati sakupljanje izvesnog broja dobrovoljaca.</p>
<p>Sadanje ukupno brojno stanje vojske,&nbsp; mornarice i&nbsp; vazduhoplovstva 
iznosi:</p>
<p>Oficira — — — — — — —&nbsp; &nbsp;___&nbsp;&nbsp;&nbsp; &nbsp;246</p>
<p>Činovnika — — — — — —&nbsp; &nbsp;— — —&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;2</p>
<p>muzikanata — — — — — —&nbsp; &nbsp;— — —&nbsp;&nbsp;&nbsp;&nbsp;&nbsp; 
&nbsp;25</p>
<p>podoficira — — — — — —&nbsp; &nbsp;— — —&nbsp;&nbsp;&nbsp; 
&nbsp;327</p>
<p>kaplara i redova — — — —&nbsp; &nbsp;— — —&nbsp;&nbsp;&nbsp; 
&nbsp;472</p>
<p>Svega: 1.072</p>
<p align="center">D. — VEZA SA ZEMLJOM I SLANJE POMOĆI</p>
<p>Postojala je radio veza sa đeneralom Mihailovićem sve do 4 januara 1942. 
godine. Od ovoga dana nema nikakvih veza više. Upućene su ekipe naših 
najboljih oficira i podoficira sa radio stanicama i novom šifrom, sa zadatkom 
ida se uhvati veza sa đeneralom Mihailovićem, kome su svakako Nemci zauzeli ne 
samo radio stanicu već i šifru uhvatili. Ovo se vidi po lažnoj radio stanici 
koja se sada javlja Dražinom šifrom.2</p>
<p>Na uspostavljanju veze radi se hitno po jednom izrađenom planu, sa glavnim 
centrima veze u Londonu, Kairu i kod Draže. Sa Englezima se vode hitni 
pregovori da ova veza bude u našim rukama i da naša Vrhovna komanda poveže 
rad u zemlji, a ne kao dosada da tu vezu imamo samo preko Engleza. Ova je veza u 
našim rukama potrebna i zato što je đeneral Mihailović član Vlade, a sem 
toga ni jedan oficir neće više da se javi da ide u zemlju sa engleskom šifrom 
i slani od pojedinih engleskih službi. Većina oficira hoće da ide u zemlju, 
samo stavlja uslov da radi i opšti sa našom Vrhovnom komandom, a ne sa 
pojedinim engleskim službama (sabotaža, obaveštajna služba, rukovođenje 
operacijama, itd.).</p>
<p>Pomoć đeneralu Mihailoviću dosada nije upućena iz raznih uzroka. Englezi 
su obećali da će učiniti sve da se spremljena pomoć na Malti i doturi, čim 
se uspostavi veza. Najveća je teškoća u nalaženju transportnih sredstava.</p>
<p>Zato smo hitno tražili jednu podmornicu za koju imamo posadu i bombardere, 
pa da vezu i dotur pomoći vršimo mi sami. Sve ovo je u toku i radi se ubrzano 
na dobijanju sredstava.</p>
<p>Upućeni su memorandumi nadležnim Ministrima za ovu pomoć.</p>
<p>S obzirom na činjenicu da se ova pomoć može da doturi samo sa Malte, to je 
slanje njeno uslovljeno držanjem Malte. A Malta se sada neprekidno i žestoko 
bombarduje.</p>
<p>Upućivanje pomoći zavisi, dakle, od veze sa đeneralom Mihailovićem i održanja 
Malte; a zatim od raspoloživih transportnih sredstava (aviona velikog akcionog 
radiusa i podmornica).</p>
<p>Prema sadanjem stanju, ne treba biti suviše veliki optimista za dotur ove 
pomoći, i pored svih mera koje vojna uprava hitno i smišljeno preduzima.3</p>
<p>23.&nbsp; februara 1942. god.</p>
<p align="center">Zastupnik Ministra vojske, mornaricei vazduhoplovstva,</p>
<p align="center"><strong>S. Jovanović</strong></p>
<p align="center">PRETSEDNIŠTVO VLADE KRALJEVINE JUGOSLAVIJE</p>
<p align="center">Str. Pov. V.K. Br. 104</p>
<p align="center">24.&nbsp;februara 1942. g.</p>
<p align="center">LONDON</p>
<p>Vidi dok. br. 3 ovog priloga.</p>
<p>1 Original (pisan na mašini, ćirilicom) u Arhivu VII, AEV, k. 171, reg. br. 
13/3.</p>
<p>2 Vidi dok. br. 105. 828</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_219.htm"><b>Prethodni dokument</b></a></TD>
<TD><a href="4_14_1_221.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
