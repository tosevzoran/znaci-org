<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_84.htm"><b>Prethodni dokument</b></a></TD>
<TD><a href="31_86.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="EN-GB" style="font-size:10.0pt;mso-bidi-font-size:11.0pt">SA 
1. </span><span lang="DE" style="font-size:10.0pt;mso-bidi-font-size:11.0pt;mso-ansi-language:
DE">ČETOM NA ZE</span><span lang="HR" style="font-size:10.0pt;mso-bidi-font-size:
11.0pt;mso-ansi-language:HR">Č</span><span lang="DE" style="font-size:
10.0pt;mso-bidi-font-size:11.0pt;mso-ansi-language:DE">JEM BRDU</span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></b></p>
<p class="MsoNormal" style="margin-top:9.0pt;text-indent:18.0pt;line-height:91%"><span lang="DE" style="mso-ansi-language:DE">Noć 
uoči 23. maja bila je tako mračna da se ni prst pred okom nije video. Četvrti 
bataljon maršovao je kroz gustu šumu i proplanke raskaljanim seoskim putem. Kiša 
je neprestano padala. Oputnjaci su se zasukivali oko nogu, pa borci posrću i 
padaju. Prekida se veza i kolona zastaje, a kroz noć se čuje šapat: 
&quot;Veza... veza ... veza&quot;.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">Ljubiša 
Ćurgus, zamenik komesara bataljona, vraća se sa čela kolone. Uspostavlja rad 
i kritikuje borce koji su na čelu prekinutog dela kolone. Prenosi se naređenje 
da svaki borac okači na leđa nešto belo, kako bi ga drug koji je iza njega 
mogao lakše videti. Najzad, red u koloni bio je uspostavljen. Nema više 
naletanja boraca jednih na druge, pošto koliko-toliko vide belo na leđima 
druga ispred sebe. <o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">Put 
kojim prolazimo čini nam se poznat, pa kada je par puta sevnulo, Mile Malbašić 
mi reče:<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">— 
Ma, slušaj, Zrile, ovaj mi put izgleda nekako poznat. Zakleo bih se u život da 
sam pre jednog sata ovde pao, eno tamo gde onaj drug tresnu.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="EN-GB">To 
potvrdiše i ostali borci. Mitraljescu Dragi Kantaru, jednom od najboljih 
boraca, koji inače nije imao &quot;dlake&quot; na jeziku, taman je to trebalo. 
Trebalo je da neko da podstreka za nešto što treba javno kritikovati, a onda, 
ne beri brigu — on će svakog postaviti na svoje mesto.</span></p>
<p class="MsoNormal" style="text-indent:18.0pt;line-height:91%"><span lang="EN-GB">— 
Eto, veli Drago, umesto da smo odspavali jedno dva sata, mi ćemo lutati celu noć 
i okretati se na jednom mestu. Ovo je već treći dan kako se bez odmora otimamo 
o ovu prokletu pustaru, gladni i umorni, a ne znamo ni sutra da li nas bolje čeka. 
I to mi je briga za ljude. Ako brate ne znaju da nas</span><span lang="EN-GB" style="mso-ansi-language:HR"> 
</span><span lang="EN-GB">vode</span><span lang="HR" style="mso-ansi-language:HR">, 
</span><span lang="EN-GB">neka</span><span lang="EN-GB" style="mso-ansi-language:HR"> 
</span><span lang="EN-GB">uzmu</span><span lang="EN-GB" style="mso-ansi-language:HR"> 
</span><span lang="EN-GB">ovaj</span><span lang="HR" style="mso-ansi-language:HR"> 
&quot;š</span><span lang="EN-GB">arac</span><span lang="HR" style="mso-ansi-language:HR">&quot; 
</span><span lang="EN-GB">a</span><span lang="EN-GB" style="mso-ansi-language:HR"> 
</span><span lang="EN-GB">mi</span><span lang="HR" style="mso-ansi-language:HR"> 
ć</span><span lang="EN-GB">emo</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="HR" style="mso-ansi-language:HR">ć</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">bolje</span><span lang="EN-GB" style="mso-ansi-language:HR"> 
</span><span lang="EN-GB">rukovodioce</span><span lang="HR" style="mso-ansi-language:HR">.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">—Na 
koga je Drago usmerio kritiku đavo bi ga znao? Na komandu čete ili bataljona? </span><span lang="EN-GB">Sigurno 
i na jedne i na druge.</span></p>
<p class="MsoNormal" style="line-height:91%"><span lang="EN-GB">— Na primer, 
tebe bi mogli uzdići — dobaci mu bolničarka Stoja Podkozarac.</span></p>
<p class="MsoNormal" style="line-height:91%"><span lang="EN-GB">Drago joj iz one 
pomrčine nešto nalik na psovku procedi kroz zube, a onda glasno produži:</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">— 
E, Stojo, Stojo. Ne diraj ti u mene. I ti si mi neka mustra! Boga li ti tvoga! 
Duša ti u nosu od umora, posrćeš kao ćorava mula pod teretom, a braniš 
rukovodstvo i kad treba i kad ne treba.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">— Guraj, 
guraj, đavo te nosio. </span><span lang="DE" style="mso-ansi-language:DE">Jer, 
kakva sam da sam, bolja sam od tebe. Ne harangiram kao ti — odbrusi mu Stoja.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Dragin glas više 
se ne ču. I Stojin, takođe. </span><span lang="DE" style="mso-ansi-language:DE">Ni 
ja se ne javljam. Izgleda da su Dragi šapnuli da sam ja tu. Pravio sam se da ništa 
ne čujem, ali se ipak uklopih u njihovu kolonu, s namerom da sprečim dalju 
prepirku, ako do nje dođe.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Kolona se polako kretala. Svi ćute. Samo se po koji put čuje udarac cipele 
o kamen ili stenjanje. </span><span lang="EN-GB">Gore, negde pred 3. četom, 
primetih sevanje varnica. To su konji pratećeg i radnog voda verovatno 
&quot;zagazili&quot; u neki kamenjar.</span></p>
<p class="MsoNormal" style="line-height:91%"><span lang="EN-GB">Posle svakog 
sata marša dobijamo po 10 minuta odmora. Čim stanemo, borci padaju kao 
snoplje. Gde se ko nađe, tu i zaspi. Zbog toga komesari i vodni delegati 
otvaraju četvoro oči, da im ko ne bi ostao kad se naredi pokret.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Dobijam utisak da će uskoro zora. Posmatram kako se poneki borac zatetura, 
izađe iz stroja i krene u sasvim drugom pravcu, kao da je pijan. Sreća je što 
se bolje vidi, te ga drugovi odmah vraćaju u kolonu.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Sporo odmičemo. Borci se jedva kreću, a oni slabiji posrću, padaju, dižu 
se uz pomoć onih otpornijih i opet nastavljaju marš.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Razmišljam šta su sve ovi ljudi pretrpeli goli, bosi i gladni, umorni i 
neispavani, naročito ovih poslednjih nekoliko dana, otkako je naša brigada ušla 
u sastav Drinske udarne grupe. Razmišljam, ali nisam ni malo zabrinut. Jer, 
ipak, sve ide kako treba. Neprekidno smo u borbi s neprijateljem, koji navaljuje 
sad od Čajniča, sad od Foče. Kako svane pa do pada mraka, avioni nam ne daju 
mira. Ni glavu od njih ne mozeš dići. Ali, bez obzira na to, juče smo ipak 
razbili nemačku grupaciju koju su avioni podržavali. Odstupali su u neredu, što 
je malo čudno za Nemce, Jer se oni obično, i kad su tučeni, dosta pribrano 
povlače. Ovoga puta mnogo su nas podsećali na Italijane.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Prelazim sa začelja na čelo čete. Zastajem na sredini levog voda, kod 
vodnog delegata Đure Banjca, koji jedva vuče nogu za nogom. Pored njega je 
komandir voda Plećaš.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Jeste li 
umorni? — upitah.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">Banjac, 
krupan i razvijen mladić, okrete se, pogleda me i mrzovoljno odgovori:<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Eto, gledam kako ću se stropoštati, pa da se više nikada ne dignem.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Plećaš se 
samo malo nasmeši i upade mu u reč:<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Neće da se ugleda na našu Trivunu. Gledaj je, sveca joj njenog, kako 
ide! Nemaš je šta videti. Sitna, žgoljava, a najotpornija je ne samo u našoj 
četi i našem bataljonu nego i u brigadi. Kao da je od čelika! Kada se umorim 
i malakšem a pogledam na nju, dobijam utisak kao da mi govori: &quot;Kukavico! 
Ugledaj se na mene. Ti, takva muškarčina, pa nisi kadar, a pogledaj mene kako 
đikam.&quot; Ovo je četvrti odmor kako je spopala Sabljićev puškomitraljez i 
nosi ga bez prestanka. </span><span lang="EN-GB">Pet puta sam slao borce za 
smenu a ona ih je uvek vraćala govoreći da nije sustala. </span><span lang="DE" style="mso-ansi-language:DE">Mislim, 
ako bismo je pustili, ne bi se pokorila dok ne umre.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Čudna je devojka ta Trivuna. Baš sam sada govorio Banjcu da je on upozori. 
Jer, ona je mlad član Partije. Biće joj potrebno još mnogo snage — treba o 
njoj voditi računa i rasteretiti je i onda kad se odupire reče na kraju vodnik 
Nikola Plećaš.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">— 
Reci joj ti Nikola. Nema smisla da ja uvek intervenišem — rekoh mu povišenim 
tonom i produžih napred.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="EN-GB">Razmišljam 
o Trivuni. </span><span lang="DE" style="mso-ansi-language:DE">Znam je već 
toliko vremena. Kad je bilo najteže i kad su borci bili najumorniji, ona je 
uzimala puškomitraljez Boška Sabljića i nosila ga do iznemoglosti.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">— Kad moja Triša podvrisne, &quot;Udri ih, majku im švapsku!&quot; — 
onda moj &quot;šarac&quot; ne prestaje do zadnjeg metka — govorio je Sabljić. 
— Ali, kad Trivuna primeti da pucam nasumice, sakrila bi mi municiju i 
govorila: &quot;Nema više, Boškina. Sve si potrošio, a nisam ni jednog Švabu 
videla da se zakoprcao&quot;. Ali, zato je znala kad nastane gusto da izvuče 
odnekle šanžer-dva municije i da kaže: &quot;Opleti Boškina po njima!&quot;</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal"><a name="svanulo"><span lang="DE" style="mso-ansi-language:DE">Svanulo 
je uveliko. Svi su izgledi da će biti lep dan. Nebo je vedro. Samo se vidi po 
koji pramen belih kao sneg oblaka, razbacanih po nebeskom svodu. </span><span lang="EN-GB">Izbili 
smo na neki proplanak. Kolona vijuga po njemu prema šumi, kao neka zmijurina.</span></a></p>
<p class="MsoNormal"><span lang="EN-GB" style="mso-bookmark: svanulo">— Požurite, 
drugovi, sad će avioni. Pomlatiće nas na ovoj čistini — povika zamenik 
komandanta bataljona Jova Puzić.</span></p>
<p class="MsoNormal"><span lang="EN-GB" style="mso-bookmark: svanulo">Naređenje 
preneše borci vezom i kolona krenu življe. </span><span lang="DE" style="mso-ansi-language: DE; mso-bookmark: svanulo">Na 
ivici šume bataljon se zaustavi da bi se skuvala hrana. Posle dva časa dobili 
smo goveđu supu za doručak. Za meso je rečeno da ga treba čuvati za ručak. 
Ali, pošto smo bili jako gladni pojeli smo ga odmah, bar većina od nas.<o:p>
</o:p>
</span></p>
<p class="MsoNormal"><span lang="DE" style="mso-ansi-language: DE; mso-bookmark: svanulo">Čim 
se komandant bataljona Milan Bosnić vratio iz štaba brigade, izdao je naređenje 
za pokret. Isturili smo osiguranje i pošli šumom, krijući se od avijacije. 
Kada smo došli naspram štaba brigade, prateći i radni vod zadržani su kod 
brigadne komore, dok su čete sa štabom bataljona krenule dalje. Ovo je svakako 
predskazivalo da se radi o nečem ozbiljnom.<o:p>
</o:p>
</span></p>
<p class="MsoNormal"><span lang="DE" style="mso-ansi-language: DE; mso-bookmark: svanulo">Uz 
put nas je Bosnić upoznao sa zadatkom, koji je, otprilike, ovako glasio: 
kretati se šumom i preko sela Borje izbiti pod Zečje brdo (tt. 1689), a zatim 
zbaciti neprijatelja s njega i zaposesti položaje. Šumom je bilo vrlo teško 
maršovati, jer u njoj nije bilo puta. Dobro je što s nama nisu radni i prateći 
vod. Njihovi konji samo bi nam smetali. Dugo smo putovali, i negde oko četiri 
popodne stigli neopaženo u blizini Zečjeg brda. Komandant bataljona je odmah 
izdao zapovest i odredio svakoj četi pravac kretanja. Komandir 1. čete Gojko 
Vignjević poslao je svoga zamenika Milu Malbašića, sa jednom desetinom, da 
obiđe brdo s druge strane i pomogne komandiru voda Brančilu Damjanoviću, koji 
se s jednom desetinom i dva puškomitraljezca privlačio brdu. Druga, treća i 
ostatak 1. čete oprezno su se privlačile podnožju Zečjeg brda.<o:p>
</o:p>
</span></p>
<p class="MsoNormal"><span lang="DE" style="mso-ansi-language: DE; mso-bookmark: svanulo">Odjednom, 
sa vrha brda odjeknu nečiji glas:<o:p>
</o:p>
</span></p>
<p class="MsoNormal"><span lang="DE" style="mso-ansi-language: DE; mso-bookmark: svanulo">— 
Ko je tamo?<o:p>
</o:p>
</span></p>
<p class="MsoNormal"><span lang="DE" style="mso-ansi-language: DE; mso-bookmark: svanulo">Mi 
se priljubismo uz zemlju, očekujući napetih živaca nemačke rafale. Međutim, 
posle nekoliko ovakvih pitanja, Malbaša poznade Brančilov</span><a style="mso-footnote-id:ftn1" href="#_ftn1" name="_ftnref1" title><span style="mso-special-character: footnote; mso-ansi-language: DE; mso-bookmark: svanulo" lang="DE" class="MsoFootnoteReference">[1]</span></a><span lang="DE" style="mso-ansi-language: DE; mso-bookmark: svanulo"> 
glas i odgovori:<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Partizani, 
valjda nije moj ćaća, stari Damjan.</span><span lang="DE" style="font-size:8.0pt;
mso-ansi-language:DE"> </span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Nama laknu. Jer, tačka od koje smo se najviše bojali, bila je u našim 
rukama. Brančilo se utvrdio na njoj, a mi smo se rasporedili po četama u podnožju: 
1. četa duž neke vododerine, koja je u početku uža a zatim se širi i na 
kraju prelazi u veliku plećinu obraslu starom bukovom šumom i šipražjem. 
Malo dalje nalazila se druga, a kod čela jaruge 3. četa.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Nije, valjda, prošlo ni pet minuta otkako su isturena osiguranja, a mali 
kurir Mirko Blanuša dotrča sav zadihan kod Gojka:<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="EN-GB">— 
Evo, Nemaca, idu! Samo što nisu stigli! — Gojko rasporedi borce duž jaruge i 
reče da pre njegovog metka niko ne sme opaliti. Zatim odjuri do Srećkinove<a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a> 
čete i sporazume se s njim da i oni ne otvaraju vatru pre njegove čete. 
Najzad, izvesti štab bataljona, a onda leže između 2. i 3. voda. Pojaviše se 
Nemci. Idu u koloni po jedan, na odstojanju 1—2 metra. Jedni su zakićeni lišćem, 
a drugi nose grane u rukama. Idu i ne sanjajući da su im partizani tu, ispred 
nosa. Već su čelom prošli naš 3. vod. Idu ćutke. Jedan oficir ponekad 
zastane, propusti po desetak vojnika, pa se opet ubaci u kolonu. Gojko ga gleda 
i šapuće mi:</span></p>
<p class="MsoNormal" style="text-indent:19.0pt"><span lang="EN-GB">— Zrile, 
ovaj je moj!</span></p>
<p class="MsoNormal" style="text-indent:19.0pt;line-height:91%"><span lang="EN-GB">Oficir 
opet izlazi iz kolone. Skida kapu, briše znoj sa čela i maše začelju da ide 
brže. A Gojko će opet:</span></p>
<p class="MsoNormal"><span lang="DE" style="mso-ansi-language:DE">— Vidiš da 
me čeka!<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Nemac ne sačeka začelje, već se opet ubaci u kolonu. Imam tremu kao da se 
prvi put tučem s Nemcima. Odavno ih nismo puštali ovako blizu. Učini mi se 
strašno dugačka njihova kolona. Čudi me što već nije izbila među borce Srećkinove 
3. čete.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">— 
Pucaj, proći će ovaj tvoj — šapnuh Gojku. Nemci su došli na svega nekoliko 
metara pred Srećkinovu četu i njegovi borci otvoriše vatru. </span><span lang="EN-GB">Gojko 
obori &quot;svog&quot; oficira. Naši borci, napetih živaca, držeći svaki 
&quot;svog&quot; Nemca na nišanu, opališe svi kao jedan. Nasta pravi pakao. 
Nemci pružaju očajnički otpor. </span><span lang="DE" style="mso-ansi-language:DE">Neko 
od njih komanduje:<o:p>
</o:p>
</span></p>
<p class="MsoNormal" style="text-indent:17.0pt"><span lang="DE" style="mso-ansi-language:
DE">— Forver! forver!<o:p>
</o:p>
</span></p>
<p class="MsoNormal" style="text-indent:17.0pt;line-height:91%"><span lang="DE" style="mso-ansi-language:DE">I, 
odjednom, svi poleteše napred, iako su bili izloženi ubitačnoj unakrsnoj 
vatri.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Pošto nismo 
obavestili Brančila o neprijateljskoj koloni i našoj zasedi, on je, iznenađen 
paljbom, uputio patrolu da vidi šta se ovde događa. Međutim, patrola, umesto 
da ga izvesti o situaciji, priključi se nama i prihvati borbu, tako da je Brančilo 
morao sići s brda da bi video šta se događa kod nas. Ovo nas je moglo skupo 
stajati, pa je zbog toga, kasnije, na četnoj konferenciji patrola kritikovana 
što nije izvršila osnovni zadatak, iako je Brančilo, sjurivši se usred nemačke 
kolone, kundakom tukao oko sebe Nemce i žive ih hvatao.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Nemci pokušavaju 
da se izvuku putem kojim su došli. </span><span lang="EN-GB">Prebacuju se od 
drveta do drveta. </span><span lang="DE" style="mso-ansi-language:DE">Ali, Bosnić 
upućuje jedan deo 3. čete da im spreči odstupanje. Bulajić,<a style="mso-footnote-id:
ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a> 
sa jednim delom 2. čete, prikovao ih je za zemlju. </span><span lang="EN-GB">Zrna 
1, 2. i 3. čete ukrštaju se nad Nemcima, ali i nad nama. </span><span lang="DE" style="mso-ansi-language:DE">U 
tom trenutku Gojko komandova što je mogao glasnije:<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Juriš, 
drugovi!<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Brančilo, Boško Sabljić, Kantar i Aćić prvi su se našli medu Nemcima, 
a za njima su se sručili i ostali borci. Rašljić Dmitar, sa malim bacačem, 
tukao je dugo vremena posred kolone, tako da od eksplozija nismo mogli prići 
Nemcima, koji su već bili toliko ošamućeni da su dizali ruke uvis.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Kratka borba prsa u prsa, i otpor prestade. I dok jedni izvlače preživele 
Nemce iz grmova, drugi prevrću poginule, pretresaju im rance, vade hranu i 
jedu. Poginuo je komandir voda 1. čete Rade Ćurgus. Ima ranjenih, među njima 
i Nina Medić.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Zarobljenike smo iskupili na jednoj ledini u podnožju Zečjeg brda. Bilo ih 
je više od 40.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Milan ZRILIĆ</span>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:footnote" lang="EN-GB" class="MsoFootnoteReference">[1]</span></a><span lang="DE" style="mso-ansi-language:DE"> 
    Branko Damjanović, poginuo kao komandir čete 1943. godine.<o:p>
    </o:p>
    </span></p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:footnote" lang="EN-GB" class="MsoFootnoteReference">[2]</span></a><span lang="EN-GB"> 
    Sretko Trikić, zamj. komandira 3. cete, 4. bataljona</span></p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:footnote" lang="EN-GB" class="MsoFootnoteReference">[3]</span></a><span lang="EN-GB"> 
    Mile Bulajić, zamj. komandira 2. čete, 4. bataljona.</span></p>
  </div>
</div>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_84.htm"><b>Prethodni dokument</b></a></TD>
<TD><a href="31_86.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

