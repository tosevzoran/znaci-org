<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_156.htm"><b>Prethodni dokument</b></a></TD>
<TD><a href="31_158.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">MINER 
CVIJO IZ VUKOVSKA</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:10.0pt;line-height:91%"><span lang="EN-GB">Cvijo 
se rodio u Gornjem Vukovsku (zaselak Manojlovići), nedaleko od Kupresa, u veoma 
siromašnoj seljačkoj porodici. Bio je sluga kod bogatijih seljaka u Vukovsku 
sve dok nije stupio u Vukovski partizanski odred, u drugoj polovini 1942. 
godine.</span></p>
<p class="MsoNormal" style="line-height:91%"><span lang="EN-GB">U 3. krajišku 
proletersku brigadu stupio je prilikom zauzimanja Bugojna, avgusta 1943. godine 
i bio borac minerskog voda. Zvali smo ga Cvijo iz Vukovska, i pod tim imenom i 
danas je ostao u sećanju drugova. Bio je dobar drug i neustrašiv borac.</span></p>
<p class="MsoNormal" style="line-height:91%"><span lang="EN-GB">U jesen 1943. 
godine naša brigada je napala na Zenicu radi uništenja postrojenja železare i 
oslobođenja zatvorenika. </span><span lang="DE" style="mso-ansi-language:DE">U 
toj akciji minerski vod je imao zadatak da minira postrojenje železare i da ih 
uništi.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Pred minerski vod postavio se problem oko prebacivanja eksploziva do 
objekata za rušenje, pošto tovarni konji nisu mogli prići do njih zbog tučenja 
ubitačnom mitraljeskom i puščanom vatrom.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Cvijo je terao eksploziv na svom Doratu malom bosanskom konjiću. Mnogo je 
voleo Dorata, vodio računa o njemu, dobro ga hranio i pazio da ga ne pretovari. 
Pri napadu na Zenicu, Cvijo je sa Doratom bio određen da ide u akciju. Dorat je 
nosio tovar od 60 do 80 kilograma eksploziva. Do periferije grada išli su bez 
naročitih teškoća, ali je kroz grad bilo riskantno jer su zrna letela sa svih 
strana.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Cvijo je celo vreme razmišljao kako da zaštiti Dorata, a da eksploziv ipak 
doturi do objekta za rušenje. Pošto je smislio plan, pozvao je vodnika Ljubu i 
rekao mu da će skinuti tovar sa Dorata i sam ga poneti do železare. &quot;Šteta 
je da pogine dobra životinja, a ne zna se čuvati. Trebaće on nama još&quot; 
— dodao je sasvim jednostavno i hladnokrvno.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Dorat će 
nam Cvijo trebati još, ali ne zaboravi da ćeš nam i ti trebati — odgovorio 
je vodnik Ljuba. No, slažem se sa tvojim predlogom, pod uslovom da se dobro čuvaš. 
Samo, da li ćeš ti moći ponijeti toliki teret?<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— E, moj druže 
Ljubo, da ti znaš kakve i kolike je terete nosio Cvijo služeći seoske gazde. 
Ništa ti ne brini, samo mi pomozi da rastovarimo Dorata i molim te skloni ga 
negde u zaklon.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Tovar sa konjčeta 
su skinuli, a Cvijo je kao od šale uzeo pod svaku ruku po vreću eksploziva i 
uputio se prema železari. Te noći daleko je odjeknula eksplozija železarinih 
postrojenja, a o ovom Cvijinom podvigu i danas rado pričaju njegovi preživeli 
drugovi iz minerskog voda i drugih jedinica brigade.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Vojin NOVALUŠIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_156.htm"><b>Prethodni dokument</b></a></TD>
<TD><a href="31_158.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

