<html>
<head>
<meta http-equiv="Content-Type" content="text/html; charset=utf-8">

<title>Jozo Tomasevich: CETNICI U DRUGOM SVJETSKOM RATU 1941-1945</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jozo Tomasevich: CETNICI U DRUGOM SVJETSKOM RATU 1941-1945</b><br>


<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_29.htm"><b>Prethodni dokument</b></a></TD>
<TD><a href="40_31.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3 style="text-indent:10.0mm"><span lang="HR" style="letter-spacing:-.2pt;
mso-ansi-language:HR">ČETNIČKA TRADICIJA DO 1941.</span><span lang="HR" style="mso-ansi-language:HR"><o:p> 
</o:p>
</span></h3>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Hajdukovanje,  
srodno gerili ali^ u manjoj mjerim irm dugu tradiciju u južnoslavensHm  
zemlfama, osobito u Srbiji, Makedoniji, Crnoj Gori<i> </i>i Bosni i Hercegovini,  
koje su tokom mnogih stoljeća bile pod otomanskom vlašću. Bio je to jedan od  
načina kojim su narod, ili bar pojedinci i grupe ljudi, mogli iskazati svoje  
protivljenje nadmoćnoj i jakoj stranoj vladavini. Iako je takva pobunjenička  
aktivnost, sve do početka devetnaestog stoljeća, često pogoršavala a ne  
smanjivala ugnjetavanje, djelovala je stimulativno na nacionalnu psihu, što se  
može vidjeti iz glorifikacije hajdučkih vođa i grupa u epskom narodnom pjesništvu  
južnih Slavena. To je pomagalo da se održi na životu nada u eventualno oslobođenje  
naroda od tuđinskog jarma. Naravno da se hajdučka akcija pojedinaca i grupica  
ponekad pretvarala u razbojništvo, ili graničila s njim. Ali ako je razbojništvo  
bilo upereno protiv tuđinskog nasilnika, smatralo se junaštvom.<o:p> 
</o:p> 
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Prvi 
srpski </span><span lang="DE" style="mso-ansi-language:DE">ustanak</span><span lang="HR" style="mso-ansi-language:
HR"> 1804, koji je iz pobune protiv terora i zlodjela lokalnih turskih glavešina  
i uzurpatora vlasti prerastao u opću pobunu protiv turske vladavine, počeo </span><span lang="DE" style="mso-ansi-language:DE">je</span><span lang="HR" style="mso-ansi-language:HR">  
ü stvari akcijama već postojećih gerilskih družina (hajdučkih četa).<sup>1</sup>  
Pod vodstvom Đorđa Petrovića (Karađorda, utemeljitelja dinastije Karadordević)  
pobuna je poprimila karakter općenarodnog ustanka.<sup>2</sup> U drugom srpskom  
ustanku, koji je izbio u proljeće 1815. pod vodstvom Miloša Obrenovića  
(utemeljitelja suparničke dinastije Obrenović), . gerilsko ratovanje opet je  
poslužilo s velikom efikasnošću.<sup>3</sup> Zanimanje za gerilsko ratovanje  
nastavilo se u Srbiji i kasnije Kroz 19. stoljeće, što djelomice pokazuje i  
postojanje dviju knjiga o tom predmetu. Jednu je s poljskog prepričao Matija  
Ban i objavljena je u Beogradu 1848, a drugu je napisao Ljubomir Ivanović i  
pojavila se 1868.<o:p> 
</o:p> 
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">1  
Riječ »četnik« dolazi od riječi <i>četa </i>(pl. <i>ćete), </i>družina  
vojnika ili grupa ljudi angažiranih u gerilskom ratovanju i naprosto znači »gerilski  
borac«. Zapovjednik čete ili područja zove se <i>vojvoda </i>i prema  
nepisanom četničkom zakonu ima apsolutnu vlast nad svojim ljudima i na svom  
području.<o:p>
</o:p> 
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">2  
Tuđman, <i>Rat protiv rata, </i>str. 83-94, osobito str. 86-87.<o:p> 
</o:p> 
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">3  
Ćorovič, str. 416-428 i </span><i><span style="font-size:7.0pt">passim</span></i><span lang="HR" style="font-size:7.0pt; 
mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">4  
Pravilo o četničkoj vojni </span></i><span lang="HR" style="font-size:7.0pt;mso-ansi-language:HR">i  
<i>Četovanje ili četničko ratovanje, </i>obadvije publikacije naručile su  
srpske vlasti.<o:p> 
</o:p> 
</span></p>
<p class="MsoNormal" style="text-indent:10.0mm;mso-pagination:widow-orphan"><!--[if gte vml 1]><v:line
 id="_x0000_s1026" style='position:absolute;z-index:1;
 mso-position-horizontal-relative:margin' from="-8.15pt,178.8pt" to="-8.15pt,573.6pt"
 o:allowincell="f" strokeweight=".95pt">
 <w:wrap anchorx="margin"/>
</v:line><![endif]-->
<span lang="HR" style="mso-ansi-language: 
HR">Latentno zanimanje za gerilsko ratovanje ponovno je izbilo u prvi plan početkom  
dvadesetog stoljeća. Između 1904. i 1912. pojavile su se u Makedoniji male  
grupe ljudi, organizirane, opremljene i financirane iz Srbije, s namjerom da  
budu zalog oslobođenju Makedonije. od otomanske vlasti, tako da se može  
ujediniti sa Srbijom. Srpska je vlada ubrzo počela usmjeravati ono što je  
isprva bio privatni pothvat, pa je pojačavala ili smanjivala aktivnost tih  
grupa zavisno o vanjskopolitičkoj situaciji. Te su četničke jedinice uglavnom  
bile pod komandom oficira i podoficira srpske vojske. Članstvo tih grupa  
regrutiralo se na dobrovoljnoj bazi iz srpske vojske, iako je nakon 1908.  
stanovit broj tih ljudi dolazio i od Srba van Srbije, prvenstveno iz Bosne i  
Hercegovine. Bugari i Grci čak su i ranije slali svoje gerilske grupe u  
Makedoniju, i to u istu svrhu kao nešto kasnije Srbi. Bugarski gerilci bili su  
dosta uspješni na područjima koja su svojatali Srbi, pa su srpske gerilske  
grupe u Makedoniji trošile mnogo vremena na borbu protiv svojih suparnika.<sup>5</sup>  
Naravno, nitko nije pitao običan narod u Makedoniji kakve su njegove želje; a  
simpatije naroda bile su nesumnjivo podijeljene i sezale su od želja za  
ujedinjenjem s jednom od tri pretendentske države do težnje za punom nezavisnošću.  
S iznimkom socijaldemokratske štampe,<sup>6</sup> te su akcije u Srbiji  
nailazile na odobravanje, a s točke gledišta srpskog nacionalnog interesa,  
kako je općenito bio tumačen sve do kraja međuratnog perioda, vrlo su se  
isplatile.<o:p>
</o:p> 
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">U  
prvom balkanskom ratn protiv Turaka 1912/13, Srbi, Bugari i Grci su se služili  
s podjednako velikim uspjehom svojim gerilskim odredima. Srbi su ih koristili na  
više načina: kao prethodnicu nastupajuće vojske kako bi smekšali  
neprijatelja i olakšali napredovanje, za napad na komunikacije iza  
neprijateljskih linija, kao poljsku žandarmeriju, za širenje panike i zabune,  
te kao sredstvo da se uspostavi rudimentarna uprava u novooslobođenim  
krajevima. Srpske četničke jedinice i takozvani gorski štabovi, koji su  
koordinirali njihovu djelatnost, bili su podređeni ratnoj komandi vojske, a  
njihove su operacije izvođene u tijesnoj suradnji i prema potrebama raznih  
armija. Četničke su jedinice upotrebljene protiv Bugarske i u drugom  
balkanskom ratu, koji je izbio između prijašnjih saveznika oko podjele  
teritorijalnih stečevina iz prvog balkanskog rata. Kad su balkanski ratovi završili,  
srpska je vlada formirala »krstareće četničke odrede« u svrhu pacifikacije  
oslobođenih krajeva (isto su učinile bugarska i grčka vlada sa svojim  
gerilskim odredima). Njihova se aktivnost ponekad sastojala i od terora nad  
civilnim stanovništvom.<sup>7</sup> Ta je aktivnost u krajevima dodijeljenim  
Srbiji dosegla svoj vrhunac nakon albanskog ustanka u zapadnoj Makedoniji,  
ustanka kojem .su ponešto pomogle i bugarske gerilske formacije.<o:p> 
</o:p> 
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">5<i> 
Šehić, Četnis'tvo u Bosni i Hercegovini (1918-1941</i>J, str. 19-37,39, 53 i </span><i><span style="font-size:7.0pt">passim.  
</span></i><span style="font-size:7.0pt">Ova </span><span lang="HR" style="font-size:7.0pt;mso-ansi-language:HR">studija,  
glavni izvor za ovaj dio moje knjige, sadrži povijesnu pozadinu tradicionalnog  
četničkog pokreta prije 1918, kao i njegov razvoj od 1918-1941, ne samo u BiH  
već i u cijeloj Jugoslaviji.<o:p> 
</o:p> 
</span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">6 
Ibid, </span></i><span style="font-size:7.0pt">tr. </span><span lang="HR" style="font-size:7.0pt;mso-ansi-language:HR">52.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">7 
Ibid, </span></i><span lang="HR" style="font-size:7.0pt;
mso-ansi-language:HR">str. 37-39.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Kako  
je vrijednost četničkih jedinica dokazana u balkanskim <u>r</u>atovima. srpska  
je vojska, prirodno, takve odrede upotrijebila na isti način i u prvom  
svjetskom ratu. Četnici su se ponovo dobro držali u bitkama, ali su pretrpjeli  
velike gubitke. Zajedno sa srpskom vojskom povlačili su se pred austrougarskim  
snagama u Albaniju i na Krf 1915, a kasnije su prebačeni na solunski </span>front<span lang="HR" style="mso-ansi-language: 
HR">. U međuvremenu su u dijelovima južne Srbije koju su okupirali Bugari,  
zbog grubog okupatorskog režima, niknule nove četničke družine koje su počele  
pobunjenički djelovati. Čuvši za te akcije i bojeći se da bi ustanak širokih  
razmjera doveo do masovnih bugarskih represalija, srpska je vojska poslala u te  
krajeve jednog od četničkih vojvoda, Kostu Milovanovića Pećanca, sa strogim  
instrukcijama da spriječi izbijanje opsežnijeg gerilskog ratovanja, sve dok to  
srpska Vrhovna .komanda ne bude smatrala za potrebno. Bugari su međutim  
uzbunili Srbe naređujući regrutiranje, pa su ljudi na stotine počeli  
prilaziti četničkim odredima. Početkom februara 1917. izbio je opći ustanak,  
poznat pod imenom Toplički ustanak. Vodio ga je vojvoda Kosta Vojinović, a  
donekle i Kosta Pećanac, koji se na kraju pridružio kad je uvidio da se na  
njegove savjete protiv pobune ustanici ne obaziru. Ustanak je počeo veoma uspješno.  
Oslobođeno je veliko područje s nekoliko gradova, ali su Bugari pozvali pojačanja  
pomoću kojih su do 25. marta skršili svaki otpor. Nakon poraza uslijedile su  
krvave represalije nad civilnim stanovništvom. Slijedeće je godine srpska  
vojska u vezi s probojem solunskog fronta opet s velikim uspjehom upotrijebila  
četničke formacije. Međutim, neposredno prije primirja naređeno je raspuštanje  
četničkih odreda koje su dijelom preuzele jedinice redovne vojske, a dijelom  
su ljudi pušteni kućama. Treba zabilježiti da su i crnogorski četnici tokom  
prvog svjetskog rata poduzimali neke akcije protiv austrougarskih okupacionih  
snaga.<sup>8</sup><o:p>
</o:p> 
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">8 
</span><span style="font-size:7.0pt">Ibid</span><span lang="HR" style="font-size:7.0pt;
mso-ansi-language:HR">, </span></i><span lang="HR" style="font-size:7.0pt;
mso-ansi-language:HR">str. 40-50. Uloga Pećanca u Topličkom ustanku je sporna,  
ali on ju je vješto koristio i, stvorivši od nje legendu, uspio je doći na  
vodeći položaj u četničkom udruženju. Za aktivnost četnika između 1904. i  
1918. vidi također članak <i>Četnici, Vojna enciklopedija, 2. </i>izdanje  
(1971), </span><span style="font-size:7.0pt">II</span><span lang="HR" style="font-size:7.0pt; 
mso-ansi-language:HR">, str. 259-261.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Zahvaljujući  
djelovanju od 1904. do 1912. u Makedoniji, te borbama u balkanskim ratovima <span style="letter-spacing: 
.65pt">1912/13</span> i u prvom svjetskom </span>ratu<span lang="HR" style="mso-ansi-language:HR">,  
č</span>etnici<span lang="HR" style="mso-ansi-language:
HR"> su se pri stvaranju nove jugoslavenske države pojavili kao jedna od vodećih  
srpskih patriotskih grupacija.<o:p> 
</o:p> 
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Godine  
1921. četnički su veterani u Beogradu osnovali »Udruženje četnika za  
slobodu i čast Otadžbine«. Njegovi su utvrđeni ciljevi bili; njegovanje četničke  
historije, širenje četničkih patriotskih ideja r^briga za udovice i siročad  
palih četnika te četničkih veterana invalida. Očito je ipak da je udruženje  
bilo zamišljeno i kao grupa za vršenje političkog utjecaja i pritiska.<sup>9</sup>  
Pitanje vodstva i političke orijentacije bilo je od početka tegobno. Glavni  
utjecaj na organizaciju imala je Demokratska stranka, ali je to osporavala  
Radikalna stranka, od 1903. do 1918. najvažnija politička partija u Srbiji i  
dvadesetih godina u Jugoslaviji, koja je počela osnivati suparničke  
organizacije. </span><span lang="DE" style="mso-ansi-language:DE">Proradikalski</span><span lang="HR" style="mso-ansi-language:HR">,  
velikosrpski elementi četničkog članstva otcijepili su se od matičnog udruženja  
i 1924. osnovali dvije nove organizacije: »Udruženje srpskih četnika za  
Kralja i Otadžbinu« i Udruženje srpskih četnika »Petar Mrkonjić«.<sup>10</sup>  
U julu 1925. ove su se dvije organizacije stopile u »Udruženje srpskih četnika  
Petar Mrkonjić za Kralja i Otadžbinu«. Stvarni voda tog udruženja sve do  
1928. bio je Puniša Račić. U septembru 1927. Račić je izabran u skupštinu  
kao predstavnik Radikalne stranke, a 20. juna 1928. pucao je i ubio dva hrvatska  
zastupnika za vrijeme skupštinske debate. Udruženje »Petar Mrkonjić« mučile  
su trzavice u vodstvu i prestalo je djelovati negdje 1928, da bi 1929, nakon  
zavođenja kraljevske diktature, bilo raspušteno. Raniji otpadnici ubrzo su se  
vratili prvobitnoj organizaciji<sup>11</sup> koja je sada bila jedina postojeća  
četnička grupa.<o:p> 
</o:p> 
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">9  
Četničko udruženje imalo je nekoliko vrsta članova: redovite (tj. veterane),  
utemeljitelje, podupirajuće, počasne, a od 1922. i nove članove. Da bi  
privuklo omladinu, društvo je svoje redove otvorilo ljudima od šesnaeste  
godine na više. Masovnost članstva je u očitoj vezi s namjerom udruženja da  
postane masovni pokret. Šehić, str. 55-57.<o:p> 
</o:p> 
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;letter-spacing:-.3pt;mso-ansi-language:HR">10</span><span lang="HR" style="font-size:7.0pt;mso-ansi-language:HR"> 
</span><i><span style="font-size:7.0pt">Ibid, </span></i><span lang="HR" style="font-size:7.0pt;
mso-ansi-language:HR">str. 55-56, 80, 109-110. Vodeći četnici dijelili su se  
ne samo na one koji su bili bliže Demokratskoj ili Radikalnoj stranci, već i  
na one koji su bili prijatelji dvaju protivničkih oficirskih društava, Crne  
Ruke i Bijele Ruke. U obje frakcije to je značilo borbu za vlast i političke  
principe obojene jakim strastima. Udruženje »Petar Mrkonjić« uzelo je ime po  
ratnom nadimku kneza Petra Karadorđevića, koji je kao gerilski borac  
sudjelovao u ustanku protiv Turaka u sjeverozapadnoj Bosni, 1876. Nakon umorstva  
kralja Aleksandra, posljednjeg odvjetka dinastije Obrenović, 1903, Petar je  
postao kralj Srbije, a 1918. proglašen je kraljem nove Kraljevine Srba, Hrvata  
i Slovenaca.</span><span lang="HR" style="mso-ansi-language:HR"><o:p> 
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">11 
</span><span style="font-size:7.0pt">Ibid</span><span lang="HR" style="font-size:7.0pt;
mso-ansi-language:HR">, </span></i><span lang="HR" style="font-size:7.0pt;
mso-ansi-language:HR">str. 91.<span style="letter-spacing:-.65pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Kosta  
Pećanac postao je predsjednik četničkog udruženja godine. 1934. Nastojao je  
proširiti organizaciju, ali njegova politika primanja mnogobrojnog novog članstva  
uskoro je izazvala opoziciju starih četničkih veterana. Novo članstvo nije  
sudjelovalo u četničkoj prošlosti i nije marilo za četničke ideale, već je  
prilazilo samo iz političkih i ekonomskih razloga. Neki veterani, uključujući  
tu i Iliju Trifunovića-Birčanina — koji je bio predsjednik udruženja od  
1929. do 1932. i stajao na čelu druge srpske patriotske organizacije, Narodne  
odbrane — povukli su se i osnovali suparničku organizaciju pod imenom Udruženje  
starih četnika, ali ona nije bila ozbiljan takmac. Između ubistva kralja  
Aleksandra u Marseillesu, oktobra 1934, i 1938, udruženje koje je vodio Pećanac  
širilo se na veliko: 1938. imalo je prema godišnjem izvještaju više od tisuću  
odbora po cijeloj zemlji s nekih petsto tisuća članova. Nakon 1935. otvorena  
djelatnost organizacije bila je formalno zabranjena u Savskoj, a očito i u  
Primorskoj i Dravskoj banovini, zbog protivljenja Hrvata i Slovenaca. Ali  
izgleda da su njeni odbori u tim krajevima nastavili djelovati i u slijedećim  
godinama, iako u smanjenom opsegu i s poteškoćama.<sup>12</sup><o:p> 
</o:p> 
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">12 
Ibid, </span></i><span lang="HR" style="font-size:7.0pt;mso-ansi-language:HR">str. 
69, 92, 175-178.<span style="letter-spacing:-.3pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Na  
svom vrhuncu, pod Pećancem, četnička se organizacija u biti sastojala od  
ljudi iz srpskog malograđanstva i seljaštva. Nikada nije uključivala veći  
broj </span><span lang="DE" style="mso-ansi-language: 
DE">intelektualaca</span><span lang="HR" style="mso-ansi-language:HR">, i  
djelomice zbog toga nije nikad bila u stanju razviti politički privlačan  
program, iako je početkom dvadesetih godina posuđivala mnoge svoje ideje od  
Organizacije jugoslavenskih nacionalista (ORJUNA), koja se u širenju ideja  
integralnog jugoslavenstva oslanjala na silu. Također je usko surađivala sa  
Srpskom nacionalističkom omladinom (SRNAO) koja je bila tvorevina Radikalne  
stranke. Četnička organizacija se predstavljala kao zaštitnik svete baštine  
srpskog naroda od domaćih i stranih neprijatelja u novoj jugoslavenskoj državi.  
Njen okvir je bio jugoslavenski u smislu koji su tom pojmu prida vale srpske  
vladajuće grupe, to jest da su Srbi, Hrvati i Slovenci (postojanje makedonske  
ili crnogorske nacije nije se, naravno, priznavalo) tri dijela jednog te istog  
naroda koji se trebaju ujediniti u centralističkoj a ne federalističkoj formi  
vlasti. Ali njena je orijentacija bila isključivo srpsko-nacionalistička, iako  
u tonu mnogo blaža od onih organizacija koje su se otcijepile između 1924. i  
1929.<o:p>
</o:p> 
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Budući  
da je spremno služila interesima srpskih vladajućih grupa, postala je također  
poznata zbog svojih antidemokratskih, antiliberalnih i antikomunističkih  
stavova. Ali kako je vodstvo organizacije bilo skoro uvijek korumpirano, a dio  
članstva nije ni u kom pogledu bio odan proklamiranim idealima i ciljevima,  
njen utjecaj nije nikad bio razmjeran njenom brojnom stanju.<sup>13</sup><o:p> 
</o:p> 
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">13 
</span><span style="font-size:7.0pt">Ibid</span><span lang="HR" style="font-size:7.0pt;
mso-ansi-language:HR">, </span></i><span lang="HR" style="font-size:7.0pt;
mso-ansi-language:HR">str. 105-163,<span style="letter-spacing:-.3pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">U  
vojnim akademijama i školama za rezervne oficire dobivalo se između dva rata  
nešto malo znanja o problemima i taktici gerilskog ratovanja. Povjerljivi priručnik,  
<i>Uput za četničko ratovanje, </i>što ga je 1929. izdalo ministarstvo vojske  
i mornarice, razlikuje dva koncepta gerilskog ratovanja: 1) gerilske operacije u  
kojima specijalne gerilske jedinice u službi redovnih snaga djeluju kao  
prethodnica većih jedinica, ili na njihovim bokovima, ili samostalno u pozadini  
neprijatelja; 2) gerila ili mali rat (ili ono što Nijemci zovu </span><i><span lang="DE" style="mso-ansi-language: 
DE">Kleinkrieg</span><span lang="HR" style="mso-ansi-language:HR">), </span></i><span lang="HR" style="mso-ansi-language:HR">kada  
kompletna vojska jedne zemlje ili njen veliki dio prelazi u gerilu ili neredovan  
rat, sa ili bez suradnje s redovnim trupama. U prvom slučaju veličina  
gerilskih jedinica zavisi o specifičnoj prirodi zadatka. U drugom slučaju,  
utvrđena je unaprijed formacijska organizacija. U oba slučaja osnovni je  
princip djelovanja napad i iznenađenje. Uspješne operacije gerilskih snaga  
pretpostavljaju prijateljski raspoloženo stanovništvo i njegovu podršku.<sup>14</sup>  
Godine 1938. jugoslavenski Glavni đeneralštab priredio je posebni izvještaj o  
gerilskom ratovanju pod modernim uvjetima i o mogućoj upotrebi četničkog udruženja  
u slučaju rata. Izvještaj je na nov način pristupao gerilskom ratovanju i  
revidirao je mnoge stavove iz priručnika objavljenog 1929. Ne omalovažavajući  
četničke uspjehe u Makedoniji i Srbiji između 1904. i 1918, došao je do  
zaključka da bi operacije slične onima iz razdoblja 1912 — 1918. bile  
neizvedive u suvremenom ratu.<sup>15</sup> Zadaci koje su četnici prije izvršavali  
u pozadini neprijatelja trebalo bi npr. povjeriti zračnim desantnim jedinicama,  
a održavanje reda u zemlji osiguravala bi žandarmerija i/ili rezervne trupe. I  
ovaj dokument i jugoslavenski ratni planovi izrađeni između 1938. i 1941.  
pokazuju da vojno rukovodstvo nije razmatralo širu upotrebu gerilskog ratovanja  
u slučaju invazije. Izgleda da je još manje pomišljalo da četničkom udruženju  
povjeri bilo kakvu važniju ulogu.<o:p> 
</o:p> 
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">14 
Za kratak </span><span style="font-size:7.0pt">resume</span><span style="font-size:7.0pt;mso-ansi-language:
HR"> </span><span style="font-size:7.0pt">o</span><span lang="HR" style="font-size:7.0pt;mso-ansi-language:HR"> 
organiziranju gerilskih jedinica i principima gerilskog ratovanja, kako je  
navedeno u priručniku iz 1929, vidi </span><i><span style="font-size:7.0pt">ibid</span><span lang="HR" style="font-size:7.0pt; 
mso-ansi-language:HR">, </span></i><span lang="HR" style="font-size:7.0pt;
mso-ansi-language:HR">str. 190-192, ili članak <i>Četovanje </i>u <i>Vojnoj  
enciklopediji, </i>prvo izdanje, </span><span style="font-size:7.0pt">II</span><span lang="HR" style="font-size:7.0pt;mso-ansi-language:HR">,  
str. 320-321. Jugoslavenske vojne vlasti izdale su 1925. povjerljivi priručnik  
za gerilske operacije jugoslavenskih četničkih jedinica na mađarskom  
teritoriju, u slučaju rata s Mađarskom. Šehić, str. 192-195.<span style="letter-spacing:-.05pt"><o:p> 
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">15  
Šehić, str. 196-197.<span style="letter-spacing:-.2pt"><o:p> 
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Kao  
što je pokazano u Glavi trećoj, jugoslavenska je vlada u aprilu 1940.  
ustanovila Četničku komandu koja je onda organizirala šest potpunih i jedan  
nepotpuni bataljon i regrutirala ih na dobrovoljnoj bazi iz redovne vojske. Šest  
bataljona u punom sastavu pridodani su po jedan svakoj armijskoj komandi (u  
svemu je bilo sedam armija) i smješteni su u Novom Sadu, Sarajevu, Skopju,  
Karlovcu, Nišu i Mostaru. Četnička komanda bila je najprije u Novom Sadu, a  
zatim u Kraljevu. Nekoliko dana nakon početka aprilskog rata povukla se u  
Sarajevo, gdje se zajedno sa sarajevskim četničkim bataljonom predala  
Nijemcima 18. aprila.<sup>16</sup> Nije zabilježeno da je bilo koji drugi četnički  
bataljon</span><!--[if gte vml 1]><v:line id="_x0000_s1027"
 style='position:absolute;z-index:2;mso-position-horizontal-relative:margin;
 mso-position-vertical-relative:text' from="-4.55pt,511.45pt" to="-4.55pt,570.75pt"
 o:allowincell="f" strokeweight=".95pt">
 <w:wrap anchorx="margin"/>
</v:line><![endif]-->
<span lang="HR" style="mso-ansi-language: 
HR"><span style="mso-spacerun: yes">&nbsp;</span>postupio prema ulozi koja mu je  
bila namijenjena, ili da je bilo koji od njih organizirano opstao ili djelovao  
nakon sloma jugoslavenske vojske. Izgleda, nadalje, da se kratko vrijeme prije  
invazije vojska obratila Kosti Pećancu, dajući mu ovlaštenja, oružje i novac  
da organizira gerilske jedinice. O tome će još biti riječi.</span></p> 
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">16 
Ibid, </span></i><span lang="HR" style="font-size:
7.0pt;mso-ansi-language:HR">str. 209-212.<span style="letter-spacing:-.3pt"><o:p>
</o:p>
</span></span></p>
<span lang="HR" style="font-size:10.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">Dvije stvari je važno podvući obzirom na povijest četničkog pokreta  
tokom slijedeće četiri godine rata i okupacije. Prvo, da se jugoslavensko  
vojno rukovodstvo u godinama prije invazije 1941. nije pouzdavalo u gerilsko  
ratovanje u širim razmjerima, niti je učinilo ozbiljnije pripreme za takvo  
djelovanje. Drugo, da nije imalo ozbiljnog plana da članstvo četničkih  
organizacija iskoristi za gerilske operacije. Budući da su u čitavom međuratnom  
periodu postojale razlike u mišlienju i trajale razmirice između vođa raznih  
četničkih organizacija, a jednako tako i u redovima članstva, bilo je  
prirodno da su se četnici nakon napada Osovine i okupacije podijelili. Teško  
se moglo očekivati da će četničke organizacije pod udarom okupacije i građanskog  
rata naći jedinstvenu zajedničku politiku prema okupacionoj vojsci, kvislinškim  
režimima i </span><span lang="DE" style="font-size:10.0pt;font-family:&quot;Times New Roman&quot;; 
mso-fareast-font-family:&quot;Times New Roman&quot;;mso-ansi-language:DE;mso-fareast-language:
EN-US;mso-bidi-language:AR-SA">onim</span><span lang="DE" style="font-size:10.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:HR;mso-fareast-language:EN-US;mso-bidi-language:AR-SA"> </span><span lang="DE" style="font-size:10.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">grupama</span><span lang="HR" style="font-size:10.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:HR;mso-fareast-language:
EN-US;mso-bidi-language:AR-SA"> otpora što su se stvarale u zemlji. Kao što će  
se vidjeti, Pećanac se ubrzo pokazao kao otvoreni kolaboracionist s Nijemcima,  
a Trifunović-Birćanin i bosanski četnički vojvoda Dobroslav Jevđević  
pridružili su se Mihailoviću i postali važni komandanti i oficiri za vezu s  
talijanskom okupacionorn vojskom, Neki su se obični četnici, međutim,  
odvajali te prilazili i pomagali partizanima.</span> 
<p>
<br>
<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_29.htm"><b>Prethodni dokument</b></a></TD>
<TD><a href="40_31.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

