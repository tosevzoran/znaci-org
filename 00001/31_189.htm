<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_188.htm"><b>Prethodni dokument</b></a></TD>
<TD><a href="31_190.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="EN-GB" style="font-size:10.0pt;mso-bidi-font-size:11.0pt">DELIĆ 
&quot;DOMOVINE&quot; U TARANTU</span><span lang="EN-GB" style="font-size:10.0pt;mso-bidi-font-size:
12.0pt"><o:p>
</o:p>
</span></b></p>
<p class="MsoNormal" style="margin-top:12.0pt;line-height:91%"><span lang="EN-GB">Grupa 
ranjenika u Mrkonjić-Gradu pripremala se za put. </span><span lang="DE" style="mso-ansi-language:DE">Kada 
smo doznali da se ide prema Drvaru bili smo posebno zadovoljni. </span><span lang="EN-GB">A 
kako i ne bi! </span><span lang="DE" style="mso-ansi-language:DE">Većina nas je 
iz drvarsko-petrovačkog kraja. </span><span lang="EN-GB">Otuda smo otišli 
novembra 1942. godine i ovo će biti prvi put da se posle odlaska susretnemo sa 
našima.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Januar 1944. godine. Sneg je uveliko napadao. </span><span lang="EN-GB">Zima 
stegla, ali sve to ne predstavlja nikakvu prepreku za marš, jer smo i na gore 
navikli. Najteže će biti teže ranjenim drugovima, nepokretnim, koji će se na 
konjima ili nosilima posmrzavati. No, bez obzira na to među ranjenicima vlada 
veliko raspoloženje.</span></p>
<p class="MsoNormal" style="line-height:91%"><span lang="EN-GB">Kada smo saznali 
da brigada kreće u napad na Banju Luku raspoloženje je među ranjenicima još 
više poraslo, jer Banja Luka je najveći grad u Krajini, brane ga brojne snage 
neprijatelja. Naši idu u napad, što znači da smo u svemu gospodari na svome.</span></p>
<p class="MsoNormal" style="line-height:91%"><span lang="EN-GB">U Zelenom Gaju, 
Šipovljanima, Petrovcu i okolini proveli smo celu zimu po partizanskim 
bolnicama. Neopisive su teškoće koje su nas pratile, počev od neudobnosti smeštaja, 
gladovanja, oskudice u lekovima i svemu drugom, pa do neizdrživih bolova. Još 
teže je objasniti snagu morala koji ni kod uajtežih ranjenika nikada nije 
dolazilo u pitanje. Narod je sa nama delio poslednje, pa nam je i to ulivalo 
posebnu snagu i strpljenje, dizalo moral, činilo nas izdržljivljim.</span></p>
<p class="MsoNormal"><span lang="EN-GB">Čekali smo na savezničke avione koji 
sa aerodroma Medeno polje treba da nas prenesu u bolnicu na savezničkoj 
teritoriji. Čekali smo ih od januara do maja 1944. godine. Dani su prolazili, a 
aviona nema. </span><span lang="DE" style="mso-ansi-language:DE">Nestrpljenje je 
raslo iz dana u dan. Teška je bila pomisao da ću se rastati od drugova, od 
jedinice, od domovine. Pitanje je hoću li ikada imati prilike da se živ vratim 
iz tuđine?! Ko zna šta će biti sa avionom u koji prvi put sedam? Kako ću proći 
na operaciji? Da li ću je uopšte izdržati i preživeti? Još uvek se kolebam: 
ići ili se negde sakriti kada dođe avion?!<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Zraci sunca iščezavali 
su negde daleko iza Osječenice, kada su nas jednoga dana pozvali da budemo na 
okupu. &quot;Avion će doći&quot; — kažu. U to malo ko veruje. Takve naredbe 
se ponavljaju ko zna koliko puta. Već deset dana kako posmatram poređane vatre 
na aerodromu, a avion nikada da dođe. Ipak, te divne vedre noći, osute mesečinom, 
posmatrajući plamen vatre na sred Medenog polja, iz daljine začuh brujanje 
avionskih motora. &quot;Eto ih!&quot;, rekoh. I zaista, posle nekoliko minuta 
dva &quot;daglasa&quot; spustiše se na Medeno polje.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Drugovi iz 
komande aerodroma pristupili su organizaciji ukrcavanja. Pozdravljamo se, 
ljubimo sa onima koji ostaju. Koristim gužvu — ljubim zemlju za koju sam lio 
krv. Ljubim je, jer je volim iznad svega! Uzimam busen i stavljam ga u maramicu 
u znak odanosti, vernosti i ljubavi prema njoj.<o:p>
</o:p>
</span></p>
<p class="MsoNormal"><span lang="EN-GB">Prvi put sam u avionu. Poletanje i let u 
vazduhu na mene su ostavili prijatan utisak. Iznenadio sam se kako smo se brzo 
našli na aerodromu u Bariju.</span></p>
<p class="MsoNormal"><span lang="EN-GB">U bolnici Taranto, gde nas je savezničko 
bolničko osoblje lepo prihvatilo, zbog onog zavežljaja u kome se nalazio delić 
rodne grude doživeo sam izvesne neprijatnosti. Upravo Englezi su zahtevali da 
sve stvari ostavimo u magacin. </span><span lang="DE" style="mso-ansi-language:
DE">Sve sam dao, osim zavežljaja. Ali engleski seržant bio je uporan u zahtevu 
da i to predam. Ja, ipak, uporniji da ne dam! Tek na intervenciju pukovnika i našeg 
prevodioca Ede pokazao sam sadržinu zavežljaja. Pukovnik je pozdravio ovaj 
gest i rekao da će ga zabeležiti u svoj ratni dnevnik. Kasnije, u mojoj sobi 
su se sakupljali ranjenici tražeći da vide delić &quot;domovine&quot;, po čemu 
sam dobio nadimak Domovina.<o:p>
</o:p>
</span></p>
<span lang="EN-GB" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-GB;mso-fareast-language:
EN-US;mso-bidi-language:AR-SA">Stevo TRIKIĆ ČEČO</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_188.htm"><b>Prethodni dokument</b></a></TD>
<TD><a href="31_190.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

