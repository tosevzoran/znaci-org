<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_41.htm"><b>Prethodni dokument</b></a></TD>
<TD><a href="4_14_4_43.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREDBA KOMANDANTA 2. POŽEŠKE BRIGADE OD 26. AVGUSTA 
1944. POVODOM IZVRŠENJA SMRTNIH KAZNI NAD PRIPADNICIMA NOP-A, ODLUKE O NAGRAĐIVANJU 
LICA KOJA SARAĐUJU U OTKRIVANJU KOMUNISTA I PARTIZANA I O KAŽNJAVANJU BATINAMA 
ZBOG NEIZVRŠENJA ZADATKA1</strong></p>
<p align="center">NAREDBA POV. Br: 36</p>
<p align="center">KOMANDANTA II POŽEŠKE BRIGADE NEPOKORENE JUGOSLO VENSKE 
VOJSKE U OTADŽBINI ZA 26. AVGUST 1944 GODINE</p>
<p align="center">IZVRŠENA KAZNA NAD KOMUNISTIČKIM JATACIMA</p>
<p>Presudom Prekog vojnog suda pri Komandi grupe Požeških brigada Posl. Br: 
9/44 od 24 avgusta 1944 godine osuđeni su na smrtnu kaznu — streljanjem za 
prikrivanje i jatakovanje komunistima sledeća lica: Ljubisav Vuković iz Družetića, 
Ljubica Vulićević iz Kamenice, Nikolija Milošević iz Gojne Gore i Dobrivoje 
Majstorović iz Papratišta.</p>
<p>Ovakom vrstom kazne kažnjeni su, što su kao jataci istaknutih komunista 
svesno i aktivno potpomagali njihov rad, na štetu organizacije Jugoslovenske 
vojske u Otadžbini, kao i na-rušenja reda i poretka u zemlji. Oni su primali u 
svojim kućama izdržavali istaknute komunističke vođe, kao i njihove 
organizatore. Sastajali se sa komunistima potajno, dajući im potrebne podatke 
za njihov rad. Prolazeće komuniste koje su susretali i primećivali da prolaze 
nisu prijavljivali vlastima na taj način pomagali im da se od vlasti sklone i 
izbegnu kaznu, te na taj način omogućavali im nesmetan rad.</p>
<p>Izrečena kazna nad osuđenim izvršena je.</p>
<p>Ukazujem ovaj slučaj kao primer na koji se može ogledati stanovništvo ove 
brigade. Ne samo da svesno pomažu komuniste onaj koji bi ih primetio ili dozna 
mesto njihovog boravka, pa na vreme ne obavesti ili ne obavesti vlasti u opšte 
da zna za prisustvo komunista, jer na taj način omogućuje prikrivanje 
komunista i slobodnu akciju na terenu.</p>
<p>Zato i ovog puta pozivam svakog svesnog stanovnika na teritoriji ove brigade, 
da čim bude video ili doznao za prisustvo komunista da o tome izveštava četničke 
vlasti i bar tako ne dozvoljava da komunisti mogu bez bojazni za svoj život 
slobodno [da] vršljaju. Ako bi doznao da je neko lice znalo za prisustvo 
komunista a nije obavestilo vojne vlasti o tome, staviću ga pod preki vojni sud 
isto tako kao i jatake i jedna mera i vrsta kazne primeniće se prema takvom kao 
i prema jatacima.</p>
<p>Pretsednici opština saopštiće ovu tačku naredbe stanovništvu svojih opština 
starajući se da svaki stanovnik opštine o ovom saznao bude, jer ću, na slučaj, 
da se pojavi kakva istraga u kojoj se bude moglo ustanoviti da ovu naredbu ne 
znaju svi, i pretsednika opštine staviti pod preki sud kao pomagača komunista.</p>
<p align="center">— II —</p>
<p align="center">OBVEZNICI 3 ČETA DA SE NE UDALJUJU OD SVOJIH KUCA.</p>
<p>Obveznici 3 četa ne smeju se udaljavati od svojih kuća za duže vreme od 
jednog dana bez pismenog odobrenja, odnosno objave izdate od strane potpisatog. 
Ko se ogreši o ovu naredbu kazniću ga sa upućivanjem na položaj.</p>
<p>Komandiri četa da saopšte ovu tačku naredbe svojim obveznicima.</p>
<p align="center">— III —</p>
<p align="center">SIMOVIĆ PRIMISLAV I DALJE AĐUTANT OVE KOMANDE.</p>
<p>Tač. I moje naredbe Pov. Br.: 35 od 22 avgusta t.g. dopu-njujem u sledećem: 
— Simović će ovu dužnost zastupnika komandanta bataljona otpravljati pored 
svoje redovne dužnosti ađutanta ove komande.</p>
<p align="center">— IV —</p>
<p align="center">NAGRADA POTKAZIVAČU KOMUNISTA.</p>
<p>Primećeno je u poslednje vreme da se na reon ove komande prebacuju komunističke 
trojke sa reona susednih ko-manada, nastojeći da i na ovom terenu stvore 
pogodno zemljište za njihov rušilački rad.</p>
<p>Da bi se što lakše i brže likvidirali ovi mračnjaci svakom onom koji bude 
obavestio vojničke vlasti gde se nalaze komunisti i vlasti sa vojskom budu 
uspele da komuniste pohvataju ili likvidiraju, za svakog ubijenog ili uhvaćenog 
komunistu od strane naše vojske nagradiću potkazivača sa 20.000 (dvadeset 
hiljada) dinara. Zajamčavam da će potkazivač ostati za javnost potpuno u 
tajnosti i da njegovo ime kao potkazivača nikad u javnost dopreti neće.</p>
<p>Pretsednici opština pročitaće ovu tačku naredbe svojim sugrađanima, 
starajući se da što više građana prisustvuju čitanju naredbe. —</p>
<p align="center">KAZNA MILANA ILIĆA IZ LORETA</p>
<p>Milan Ilić iz Loreta na dan 25 avgusta 1944 godine učinio je sledeću 
krivicu:</p>
<p>Kada je od strane Komandanta grupe požeških brigada određen kao sprovodnik 
izbeglicama do mesta opredelenja gde su te izbeglice bile upućene, u putu je se 
napio toliko, da nije znao za sebe, a kamo li da je sprovodnik izbeglicama i 
izbeglice je prepustio same sebi, da lutaju i da traže mesto cilja svoga puta. 
—</p>
<p>Za ovo neizvršenje naređenja</p>
<p>KAZNIM</p>
<p>Milana Ilića sa 25 (dvadeset pet) batina. Ova kazna izvršena je odmah. —</p>
<p>Ovu tačku naredbe saopštiti vojnicima i građanima na reonu ove brigade. 
—</p>
<p align="center">DOSTAVLJENO:</p>
<p align="center">Komandantima bataljona, komandirima četa i pretsednicima opština. 
—</p>
<p align="center">KOMANDANT,</p>
<p align="center">pešadiski potporučnik, Dob.2 J. Renđulić</p>
<p align="center">M.P.3</p>
<p>1 Original (pisan na mašini, ćirilicom) u Arhivu VII, Ča, k. 53, reg. br. 
30/1 (S-V-6332).</p>
<p>2 Dobrivoje.</p>
<p>3 Okrugli pečat: »Komanda jugoslovenske vojske u otadžbini — Gorski štab 
br. 112«.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_41.htm"><b>Prethodni dokument</b></a></TD>
<TD><a href="4_14_4_43.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
