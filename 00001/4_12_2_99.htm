<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 2</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 2</b><br> 

<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_98.htm"><b>Prethodni dokument</b></a></TD>
<TD><a href="4_12_2_100.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ BORBENE GRUPE „POŽEGA&quot; OD 26. JUNA 
1943. O REZULTATIMA OPERACIJE „PROZIT&quot; PROTIV JEDINICA NOVJ U REJONU 
SLAVONSKE POŽEGE[1]</strong></p>
<p align="center"><em>Prepis</em></p>
<p align="center">BORBENA GRUPA „POŽEGA&quot; Prilog uz: Borb.gr.&quot;Požega&quot;, 
Ia Pov br. 262/43 od 26. 6. 43. god.[]2</p>
<p align="center">Poverljivo</p>
<p align="center">BORBENI IZVESTAJ</p>
<p align="center">o operaciji „Prozit&quot; u rejonu Stražeman, 22. 6, 1943.</p>
<p align="center">Karta 1 :100.000</p>
<p><em>Neprijatelj</em></p>
<p>Na osnovu izjava stanovništva i rezultata sopstvenog izviđanja, u rejonu 
Stražeman (13 km severno-severozapadno od Slav. Požege) nalaze se delovi XXI i 
XVII brigade [NOVJ] u mestima Draga — Stražeman — Doljanci. Sedište štaba 
je, navodno, u Kamenskom Vučjaku (7,5 km severozapadno od Stražemana). Bande u 
rejonu Stražeman treba smatrati kao isturena osiguranja. Jačina se ne može tačno 
utvrditi. Bande se delimično nalaze u poljskim položajima. Izviđanje je izvršeno 
do linije Golo-brdci — Škomić — Aleksandrovac — M. Velika.</p>
<p><em>Sopstvene namere</em></p>
<p>4 borbene grupe trebalo je da iznenada napadnu i unište isturena osiguranja 
u rejonu Stražemana.[3]</p>
<p>Pfiprema bataljona u sledećim rejonima:</p>
<p><em>Bataljon „Hajs&quot; </em>[Heiss], ojačan inž. četom, 1 vodom 
protivtenk. čete i 1 vodom peš. topova, kod Mrtovlasa.</p>
<p>Zadatak: Obezbeđenje otvorenog levog boka borbene grupe. U toku napada 
nadirati levim krilom preko Nježić — Klisa, desnim krilom preko k. 383—490 
ka G. Vrhovcima, zatim zaho-diti na istok sa obe strane k. 577 i probiti se do 
Stražeman-skog p.</p>
<p><em>Bataljon „Jokiš&quot; </em>(Jockisch), ojačan 1 protivtenk. vodom, 
se-verno i severozapadno od Tornja.</p>
<p><em>Bataljon „Slezinger&quot;</em> [Schlesinger], ojačan 1 protivtenk. 
vodom, kod k. 218 i 236 severozapadno od Trenkova.</p>
<p><em>II hrv. jurišni bataljon </em>odmah istočno od Velike i najpre zatvara 
frontom prema jugoistoku.</p>
<p><em>1/96 art. diviziona </em>poseda položaj na području k. 218. tako da može 
da dejstvuje kako u rejonu Stražeman, tako naročito prema putu Bučko Kamensko 
— Kamenski Vučjak i da podržava Bataljon „Hajs&quot; i u svako vreme 
obezbeđuje vatrom levi bok borbene grupe.</p>
<p><em>Tok borbe:</em></p>
<p><em>Ojačani bataljon „Hajs&quot;</em> je prilikom marša u polazni rejon 
naišao u 02,00 časa u Oljasi na predstraže koje su se posle kratke borbe 
odmah povukle. Sa ivice šume, odmah južno od Mrtovla-sa, pozvana je čelna 
jedinica i odmah posle toga otvorena vatra iz neposredne blizine. Bande su brzim 
napadom raspršene. U Mrtovlasima, koji su dostignuti u 04,00 časa, na prednju 
četu. je ponovo otvorena puščana vatra iz prvih kuća. U bliskoj borbi, 
isterani su dimom ljudi iz prvih kuća, nekoliko kuća je spaljeno i izbrojano 
je nekoliko mrtvih. Prilikom spaljivanja odletelo je u vazduh nekoliko skladišta 
municije.</p>
<p>Zbog borbi za zauzimanje polaznog rejona došlo je do znatnog zakašnjenja. 
Nježić je kasnije dostignut bez dodira sa neprijateljem. Odmah na početku 
napada, na levo krilo bataljona (inž. četu), prilikom prelaza preko kote 442, 
otvorile su vatru jake bande sa položaja na južnom obronku k. 524. Odmah je počeo 
napad na tog protivnika uz podršku teških peš. oruđa, ali je prekinut zbog 
pojačane vatre bandi. Bande su se borile upotrebljavajući veoma velike količine 
municije.</p>
<p>Napred angažovanoj 5. četi pošlo je za rukom da se probije preko k. 442. 
Dalje nastupanje bilo bi moguće samo uz teške gubitke, jer se inž. četa 
nalazila u krajnje kritičnoj situaciji, pošto je vatra bandi iz teških 
mitraljeza postajala sve jača. Peta četa je zaustavila neprijateljski napad sa 
2 protivnapada i stvorila mogućnost inž. četi da se povuče, što je ovoj i 
pošlo za rukom. U isto vreme, na bataljon je otvorena vatra iz predela Klisa 
— k. 412. Za neutralisanje te bočne vatre angažovana je 6. četa za napad na 
Klisu. Izvršen je juriš i tako je nešto olakšana situacija na istoku i 
severu, jer su se bande povukle na visove. Znatno opasnija situacija bila je 
kada su bande izvršile jači napad na visove zapadno od Nježića. Protivnik je 
pokušao da izvrši napad obuhvatom sa juga. Zbog toga je odmah povučena 6. četa 
iz Klise da bi bila angažovana protiv neprijatelja koji su na južnoj strani 
približno na 200 m.</p>
<p>Prilikom tog masiranog napada bandi angažovano je naše teško naoružanje, 
naročito artiljerija, i protivnik je pretrpeo najteže gubitke. U 11,00 časova 
popustili su napadi zbog utroška velike količine municije i teških gubitaka i 
nastupilo je osetno olakšanje. Odmah je poboljšan odbrambeni položaj oko Nježića, 
uključujući k. 442.</p>
<p>Bandama je pošlo za rukom da skrenu pravac napada ba-taljona i da ga tako 
odvoje od desnog suseda. Bande na desnom boku kod Klise došle su iz rejona 
Doljanci — Poljakovci, gde su se povukle od artiljerijske vatre.</p>
<p>Na osnovu novostvorene situacije i pošto su se bande zbog uspešne 
artiljerijske vatre povukle iz rejona Draga — Straže-man, bataljoni „Šlezinger&quot; 
i „Jokiš&quot; su angažovani za novi zadatak.</p>
<p><em>Bataljon „Šlezinger&quot;</em> preko Odžakovci — Mrtovlasi na Nježić.</p>
<p><em>Bataljon „Jokiš&quot;</em> preko k. 490—500 na jug prema k. 412 i 
442, da bi tako rasteretili Bataljon „Hajs&quot;.</p>
<p>Osim toga, 50 ustaša je angažovano da krenu na kamionima preko Toranj — 
Mrtovlasi. U 11,00 časova stigli su u Nježić. Prilikom pokušaja da se sklone 
mrtvi i ranjeni, bande su ponovo otvorile vatru i tek kad je stigao Bataljon „Šlezinger&quot; 
u 12,00 časova, i uz podršku artiljerije koja je efikasno tukla bande na 
visovima zapadno od k. 442, uspeli smo da smestimo na sigurno mesto mrtve i 
ranjene.</p>
<p>Po naređenju borbene grupe, bataljoni su do 18.30 časova završili borbu 
bez teškoća. Nježić je spaljen.</p>
<p><em>II hrv. jurišni bataljon</em> je u 13,00 časova krenuo iz Straže-mana 
po naređenju pukovnika Sulcea [Schulze] u garnizon u Pleternicu. U bataljonu je 
nastupilo potpuno rasulo i nije više sposoban za borbu. Upućen je pismeni izveštaj 
Komandi II hrv. korpusa.[4]</p>
<p>Bande se, navodno, sastoje od 2 brigade od 1500—2000 ljudi. Dobro su naoružane 
i raspolažu sa mnogo municije. Prime-ćeno je da ima izvestan broj žena — 
boraca, kao i dece od l0—20 godina sa oružjem.</p>
<p><em>Nasilno izviđanje iz vazduha</em></p>
<p>U operacijama je ponovo primenjeno nasilno izviđanje iz vazduha. U većini 
slučajeva avioni su mitraljirali i bombardovali sopstvene jedinice, pa se tako 
desilo i u ovoj operaciji. Izviđački avioni su leteli suviše visoko. Sa 1000 
m visine ne može ni najbolji osmatrač jasno razlikovati na ovom terenu 
prijatelja od neprijatelja i pored svetlosnih signala. Odlučujuće je da 
osmatrač ima jasnu sliku o situaciji. Zato se predlaže da se ubuduće kao 
osmatrači angažuju pogodni oficiri borbenih odreda. Tada se neće moći desiti 
da bude na otvorenom putu mitraljirana i bombardovana marševska grupa koja se 
sastoji od 3 ojačana bataljona i koja se vraća sa mesta borbe u smeštajni 
rejon. Pri dobrom osmatranju moglo se ipak utvrditi da se radilo o čisto nemačkoj 
jedinici.</p>
<p><em>Sopstveni gubici:</em></p>
<p>14 mrtvih,</p>
<p>3 nestala,</p>
<p>25 ranjenih, od toga 7 ostalo kod jedinice, 1 konj</p>
<p>6 malih konja</p>
<p>1 puškomitraljez</p>
<p><em>Gubici bandi:</em></p>
<p>103 mrtva, izbrojana. Stvarni gubici su verovatno nekoliko puta veći, a uz 
to i veliki broj ranjenih. Jedan prebeglica je izjavio da na jednom mestu ima 30 
mrtvih i 60 ranjenih.</p>
<p><em>Zaplenjeno:&nbsp;</em></p>
<p>4 tovarna grla</p>
<p>7 goveda</p>
<p>4 male svinje</p>
<p>8 pušaka</p>
<p><em>Utrošeno municije</em></p>
<p>s. s. o. L.[5] 21.505</p>
<p align="left">s. S. L.[6] 5.432</p>
<p>M. Pi[7] 1.226</p>
<p>S. Gr. W.[8] (8 cm) 114</p>
<p>Ei[9] ručnih bombi 12</p>
<p>ručnih bombi sa drškom 102</p>
<p>Gew. Gr. Ger.[10] 52</p>
<p>svetlećih zrna 154</p>
<p>Pz. Spr. Gran.[11] 94</p>
<p>Az.[12] 139</p>
<p>Nb.[13] 9</p>
<p>signalnih metaka crvenih 114</p>
<p>signalnih metaka zelenih 59</p>
<p align="center">potp. Š u 1 c e</p>
<p align="center">F. d. R. d. A.[14]</p>
<p align="center">Baumgartner kapetan</p>
<p>1 Snimak overenog prepisa originala (pisanog na mašini) u AVII, NAV-T-315, 
r. 1554, s. 523—6.</p>
<p>2Tim dokumentom redakcija ne raspolaže.</p>
<p>3 U rejonu s. Nježića (kod Slav. Požege), 22. juna 1943. godine, snage 21. 
brigade 10. divizije napale su Borbenu grupu „Požega&quot; koja je prodrla u 
oslobođenu Požešku kotlinu, te je posle teške jednodnevne borbe odbacila u 
Slav. Požegu. Brigada je imala gubitke od 8 mrtvih i 20 ranjenih boraca (tom V, 
knj. 16, dok. br. 83, 86 i 188).</p>
<p>4 Odnosi se na Komandu 2. domobranskog zbora.</p>
<p>5 Schweres Spitzgeschoss ohne Ladestreifen (teška šiljasta zrna bez 
dopunskog punjenja)</p>
<p>8 Schweres Spitzgeschoss mit Ladestreifen (teška šiljasta zrna sa dopunskim 
punjenjem)</p>
<p>7 Maschinenpistole (automat). Ovde je verovatno reč o municiji za automate</p>
<p>8Schwerer Granatwerfer (teški minobacač) 9 jajastih</p>
<p>10 Gewehrgranatgerat (tromblon)</p>
<p>11 Panzersprenggranate (protivtenkovska zrna)</p>
<p>12 Aufschlagziinder (udarni upaljač)</p>
<p>13Nebelbombe (dimna bomba)</p>
<p>14 Dopisano rukom.</p>
<p>
<br>
<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_98.htm"><b>Prethodni dokument</b></a></TD>
<TD><a href="4_12_2_100.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
