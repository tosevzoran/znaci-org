<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_213.htm"><b>Prethodni dokument</b></a></TD>
<TD><a href="31_215.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="EN-GB" style="font-size:10.0pt;mso-bidi-font-size:11.0pt">NA 
JURIŠ IDEMO SVI!</span><span lang="EN-GB" style="font-size:10.0pt;mso-bidi-font-size:12.0pt"><o:p>
</o:p>
</span></b></p>
<p class="MsoNormal" style="margin-top:10.0pt;text-indent:18.0pt;line-height:
91%"><span lang="EN-GB">Posle dugih i teških marševa preko Bitovnje planine, 
umorni i gladni borci odmarali su se na dohvatu pruge Konjic — Sarajevo, iznad 
Podorašca, a štabovi bataljona bili su pozvati u štab brigade radi izviđanja 
neprijatelja i dobivanja novog zadatka.</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">Na 
izviđanju 27. juna 1944. god. je komandant 3. Krajiške brigade, posmatrajući 
Podorašac i Tarčin, dao zadatak komandantima i komesarima bataljona da dobro 
osmatraju i uoče sve tačke neprijatelja. Kazao je da teren treba dobro da 
osmotrimo i da izgled zemljišta zapamtimo, a zatim je naglasio:<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">— 
Noćas se treba probiti preko pruge Konjic — Sarajevo. Zadatak nije lak. </span><span lang="EN-GB">Treba 
ga shvatiti ozbiljno. </span><span lang="DE" style="mso-ansi-language:DE">Mi u 
toku noći moramo preći prugu! </span><span lang="EN-GB">Borci su umorni, hrane 
nema, imamo ranjenika i zamornih boraca. Kad pređemo prugu biće nam lakše 
obezbediti ishranu i odmor boraca. A zatim nam predstoje novi zadaci.</span></p>
<p class="MsoNormal" style="text-indent:18.0pt;line-height:91%"><span lang="EN-GB">Neprijatelj 
nas je zaista u to vreme bio pritiskao sa svih strana i situacija nije bila 
nimalo laka. Tražila su se brza i odlučna rešenja.</span></p>
<p class="MsoNormal" style="text-indent:19.0pt;line-height:91%"><span lang="EN-GB">2. 
bataljon je dobio zadatak da što pre zauzme Podorašac. Po povratku sa izviđanja 
prikupili smo borce i kratko im objašnjavali situaciju i saopštili osnovni 
zadatak. Detaljne zadatke predvideli smo da izdamo u neposrednoj blizini Podorašca. 
Borcima smo saopštili da je 2. bataljon dobio zadatak da zauzme Podorašac. Za 
2. bataljonom kretaće se 1. bataljon, a za njim ostali delovi brigade, kao i štabovi 
brigade i divizije. Prolaza preko pruge nema, ako ne zauzmemo Podorašac, a u 
toku noći moramo obavezno preći prugu i izbeći dejstvo neprijateljske 
artiljerije iz Konjica kao i snaga koje bi mogle verovatno dejstvovati na nas u 
toku idućeg dana.</span></p>
<p class="MsoNormal" style="line-height:91%"><span lang="EN-GB">— Da bismo 
zadatak sigurno što pre izvršili, na juriš idemo svi! glasilo je naše zadnje 
naređenje. Ako bude ranjenih i mrtvih za vreme borbe, oko njih se niko iz našeg 
bataljona neće zadržavati nego će im ukazati pomoć i evakuisati ih oni 
brigadni delovi koji se kreću za bataljonom. Mi moramo da tim delovima otvorimo 
što pre prolaz preko pruge zauzimanjem Podorašca.</span></p>
<p class="MsoNormal" style="text-indent:19.0pt;line-height:91%"><span lang="EN-GB">Posle 
je održan partijski sastanak i na njemu je zaoštreno pitanje izvršenja 
postavljenih zadataka. Vodili smo razgovore i sa borcima. Oni su bili puni 
energije za izvršenje postavljenog zadatka. Znak za početak &quot;juriša&quot; 
određen je sviranjem trubice.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Uveče je bataljon krenuo u pravcu Podorašca. </span><span lang="EN-GB">Put 
je bio težak i nepoznat, a noć veoma mračna. Našli smo vodiča, jednog 
seljaka koji je bio iz tog kraja. Žurili smo. Vodič se počeo kolebati da ne 
poznaje put, ali smo primetili da nas zavodi pogrešnim putem, jer se bio puno 
uplašio.</span></p>
<p class="MsoNormal" style="line-height:91%"><span lang="EN-GB">Vreme je brzo 
prolazilo, a mi smo strahovali da nećemo otpočeti napad kako je određeno u 22 
časa. Molili smo vodiča da nas vodi pravim putem i dok nas dovede do Podorašca 
da ćemo ga pustiti. To ga je umirilo i posle ovog razgovora doveo nas je najkraćim 
putem blizu Podorašca. </span><span lang="DE" style="mso-ansi-language:
DE">Zahvalili smo mu se i pustili ga da ide kući. Bio je očigledno iznenađen 
što smo održali dato obećanje, pa smo zaključili da se plašio da ćemo ga 
mobilisati. Zadržao se još nekoliko minuta, dao nam i neke podatke o rasporedu 
neprijatelja u Podorašcu i otišao.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="EN-GB">Došli 
smo blizu bunkera i rovova par minuta pre 22 sata. </span><span lang="DE" style="mso-ansi-language:DE">Noć 
je bila veoma mračna. Sve je spavalo. Ustaše nisu pokazivale nikakve znake da 
se nalaze u bunkerima i đa nas čekaju. Četama smo pažljivo odredili raspored 
i izdali sve potrebne zadatke za početak napada.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Sve je spremno za juriš. Borci nestrpljivo čekaju znak za početak. Oni i 
ovoga puta hoće da pokažu da su proleteri. Njihovu borbu i uspeh pored štaba 
brigade i divizije očekuje i Mijalko Todorović Plavi, komesar korpusa. </span><span lang="EN-GB">Treba 
što pre preći prugu.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Svuda okolo je tišina. Gledam na sat. Do dogovorenog početka napada ima još 
2 minuta. Pripremam trubicu da sviram znak za juriš misleći: počeću što 
pre, samo da se jednom počne! Bio sam nestrpljiv. Borcima je naređerio da se 
ni oko hrane nikako ne smeju zadržavati, iako smo bili gladni. Ova-av zadatak 
postavili smo zato što smo znali da se u Podorašcu nalazi jedna velika pekara, 
a svako zadržavanje oko hrane u toku borbe uticalo bi na izvršenje zadatka.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">I baš nekako u ta dva minuta pre 22 časa, kada je trubica zasvirala, na 
nas su počeli dejstvovati neprijateljski mitraljezi i minobacači sa jakom 
koncentričnom vatrom koja nas je na sreću prebacivala, jer smo bili blizu 
njihovih rovova. Otvarajući jaku vatru na nas, ustaše su otkrile i svoj 
raspored. Mi smo brzo naredili 3. četi da promeni pravac, rokirajući je udesno 
i da izvrši silovit juriš koji smo podržvali jakom minobacačkom i 
mitraljeskom vatrom na uskom prostoru.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">3. četa je veoma brzo izvršila rokadu i silovit juriš na slab raspored 
neprijatelja. Otpor ustaša je brzo popustio. Koristeći uspeh 3. čete, 
silovito su jurnule napred i ostale čete 2. bataljona. Posle kraće borbe ni 
jedna ustaška puška nije se više čula, a Podorašac je bio brzo oslobođen.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Kada smo prešli prugu Konjic — Sarajevo, ponovo sam svirao tri puta 
trubicom što je označavalo oslobođenje Podorašca i slobodan prolaz svim 
delovima brigade koji su se kretali za nama. Svi smo imali razloga da budemo 
raspoloženi. Naši borci pokazali su visoku svest u ovoj borbi. Borci se čak 
ni oko hrane pa ni oko naših ranjenika nisu zadržavali, nego su se usmerili 
samo na zauzimanje Podorašca.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Bilo je nekoliko ranjenih, a među njima i pomoćnik komesara bataljona, ali 
se ni oko njega nismo zadržali, nego su ga previli i evakuisali drugovi iz 
ostalih delova brigade koji su kretali za nama. U silovitom naletu borci su naišli 
na pekaru u kojoj je bilo toplog hleba koji je još više mirisao, ali se ni oko 
hleba nisu zadržali iako su bili veoma gladni.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">U ovoj akciji je ubijeno 10 neprijateljskih vojnika i nekoliko ranjeno.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Đuran KOVAČEVIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_213.htm"><b>Prethodni dokument</b></a></TD>
<TD><a href="31_215.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

