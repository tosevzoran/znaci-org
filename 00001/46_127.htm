<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_126.htm"><b>Prethodni dokument</b></a></TD>
<TD><a href="46_128.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading231" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;mso-pagination:widow-orphan lines-together;page-break-after:avoid;
background:transparent"><a name="bookmark85"><span lang="HR" style="mso-fareast-language:HR" class="Heading232">Neuspjeli 
napadi na Teslić i Doboj</span></a></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Između 
1. proleterske </span><span lang="HR" style="font-size:12.0pt;mso-fareast-language:
HR" class="BodytextSpacing2pt">ili.</span><span lang="HR" style="font-size:
12.0pt;mso-fareast-language:HR" class="Bodytext30"> krajiške divizije 
dogovoreno je da se zajedničkim snagama izvrši napad na neprijateljeva uporišta 
u Tesliću i Doboju. U napadu je učestvovala i 12. NOU brigada. U vezi sa 
napadima na Teslić i Doboj, 1. proleterska divizija je naredila 1. i 13. 
proleterskoj brigadi »Rade Končar« da u centralnom dijelu srednje Bosne 
sadejstvuje 11. krajiškoj diviziji.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a> 
U Tesliću su se nalazili dijelovi 4. i 5. lovačke pukovnije, 1. lovačke 
divizije i poznata Ferizbegovićeva bojna sa oko 600 vojnika, od čega 80 
Nijemaca. U Doboju se nalazila 1. bojna 4. lovačke pukovnije i oko 100 njemačkih 
vojnika. Na prilazima Doboju, na spoljnjem obezbjeđenju, nalazilo se oko 150 
vojnika. Ukupno je bilo oko 800-900 neprijateljevih vojnika.<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:footnote">[2]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">U 
napadima na Teslić i Doboj, prema borbenoj zapovjesti 11. krajiške divizije, 
trebalo je da učestvuje 6 brigada: Peta i 12. krajiška, 14. srednjobosanska, 
12. slavonska i 1. i 13. proleterska brigada, bez 2. bataljona.<sup>60</sup></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Noću 
26/27. januara 12. slavonska NOU brigada sa 1. i 2. bataljonom napadala je na 
Doboj, a sa 3. i 4. bataljonom na Teslić. U napadu na Teslić, pored 3. i 4. 
bataljona trebalo je, prema zapovjesti Štaba 11. krajiške divizije, da učestvuju 
bataljoni 1. i 13. proleterske brigade. Kasnije će se videti da su u napadu na 
Teslić učestvovala samo 2 bataljona 12. slavonske brigade, a ostale jedinice, 
ni poslije 13 sati od vremena predviđenog za napad, nisu uopšte ni došle do 
Teslića. Nedolazak jedinica predviđenih da učestvuju u napadu, ostavio je 
nepovoljan utisak na borce 3. i 4. bataljona 12. brigade. Oni su sami otpočeli 
napad, presjekli i porušili žičane prepreke kroz koje je propuštena struja i 
vodili borbu na prednjem kraju neprijateljeve odbrane punih 13 sati. Za to 
vrijeme Štab 12. brigade nije bio obavješten o promjenama koje su, u međuvremenu 
nastale povodom napada na Teslić i Doboj.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Prema 
naređenju Štaba 11. krajiške divizije i Štaba 12. slavonske brigade, naređeno 
je 1. i 2. bataljonu da napadaju Doboj zajedno sa 5. krajiškom (kozaračkom) i 
sa 2 bataljona 12. krajiške brigade. Prvi bataljon 12. brigade napadao je s južne 
strane pravcem: željeznička stanica - rijeka Usora i fabrika šećera. Drugi 
bataljon dobio je zadatak da napada sa zapadne strane. Međutim, u toku pokreta 
od mjesta koncentracije prema polaznom položaju za napad, bataljoni su se 
sukobili s ustaško-muslimanskom milicijom na spoljnoj odbrani Doboja. Nakon 2 
sata borbe, bataljoni su uspjeli da razbiju spoljnu odbranu Doboja i da zauzmu 
prvu liniju rovova na koti 333 - Gornja Omarska. Na dostignutoj liniji 
bataljonima je naređeno da posjednu položaj na liniji kota 258, kota 259, kota 
288 - Alajbegovci, s obzirom na to da se odustalo od daljnjeg napada na Doboj. 
Razlozi za odustajanje, obrazloženi su dolaskom novih neprijateljevih snaga u 
uporište.<a style="mso-footnote-id:ftn3" href="#_ftn3" name="_ftnref3" title><sup><span style="mso-special-character:footnote">[3]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">I 
u napadu na Teslić, u kojem su učestvovala samo 2 bataljona 12. slavonske 
brigade, došlo je do promjene. Poslije protjerivanja četničkih snaga sa položaja 
k. 268 - Ruževi i </span><span style="font-size:12.0pt;mso-ansi-language:EN-US" class="Bodytext30">trig</span><span lang="HR" style="font-size:12.0pt" class="Bodytext30">. 
</span><span lang="HR" style="font-size:12.0pt;mso-fareast-language:
HR" class="Bodytext30">352 - Križ, bataljoni su bez zadržavanja izbili na 
polazni položaj ispred rovova i žičanih prepreka sa strujom. Borci su 
prekinuli strujno kolo izoliranim makazama i kukama vezanim za konopce, razvukli 
presječene žice te tako napravili prolaz za ulazak u uporište. U prvom naletu 
na glavnom ulazu u uporište, 1. četa 3. bataljona zauzela je dvospratnu zgradu 
i 1 bunker odakle je neprijatelj pružao otpor. Neprijatelj je još te noći 
pokušao da protivnapadom i uz podršku 2 protivtenkovska topa izbaci grupu 
boraca iz utvrđene zgrade, ali mu to nije pošlo za rukom. Borci 3. bataljona 
hladnokrvno su osmatrali i precizno gađali, osjećajući se potpuno bezbjednim 
u utvrđenoj zgradi. Kad se razdanilo Štab 3. bataljona uočio je da desno od 
njega nema naših snaga a na lijevom krilu, sem 4. bataljona, takođe, nije bilo 
drugih snaga koje bi učestvovale u napadu na Teslić.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Prije 
izlaska na polazni položaj za napad, 4. bataljon bio je prisiljen da savlada 
rijeku Usoru. U januarskoj noći, na niskoj temperaturi borci su gazili vodu do 
koljena, a na pojedinim mjestima i do pojasa. Poslije izlaska na polazni položaj, 
borci su na ranije pripremljenim drvenim sankama podmetnuli artiljerijsku 
granatu težine 47 kg ispod žičanih prepreka. Granata je eksplodirala i 
otvorila prolaz borcima 4. bataljona.<a style="mso-footnote-id:ftn4" href="#_ftn4" name="_ftnref4" title><sup><span style="mso-special-character:footnote">[4]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Oko 
10 sati neprijatelj je ponovno pokušao sa protivnapadom na objekat u kome se 
nalazila 1. četa 3. bataljona na čelu sa komandirom Milutinom Vujnićem. 
Neprijateljev protivnapad borci su odbili ručnim bombama, ali je tom prilikom 
poginuo 18-godišnji desetar Dragan Marković iz sela Grahovljana kod Daruvara.<a style="mso-footnote-id:
ftn5" href="#_ftn5" name="_ftnref5" title><sup><span style="mso-special-character:
footnote">[5]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Između 
10 i 12 sati situacija je postala kritična za 1. i 2. četu, koje su bile 
isturene oko 100 metara ispred borbenog poretka Bataljona. Komandir 1. čete 
predložio je Štabu bataljona da povuče svoju četu, jer je postojala opasnost 
da neprijatelj blokira zgradu i spriječi povlačenje. Slično se događalo i 
kod 4. bataljona 12. NOU brigade. Kuriri 3. i 4. bataljona dva puta su odlazili 
u Štab Brigade i obavještavali o stanju u Tesliću, a odgovor je bio: »Produžite 
sa napadom, povlačenje ne dolazi u obzir«. Ipak, oko 14 sati Štab Brigade je, 
na osnovu dobijenih informacija, izvršio procjenu i naredio povlačenje iz 
Teslića. Prilikom povlačenja, neprijatelj je otvarao snažnu mitraljesku, 
minobacačku i artiljerijsku vatru, što je ometalo povlačenje 3. i 4. 
bataljona koji su imali dva poginula i 5 ranjenih boraca.</span><span lang="HR" style="font-size:
12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Osnovni 
razlozi za odustajanje od napada na Teslić i Doboj bili su u gomilanju 
neprijateljevih jedinica u dolini rijeka Bosne i Usore, koje su prevožene prema 
jadranskom moru. Pored toga, prije početka napada u neprijateljeve garnizone 
Teslić i Doboj stigla su pojačanja. O odustajanju od napada zbog slabih i 
sporih kurirskih veza, Štab 12. slavonske NOU brigade obavještan je tek posle 
14 sati provedenih u Tesliću.<a style="mso-footnote-id:ftn6" href="#_ftn6" name="_ftnref6" title><sup><span style="mso-special-character:footnote">[6]</span></sup></a></span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[1]</span></sup></i></span></a><span class="Footnote0"><i><span lang="HR" style="mso-fareast-language:HR">&gt; 
    Arhiv VII, k. 712-A </span><span style="mso-ansi-language:
EN-US;mso-fareast-language:DE">reg. </span><span lang="HR" style="mso-fareast-language:HR">br. 
    5-1/1, k. 893 </span><span style="mso-ansi-language:EN-US;mso-fareast-language:
DE">reg. </span><span lang="HR" style="mso-fareast-language:HR">br. 1/1.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title></a><span class="Footnote0"><i><sup><span lang="HR" style="mso-fareast-language:HR">6</span></sup><span lang="HR" style="mso-fareast-language:HR">°) 
    Isto.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn3">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn3" href="#_ftnref3" name="_ftn3" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[3]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Očigledno, radilo se o slabom radu informativno-obavještajne službe, ali 
    i o propustima u radu Štaba koji je vodio taj napad na Doboj.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn4">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn4" href="#_ftnref4" name="_ftn4" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[4]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    U decembru 1943. njemačka dalekometna artiljerija ispalila je desetinu 
    artiljerijskih granata, ali je samo jedan manji broj eksplodirao. Po naređenju 
    Štaba 12. NOU brigade granate je pokupio i demontirao brigadni puškar Ivan 
    Troha iz Slavonske Orahovice. Po originalnoj ideji komandanta Brigade Josipa 
    Antolovića, Ivan je u tijelo granate, čija je težina bila 47 kg, ugradio 
    skraćeni karabin (kratež) koji je poslužio umjesto satnog mehanizma za 
    aktiviranje upaljača i izazivanje eksplozije granate.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn5">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn5" href="#_ftnref5" name="_ftn5" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[5]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Iako je bio teško bolestan od pjegavog tifusa, Dragan Marković nije htio 
    da ostane u ambulanti u Maćinom brdu kod Prnjavora.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn6">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn6" href="#_ftnref6" name="_ftn6" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[6]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Prema nepotvrđenim vijestima, kurira Štaba 11. krajiške divizije koji je 
    nosio poruku Štabu 12. slavonske NOU brigade, ubili su četnici. Zbog toga 
    su 2 bataljona ove brigade ostala 14 sati u Tesliću. Ipak, izvlačenje je 
    uspješno organizovano i bez većih žrtava.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_126.htm"><b>Prethodni dokument</b></a></TD>
<TD><a href="46_128.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

