<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_68.htm"><b>Prethodni dokument</b></a></TD>
<TD><a href="31_70.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:12.0pt;mso-ansi-language:DE">SEĆAM 
SE DRAGIJE ĐUMIĆA<o:p>
</o:p>
</span></b></p>
<p class="MsoNormal" style="margin-top:9.0pt;line-height:91%"><span lang="DE" style="mso-ansi-language:DE">Već 
u ranoj mladosti osetio je tegobu radničkog života i eksploatacije. Kao mlad 
radio je u drvnoj industriji u Drvaru za vrlo nisku nadnicu. Svakodnevno je pešačio 
3 sata, idući na posao, što je još više otežavalo njegov ionako težak život. 
</span><span lang="EN-GB">A zbog besposlice morao je podnositi i takve uslove 
rada.</span></p>
<p class="MsoNormal" style="line-height:91%"><span lang="EN-GB">Posle odsluženja 
vojnog roka, situacija se nije nimalo poboljšala, već naprotiv — bila je još 
teža. Nije mogao dobiti posao koji bi mu obezbedio neophodne uslove za život. 
U ovakvoj situaciji, on konkuriše za žandarma i dobija službu gde ostaje do 
kapitulacije bivše Jugoslavije, kada se ponovo vraća u svoj rodni kraj.</span></p>
<p class="MsoNormal" style="line-height:91%"><span lang="EN-GB">Poziv KPJ na oružani 
ustanak protiv okupatora i domaćih izdajnika, Dragija bez kolebanja prihvata i 
među prvima stupa u Zaglavičku četu, Drvarskog partizanskog odreda 
&quot;Sloboda&quot;. Već u prvim borbama sa neprijateljima, ističe se od 
ostalih drugova u rukovanju oružjem i praktičnoj primeni vojničkog znanja stečenog 
u bivšoj jugoslovenskoj vojsci i žandarmeriji. U ustanku učestvuje kao borac 
2. čete Drvarskog odreda u oslobođenju Oštrelja i u svim borbama koje su vođene 
oko Drvara i Petrovca, neprekidno oko dva meseca. Ustaše su stalno navaljivale 
iz Petrovca prema Oštrelju i Drvaru da bi u začetku ugušile ustanak koji se 
svakog dana širio u ovom kraju.</span></p>
<p class="MsoNormal" style="line-height:91%"><span lang="EN-GB">Posle okupacije 
Drvara od strane Italijana u jesen 1941. godine, okupator razvija intenzivnu 
propagandu protiv komunista i narodnooslobodilačke borbe. Neprijatelj je tada 
nudio zaštitu i mir onima koji mu se pridruže, a cilj mu je bio da likvidira 
ustanak u ovom kraju. Nekoliko izdajnika pridružilo se okupatoru, posle čega 
su pronosili propagandu da je nemoguće boriti se protiv italijanske sile i ustaša. 
Oni vrše pritisak na Dragiju da ga pridobiju na svoju stranu, računajući na 
pogodno tle, s obzirom da je bio žandarmerijski podoficir. Međutim, on je odlučno 
osuđivao ovu neprijateljsku propagandu i nastojanja kolebljivaca i izdajnika, i 
bez kolebanja ostao sa svojim drugovima, produžujući borbu protiv 
neprijatelja, uveren da je to jedino ispravan put za svakog patriotu naše otadžbine.</span></p>
<p class="MsoNormal" style="margin-top:1.0pt;text-indent:19.0pt;line-height:91%"><span lang="EN-GB">U 
toku zime 1941/42. godine Dragija postaje komandir voda. Preko cele zime sa 
svojim vodom učestvuje u borbama protiv Italijana koji su vršili ispade iz 
blokiranog Drvara u okolna sela radi pljačke, što su skupo plaćali. U pauzama 
između dve borbe Dragija organizuje vojnu nastavu, obučava omladince rukovanju 
oružjem i osnovnim taktičkim radnjama jedinice. Ovaj zadatak on izvršava 
savesno i sa puno uspeha, nastojeći da stečeno znanje prenese na mlađe 
drugove.</span></p>
<p class="MsoNormal" style="margin-top:1.0pt;text-indent:19.0pt;line-height:91%"><span lang="EN-GB">Dragija 
je voleo ljude, bio je vrlo neposredan u odnosu sa drugovima. U svakoj situaciji 
bio je spreman na šalu, dajući elana drugovima da istraju u teškoj situaciji. 
Svojom brigom i pažnjom prema drugovima on je kod istih stekao poverenje da ga 
bez rezerve prihvate za komandira čete.</span></p>
<p class="MsoNormal" style="margin-top:1.0pt;line-height:91%"><span lang="EN-GB">Kao 
komandir čete u 2. bataljonu, sa uspehom ju je vodio u borbama za Bihać, 
Jajce, Čađevicu, Teslić, Radušu i više drugih akcija u kojima je njegova četa 
postigla značajne rezultate. Posebno mi je Dragija ostao u sećanju u borbi na 
Raduši, kada su Nemci sa pravca Bugojna i Gornjeg Vakufa nastojali po svaku 
cenu da ovladaju dolinom reke Rame, gde se nalazila naša centralna bolnica i 
druge ustanove Vrhovnog štaba.</span></p>
<p class="MsoNormal" style="margin-top:1.0pt;line-height:91%"><span lang="EN-GB">Naša 
2. četa je branila jednu oštru kosu, svega nekoliko kilometara udaljenu od 
Prozora.</span></p>
<p class="MsoNormal" style="text-indent:19.0pt;line-height:91%"><span lang="EN-GB">Nemci 
su vršili juriš za jurišem da bi nas zbacili sa položaja i otvorili put 
prema Prozoru. Po snegu do pojasa Dragija se stalno prebacivao kroz kišu kuršuma, 
od borca do borca i svojim prisustvom davao podstreka drugovima da istraju, jer 
se vodi teška borba za ranjene drugove koji se nalaze neposredno iza fronta. 
Krajnjim naporom i žrtvama naših boraca sprečili smo dalji prodor 
neprijatelja, naneli mu osetne gubitke i zajedno sa ostalim našim jedi</span><span lang="HR" style="mso-ansi-language:HR">n</span><span lang="EN-GB">icama 
otklonili opasnost koja je pretila ranjenicima. Za naš uspeh u ovoj borbi 
velika zasluga pripada komandiru Dragiji.</span></p>
<p class="MsoNormal"><span lang="EN-GB">Posle prelaska Neretve, Dragija je 
primio dužnost komandira 1. čete, kojom je komandovao svega nekoliko dana. 
Poginuo je 11. aprila 1943. godine u borbi sa Italijanima, na desnoj obali reke 
Drine, na Golom vrhu, blizu sela Ifsar. Hrabro je pao zajedno sa komandirom 2. 
čete Danom Gruborom i ostalim drugovima u neravnpravnoj borbi, suprotstavljajući 
svoju četu protivnapadu višestruko nadmoćnijeg neprijatelja.</span></p>
<span lang="EN-GB" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-GB;mso-fareast-language:
EN-US;mso-bidi-language:AR-SA">Milan SKAKIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_68.htm"><b>Prethodni dokument</b></a></TD>
<TD><a href="31_70.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

