<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_190.htm"><b>Prethodni dokument</b></a></TD>
<TD><a href="4_14_3_192.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ RADIO-CENTRA POSAVSKO-KOLUBARSKE GRUPE 
KORPUSA OD 18. JUNA 1944. KOMANDANTU KOLUBARSKOG KORPUSA O OBAVEŠTENJU DRAŽE 
MIHAILOVIĆA U VEZI SA POSETOM PETRA BAĆOVIĆA KAIRU1</strong></p>
<p>Str. Pov. Br. 1256/44</p>
<p>Raspisi V.K. o stanju i raspadu</p>
<p>komunističkih bandi.</p>
<p>RADIO CENTAR GORSKOG ŠTABA 7072</p>
<p>Pov. br. 229</p>
<p>18 juna 1944 god.</p>
<p>Teren</p>
<p align="center">KOMANDANTU GORSKOG ŠTABA BR. 783</p>
<p>Vrhovna Komanda dostavila je danas sledeće raspise: »Br. LL 585-17 juni. 
Jedna komunistička radio stanica javlja se na talasu za raspise i daje izmišljene 
i lažne vesti u cilju da unese u naše redove zabunu. Tako je 17 ovog me-seca 
dala vest da je potpukovnik Baćović4 uhapšen od strane Engleza u Italiji.5 Međutim 
potpukovnik Baćović je išao u februaru mesecu sa nekoliko savezničkih 
oficira u Kairo,6 gde je podneo našoj Vladi referat a isto tako i britanskim 
vlastima. Potpukovnik Baćović se vratio pre 15 dana sa britanskim avionom i već 
je na terenu. Nastavak.«</p>
<p>»Br. LL 586-17 juni. Nastavak. Potpukovnik Baćović sa-opštio je ovde kada 
se vratio da je dobio od britanskih predstavnika uputstvo da se tuku komunisti i 
da će Britanci biti zadovoljni ako mi ovaj posao svršimo,7 a u koliko mi ne 
stignemo da tučemo komuniste da će ih oni likvidirati kada se budu iskrcali.8 
Javno mnjenje u inostranstvu je protiv komunista</p>
<p>725</p>
<p>i svi zahtevaju da se likvidiraju komunisti. Danas Saveznici jasno uviđaju 
da su komunisti izgubili bitku. Najbolji dokaz je nesposobnost Titova da sačuva 
svoj štab, koga je potukao jedan padobranski nemački bataljon.9 Danas se 
inostranstvo pita preko slobodne štampe gde je ta silna Titova vojska od tri 
stotine hiljada vojnika. Nastavak.«</p>
<p>»Br. LL 587-17 juni. Nastavak. Zar nisu sposobni da sačuvaju svoj štab, i 
savezničke misije koje su stradale. Inostranstvo jasno vidi da su komunisti 
slabi i da je njihova moć izduvani mehur koji je prsnuo. Sada su komunisti u 
vrlo teškom položaju, pa zato pristupaju intrigama i podvalama kao da će im 
to nešto pomoći. U laži su kratke noge. Mi poznajemo komuniste. Oni uvek kada 
su u teškom položaju otpočinju naročito jaku kampanju sa lažima. To i sada 
počinju, ali mi znamo da im otkucavaju poslednji časovi. Komunizam je propao u 
celom svetu a propašće i kod nas. Kraj depeše. — Komandanti korpusa i svi 
ostali komandanti koji imaju radio stanice saopštiće gornje depeše svojim 
radiotelegrafi-stima.«</p>
<p>S molbom na znanje.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
PO ZAPOVESTI KOMANDANTA</p>
<p>Ađutant, potporučnik: K-dantu Gor. Štaba 707 i 78&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Duš. M. Radulović</p>
<p>M.P.</p>
<p>KOMANDA JUGOSLOVENSKE VOJSKE U OTADŽBINI</p>
<p>ŠTAB KOLUBARSKOG KORPUSA</p>
<p>Str. p. Br. 1256&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
24 - VI - 1944 god.</p>
<p>— Položaj —</p>
<p>Uvezi Str. Pov. Br. 1254 od danas, —</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
U AKTA</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Po zapovesti Komandanta,</p>
<p>Ađutant potporučnik,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Duš. M. Radulović</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ca, k. 61, reg. 
br. 35/1 (S-V-7768/1—b).</p>
<p>2&nbsp; Šifra za Štab Posavsko-kolubarske grupe korpusa.</p>
<p>3&nbsp; Štab Kolubarske brigade.</p>
<p>4&nbsp; Petar.</p>
<p>5&nbsp; U saslušanju majora Vojislava Lukačevića, pred organima državne 
bezbednosti, navodi se da su pri povratku iz Kaira u zemlju Baćovića i Lukačevića 
krajem maja 1944. britanski oficiri u Bariju (Italija) pretresli i oduzeli im lične 
legitimacije, novac, oružje, poštu. Potom •su ih odvezli na aerodrom gde su 
ukrcani u avion i vraćeni u štab Draže Mihailovića (Arhiv Istorijskog 
instituta u Titogradu).</p>
<p>6&nbsp; Vidi dok. br. 42, objašnjenje 37.</p>
<p>7&nbsp; U to vreme britanska vlada je već bila prestala sa vojnom podrškom 
Draži Mihailoviću i povukla (krajem maja 1944) sve svoje vojne misije koje su 
bile u četničkim štabovima.</p>
<p>Za vreme boravka van zemlje, Baćović i Lukačević su nastojali da pred 
Britancima prikažu snagu i organizaciju četničkih jedinica i tobože njihovu 
privrženost savezničkim ciljevima. U svojoj misiji Baćović je stigao u 
Kairo, odakle mu britanske vlasti nisu dale da ide u London, dok je Lukačević 
boravio u Londonu gde je prisustvovao venčanju kralja Petra Karađorđevića i 
tad dobio titulu kraljevskog ađu-tanta. Za vreme boravka u Londonu Lukačević 
je bio primljen kod. britanskog kralja i kraljice. Vidi prilog I, dok. br. 4.</p>
<p>Za vreme boravka u Londonu, a potom u Kairu, Lukačević je sa. britanskim 
predstavnicima vodio pregovore o tome da on obrazuje četničku jedinicu koju bi 
poveo u borbu protiv Nemaca i tako izazvao-intervenciju savezničkih trupa i 
spasao četnički pokret, koji je zbog kolaboracije sa okupatorima i domaćim 
izdajnicima došao u tešku situaciju i već bio kompromitovan i u našoj i u 
svetskoj javnosti. Vidi prilog I, dok. br. 2.</p>
<p>Povratkom u zemlju krajem maja (verovatno 31. maja, kada je istim avionom od 
Draže Mihailovića otišao general Armstrong) Baćović i, prvenstveno, Lukačević 
radili su na tome da formiraju jurišnu jedinicu koja bi, u određenom momentu, 
izvršila napad na Nemce i tako skrenula pažnju savezničkih snaga na novi 
momenat u četničko-okupatorskim odnosima. U stvari, radilo se o formiranju 
tzv. Nezavisne nacionalne komande, odnosno četničke Nezavisne grupe 
nacionalnog otpora, koja je navodno, trebalo da, zbog kompromitovanja Draže 
Mihailovića i četnika zbog saradnje sa okupatorima, odvoji deo četničkih 
jedinica u Hercegovini od otvorene saradnje sa Nemcima i izvrši demonstrativan 
napad na manje nemačke snage u Trebinju. Istovremeno, NOVJ im je i dalje bila 
neprijatelj broj jedan.</p>
<p>U Nezavisnoj grupi nacionalnog otpora pored ostalih, bili su: Baćović, Lukačević, 
Zaharije Ostojić i potpukovnik Pavle Novaković, novinar Veljko Krivašić i 
drugi (Arhiv VII, Ca, k. 143, reg. br. 34/2 i k. 145, reg. br. 29/1: Predlog 
nacionalne grupe Draži Mihailoviću od 3 septembra 1944 i zabeleška Draže 
Mihailovića o stavu prema grupi). Opširnije vidi: Radoje Pajović, Formiranje 
četničke nezavisne grupe nacionalnog otpora, JIČ, br. 4/1964.</p>
<p>Krajem novembra 1944 Lukačević se, ostavši bez vojske koja se pod udarcima 
NOVJ raspala, sa grupom četnika i tri britanska oficira stavio na raspolaganje 
britanskoj artiljerijskoj jedinici koja je bila u Bileću i pod komandom NOVJ.</p>
<p>U propratnom aktu Štaba 29. divizije NOVJ od 14. decembra 1944. o&nbsp; upućivanju 
Lukačevića u Odeljenje zaštite naroda (Ozna) Crne Gore, Sandžaka i Boke 
pored ostalog, piše:</p>
<p>»Voja Lukačević sa ostalom trojicom (poručnik Đorđe Đerma-nović, 
narednik Milisav Babović i Dragoslav Đurišić, kao prevodilac — prim. red.) 
došli su Englezima da se predaju, kao i da pregovaraju za grupe četnika ostale 
kod Foče, a kojih ima navodno u jačini 15 hiljada boraca. Englezi su 
obavestili naše vlasti i predali ih našem opunomoć-stvu u Bileći« (Arhiv 
VII, k. 268, reg. br. 18/15.).</p>
<p>U depeši Draže Mihailovića od 17 januara 1945. potpukovniku Petru Baćoviću, 
između ostalog, piše:</p>
<p>»Ne znam da li Vi verujete da bi Englezi predali Lukačevića komunistima. 
Ja u to ne mogu da verujem, utoliko pre, što su Lukačević i Pavle Novaković 
bili montirani od Engleza da ruše naše organizacije« (Arhiv VII, Ca, k. 276, 
reg. br. 6/1, depeša 337). Opširnije o boravku Baćovića i Lukačevića van 
zemlje i planovima o stvaranju mostobrana vidi: B. Latas — Milovan Dželebdžić, 
n. d., str. 387—391.</p>
<p>8 Prepise depeša gornje sadržine saopštili su potčinjenima i drugi četnički 
komandanti, između ostalih i Štab Romanijskog korpusa (Arhiv VII, reg. br. 
30/5, k. 185).</p>
<p>9 Reč je o drvarskoj operaciji. 726</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_190.htm"><b>Prethodni dokument</b></a></TD>
<TD><a href="4_14_3_192.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
