<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_78.htm"><b>Prethodni dokument</b></a></TD>
<TD><a href="27_80.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading151" align="left" style="margin-top:0mm;margin-right:0mm;
margin-bottom:0mm;margin-left:96.0pt;margin-bottom:.0001pt;text-align:left;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark75"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Heading15Spacing3pt6">MIĆA ŠUC</span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Heading15Spacing3pt6">A</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Upoznao sam ga u odredu. Došao je nekoliko dana 
posle mene. Bio je mali, žgoljav, sa krivim nogama i velikom </span><span lang="SR-CYR" style="font-size:7.5pt;font-family:&quot;Times New Roman&quot;;
mso-fareast-language:SR-CYR" class="Bodytext74">glavom</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
na tankom vratu i snažnim ramenima. Na glavi su se isticala dva velika uha i 
svetloplave oči, duboko sakrivene u očnim dupljama. I u njima uvek neki plamen</span><span lang="SR-CYR" style="mso-fareast-language:SR-CYR">, 
</span><span lang="SR-CYR" style="font-size:12.5pt;font-family:&quot;Times New Roman&quot;;mso-fareast-language:
SR-CYR;font-weight:normal" class="Bodytext12">žar</span><span lang="SR-CYR" style="font-family:
&quot;Times New Roman&quot;;mso-fareast-language:SR-CYR"> nekog raspoloženja, 
neke strasti. Sve je u njemu i na njemu bilo skromno. Nisam ga video da se 
glasno smeje ili raduje. On je to činio na svoj način, ne dajući bučnog oduška 
svom trenutnom raspoloženju.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sve što je činio 
radio je tiho, bez buke, gotovo krijući se od pogleda drugih. Kao da se bojao 
da mu neko ne preotme posao. Dobijao sam utisak da je sebe opterećivao zadacima 
i obavezama koji su bili teški i obimni i za jače ljude. Ali on je, preuzimajući 
te zadatke, poznavao sebe i sopstvene snage. Zato je tako i radio. Kada smo išli 
u akciju ili se vraćali noseći na sebi sanduk s municijom, on me je, onako žgoljav 
i nezgrapan, podsećao na mrava koji, noseći nešto, batrga preko trave žureći 
kući. Pognuo bi se pod sandukom municije, puška bi ga udarala po glavi jer je 
zbog sanduka nije mogao bolje namestiti, dok bi mu o boku visila vojnička 
torbica. Znojio bi se, kosa bi mu uvek bila zbog toga vlažna, a kapa na ivicama 
masna. Spoticao bi se, padao, naročito noću, ali se dizao i bez buke i šuma 
ulazio u stroj hvatajući korak desetine. Kada bismo pokušali da mu pomognemo, 
on je to odbijao govoreći: &quot;Ne brinite vi za Miću, on će to što nosi 
doneti tamo gde treba&quot;.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Iako mali, slab, čak i 
nejak, loše hranjen i pre i sada, imao je snage napretek. Snažna volja davala 
mu je snagu. A volju je jačao, hranio svešću da je ova revolucija njegova i 
da za nju mora biti hrabar, jak, zdrav i izdržljiv. I on je to bio. Od prvog do 
zadnjeg dana. Zato ga nismo videli nejakog, iako se fizička slabost osećala na 
celom telu; umornog, iako su mu oči bile blede i bez sjaja; sebičnog i proždrljivog, 
mada je stalno gladovao, pa mu se strepnja gladi uvukla u dušu; nikada sa 
strahom u očima, Mada ga je, kao i svi mi, nosio u sebi. Onda kada bismo, 
umorni od pešačenja i borbi, legali ne birajući tlo ispod nas, znali smo šta 
Mića radi: uređuje svoju skromnu odeću, čisti pušku, vadi iglu i konac s 
voskom da zakrpi cipele i torbu s mnogim pregradama. U svakoj pregradi moglo se 
naći od svačeg pomalo — od pribora za jelo pa do političke literature. U 
najvećoj pregradi držao je knjige i brošure. Kada bismo ga pitali šta nosi u 
torbi, on bi odgovorio: &quot;To je moj agit-prop&quot;.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Miću nikad niko gotovo 
nije slao na zadatke. Njemu bi priličio nadimak — večiti dobrovoljac. Uvek 
se dobrovoljno javljao, bez obzira na tegobe i napore koje stvaraju 
patroliranje, stražarenje i izviđanje. Kao da je tražio priliku da se 
neprekidno kali, da neprekidno doživljava revoluciju, da se za nju bori.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Dok je sve to moglo 
nekako da se razume, njegovo skrivanje straha ili, bolje rečeno, nepoznavanje 
straha izgledalo je nestvarno. I ja i mnogi drugi verovali smo da Mića ne 
poznaje strah i da zato lako, bez uzbuđenja, korača u susret neprijatelju.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Neki su mu zbog toga 
zavideli. Mislili su — lako je Mići da ide u bombaše ili prethodnicu kada 
nije svestan opasnosti. On ne zna šta je to strah. O tome su neki glasno 
govorili. Mića je ćutao. Zbog čega? Tada to nisam znao sebi da objasnim. 
Verovao sam da on ćuti zbog toga što nije znao pravi odgovor.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Dogodilo se to posle 
napada na ustaško uporište Šćit, jula 1942. Opet smo bili u prethodnici. Ali 
i u prethodnici ima prethodnice. To su oni na čelu, koji prvi naiđu na 
neprijatelja, prime vatru na sebe da bi se drugi pripremili i napali sa što 
manje žrtava. Biti u takvoj. prethodnici značilo je suočiti se sa smrću oči 
u oči. To su najteži zadaci. Čovek je napet, u stalnom iščekivanju prvog 
pucnja ili praska bombe.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Mi smo se uvek bojali 
tog prvog pucnja, jer nismo znali kome je namenjen. Idući obazrivo ka bunkerima 
uz put smo stalno gledali levo i desno, posmatrali zaklone: veći kamen, uvalu, 
drvo, spremni da na prvi pucanj uhvatimo zaklon. Mića je to prezirao. On je išao 
napred uspravno i bez oklevanja. I ovog puta sam bio uveren da nije tražio 
zaklon. Opet je bio bez straha.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sa njegovom poznatom 
torbicom četvrtastog oblika, poput onih koje su nosili u prvim razredima 
osnovne škole, on je išao prema bunkeru. Onako mali, bio je nalik na osnovca, 
odličnog đaka koji ide u školu s pripremljenom lekcijom, a deo puta od škole 
koristi da proveri još jedanput zna li svoju zadaću. A on ju je znao. Ništa 
ga nije moglo zbuniti, imao je odgovora za sve. Kada je ispaljen </span><span lang="SR-CYR" style="font-size:7.5pt;
font-family:&quot;Times New Roman&quot;;mso-fareast-language:SR-CYR" class="Bodytext74">prvi</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
rafal, dok smo mi legali iza zaklona, on je već bacio dve bombe i pucajući iz 
puške išao pravo ka uporištu. Uporište je bilo likvidirano.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Neposredno posle toga 
imali smo partijski sastanak. </span><span lang="SR-CYR" style="font-size:
7.5pt;font-family:&quot;Times New Roman&quot;;mso-fareast-language:SR-CYR" class="Bodytext74">raspravljali</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
smo o držanju komunista u toj akciji. Kri</span><span lang="SR-CYR" style="font-size:7.5pt;font-family:&quot;Times New Roman&quot;;mso-fareast-language:
SR-CYR" class="Bodytext74">tikovan</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> je jedan drug zbog straha koji ga je sprečio da </span><span lang="SR-CYR" style="font-size:7.5pt;font-family:&quot;Times New Roman&quot;;
mso-fareast-language:SR-CYR" class="Bodytext7">izvrši</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
svoj deo zadatka. Neko mu je ukazao na Mićino </span><span lang="SR-CYR" style="font-size:7.5pt;font-family:&quot;Times New Roman&quot;;mso-fareast-language:SR-CYR" class="Bodytext74">držanje</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
u akcijama. Ovaj je, braneći se, rekao da Mića</span><span lang="SR-CYR" style="font-size:7.5pt;font-family:&quot;Times New Roman&quot;;mso-fareast-language:
SR-CYR" class="Bodytext74"> ne </span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">zna za strah i da se zato tako drži u svim 
akcijama. Mi</span><span lang="SR-CYR" style="font-size:7.5pt;
font-family:&quot;Times New Roman&quot;;mso-fareast-language:SR-CYR" class="Bodytext74">slili</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
smo da Mića neće reagovati, ali smo se prevarili. </span><span lang="SR-CYR" style="font-size:7.5pt;font-family:&quot;Times New Roman&quot;;mso-fareast-language:
SR-CYR" class="Bodytext74">Ovog</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> puta Mića je imao odgovor. Čekao je samo 
momenat. </span><span lang="SR-CYR" style="font-size:7.5pt;
font-family:&quot;Times New Roman&quot;;mso-fareast-language:SR-CYR" class="Bodytext74">Nikada</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
ga takvog nisam video. Skočio je, uperio prst u </span><span lang="SR-CYR" style="font-size:7.5pt;font-family:&quot;Times New Roman&quot;;mso-fareast-language:
SR-CYR" class="Bodytext74">tog</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> druga, zatim u nas ostale i rekao:</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Nije istina da ja 
ne znam za strah. To pričaju oni kojima treba opravdanje za loše držanje u 
borbi. Ja se bojim isto tako, i ja znam za strah o kome vi pričate, i meni 
kolena klecaju od njega, ali ja se borim protiv straha. Dok idem prema bunkeru, 
sto puta mi neki drugi Mića kaže: ne idi, opasno je, poginućeš. Na svako 
&quot;ne idi&quot; ja dva puta ponovim &quot;moraš da ideš&quot;, i idem. 
Idem, jer sam član Partije, disciplinovan komunista, jer znam da samo tako možemo 
pobediti.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Seo je sav zadihan i 
znojav. Ovo ga je iscrplo. Oči su mu sijale, usne bile natečene i crvene kao u 
nekoj vatri. Mislio sam da je bolestan. Zapravo, tog trenutka sam shvatio da je 
on tuberkulozni bolesnik. I bio je zbog toga veći, snažniji, pravi čovek. 
Boreći se sa samim sobom, strahom u sebi i bolešću koja ga je razdirala, 
izlazio je uvek kao pobednik.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Poginuo je godinu dana 
kasnije, u petoj ofanzivi. Tražio sam dobrovoljce za nasilno izviđanje. Nemci 
su bili i levo i desno od nas. Svuda. Nismo znali na koliko metara. Mića je otišao 
da to utvrdi. Kada sam mu izdavao zadatak, za trenutak sam se kolebao. Već sam 
hteo da tražim drugog, kada mi on jednim gestom povrati sigurnost:</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Ne brini, druže 
komandiru, Mića stiže svuda i živ se vraća.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Nije prošlo ni deset 
minuta, a prolomiše se dve snažne eksplozije propraćene rafalima mašinskih 
pušaka. Onda se sve utišalo. Znali smo da je naišao na zasedu. Osluškivali 
smo pažljivo kao da smo još nešto očekivali, kao da smo znali da Mića nije 
rekao zadnju reč. I doista. Posle dva do tri minuta od prve eksplozije čuli 
smo još jednu snažnu detonaciju i onda potpuni mir.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Pogledali smo se, a 
zatim oborili poglede ka zemlji.</span></p>
<p class="MsoNormal" align="right" style="text-align:right"><span style="mso-fareast-language:
SR-CYR">Lazar SAVIČEVIĆ</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_78.htm"><b>Prethodni dokument</b></a></TD>
<TD><a href="27_80.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
