<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_125.htm"><b>Prethodni dokument</b></a></TD>
<TD><a href="46_127.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading231" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;mso-pagination:widow-orphan lines-together;page-break-after:avoid;
background:transparent"><a name="bookmark84"><span lang="HR" style="mso-fareast-language:HR" class="Heading232">Oslobođenje 
Prnjavora</span></a></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">U 
Prnjavoru se nalazila 1. bojna 4. lovačke pukovnije sa 665 vojnika, tzv. 
branilaca Višegrada. Od 665 vojnika, 630 su bili domobrani - legionari, a 
starješinski sastav sačinjavali su 30 njemačkih oficira i podoficira i 15 
ustaša. To je bila dobro obučena i naoružana bojna sa 30 njemačkih lakih 
mitraljeza (šaraca), 4 teška mitraljeza, 2 teška minobacača, a ostalo puške. 
Neprijateljeva odbrana oslanjala se djelimično na spoljnje obezbjeđenje, a težište 
odbrane bilo je u centru Prnjavora s osloncem na blokove zgrada, bunkere i 
rovove oko katoličke i pravoslavne crkve, bolnice, Ćosića hotela, Sokolskog 
doma. Odnos snaga u živoj sili bio je 1:1, a u automatskom oružju 2:1 u korist 
snaga NOVJ. U napadu na Prnjavor učestvovala su 4 bataljona: 1. i 2. bataljon 
12. slavonske, i 2. i 3. bataljon 14. srednjobosanske brigade.<sup>51</sup> 
Napad je određen za 18. januar u 23 sata.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">U 
trenutku donošenja odluke za napad na Prnjavor, 12. slavonska NOU brigada 
nalazila se u rejonu Šnjegotine oko 25 km od Prnjavora, pa se, ipak, ostalo pri 
odluci da napad otpočne u 23 sata. Zbog udaljenosti, teškog i neprohodnog 
terena i iscrpljenosti boraca, bataljoni 12. NOU brigade su za 6 sati noćnog 
usiljenog marša stigli do Prnjavora, ali sa zakašnjenjem od 2 sata kada su 
bataljoni 14. srednjobosanske brigade već počeli napad. U napadu na Prnjavor 
nije postignuto iznenađenje iz dva razloga: napad nije bio solidno pripremljen 
i, nije izvršen jednovremeno iz 4 pravca. Bilo je i drugih slabosti, ali se one 
nisu negativno odrazile na ukupne rezultate koji su postignuti u napadu na 
Prnjavor. Prnjavor je oslobođen, uglavnom, zbog velike upornosti bataljona 14. 
srednjobosanske brigade, 1. i 2. bataljona 12. slavonske NOU brigade i naročito, 
Štaba 12. slavonske NOU brigade.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">U 
određeno vrijeme bataljoni 14. srednjobosanske brigade počeli su napad 
pravcem: s. Potočani - Konjuhovci - Mahala - žandarmerijska kasarna i Maćino 
brdo - Lazina voda. Polazni položaj za napad bio je na koti 175 i kod grupe kuća 
na komunikaciji Štivor - Prnjavor. Težište napada kanalisano je pravcem: 
Katolička crkva - Ćosićev hotel.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">S 
južne i istočne strane napadali su bataljoni 12. slavonske NOU brigade 
pravcem: kota 161 - džamija, a sa istočne strane, kota </span><span lang="HR" style="font-size:12.0pt;mso-fareast-language:HR" class="BodytextSpacing2pt">196-i 
</span><span lang="HR" style="font-size:12.0pt;mso-fareast-language:
HR" class="Bodytext30">dalje, u pravcu pravoslavne crkve. U toku nastupanja 1. 
bataljon je razbio slabije spoljnje obezbjeđenje i prisilio ga na povlačenje. 
Oko džamije, bolnice i pravoslavne crkve, vodila se noću žestoka borba, ali 
vidnog uspjeha nije bilo. Sutradan, 19. januara, Štab 12. NOU brigade izvršio 
je naknadnu procjenu neprijateljeve odbrane i, analizirao slabosti koje su se 
ispoljile u toku noći 18/19. januara. Iz te procjene je poznato da su 
organizacija napada u toku prve noći, komandovanje i održavanje veze bili vrlo 
slabi. Bataljoni su napadali izolovano jedan od drugog, zavisno od subjektivne 
procjene i raspoloženja. Zadaci nisu bili precizirani po objektima i vremenu. 
Uticaj višeg štaba nije bio dovoljan, pa se tako i dogodilo da su se bataljoni 
14. srednjobosanske brigade povukli ujutro 19. januara bez odobrenja Štaba 
Brigade i Štaba Divizije.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">U 
toku 19. januara u Prnjavoru su borbu vodili samo bataljoni 12. NOU brigade i 
izdržali 2 protivnapada i oba odbili. Borba se vodila sa promjenljivim obrtima 
na jednoj i na drugoj strani, ali, bataljoni nisu uzmakli ni za jedan korak. 
Odbijanju neprijateljevih napada i upornom prelaženju u protivnapad na 
neprijatelja, doprinjeli su komandant brigade Josip Antolović i politički 
komesar Ivan Senjuk, koji su se nalazili u streljačkom stroju. Na intervenciju 
Štaba 12. slavonske NOU brigade, bataljoni 14. srednjobosanske brigade vratili 
su se u Prnjavor, ali tek uveče 19. januara oko 19 sati. Sat kasnije, Štab 12. 
NOU brigade organizovao je ponovni napad na objekte oko katoličke crkve, 
bolnice, džamije i pravoslavne crkve, odakle je neprijatelj pružao žilav 
otpor. Poslije žestokih uličnih borbi oko zgrade Sreskog odbora, suda i ustaškog 
stana, na potezu od katoličke do pravoslavne crkve, približavao se kraj 
dramatične odbrane neprijatelja. Borci 1. i 2. bataljona su u napadu ispoljili 
maksimalnu vještinu, lukavstvo i, iznad svega, svoju poznatu upornost. Oni su 
pojedine utvrđene objekte napadali preko krovova okolnih zgrada, probijali 
zidove i ručnim bombama, zauzimali otporne tačke. Konačno, u zoru 20. januara 
borbom prsa u prsa, borci su zauzeli veći broj otpornih tačaka. Neprijateljeva 
odbrana je uzdrmana, a odbrambeni sistem potpuno narušen. Posljednji juriš 
izvršila je 2. četa, 1. bataljona, kojom je komandovao hrabri i neustrašivi 
Nikola Brković. Taj napad izvršen je uz podršku 1. i2. čete 2. bataljona, 
kojima su komandovali Aleksa Srdić i Mirko Pavković. Konačno, opšti juriš 
izvršen je i u tijesnom sadejstvu sa borcima 2. bataljona 14. srednjobosanske 
brigade. Neprijatelju su ostale samo dvije mogućnosti: da se preda ili da se 
probija iz okruženja. Zahvaljujući angažovanju komandanta 12. slavonske NOU 
brigade, koji je bio neposredni učesnik i organizator napada na utvrđene 
objekte, neprijateljeva odbrana je likvidirana i Prnjavor oslobođen. Oko 8 sati 
20. januara neprijatelj se odlučio na proboj u pravcu Dervente. Proboj je izvršen 
na spoju između 2. bataljona 12. NOU brigade i 3. bataljona 14. srednjobosanske 
brigade.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Na 
obezbjeđenju napada od Dervente nalazio se 3. i 4. bataljon 12. NOU brigade na 
liniji: Jovetićev mlin, kota 126, kota 124, Palačkovci - Draganovac, k. 122 - 
Šibovska. Bataljoni su noću 18/19. januara organizovali odbranu sa zadatkom da 
spriječe intervenciju neprijatelja od Dervente.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Neprijateljeva 
koturaška bojna iz Dervente, podržana sa 3 tenka izvršila je oko 9 sati 20. 
januara napad na položaje 3. bataljona na liniji k. 124 - Palačkovci. Posle 
kratke, ali oštre borbe, neprijateljev napad je odbijen u sadejstvu sa 4. 
bataljonom 12. NOU brigade iz rejona: k. 158 - Draganovac. Dok se vodila borba 
sa neprijateljem, koji je intervenisao iz Dervente, iz Prnjavora su se 
istovremeno probijali razbijeni dijelovi 1. bojne 4. lovačkog puka. Očito ta 
akcija bila je sinhronizovana sa dejstvom Koturaške bojne koja je došla iz 
Dervente. I pored brze i energične intervencije 3. i 4. bataljona, 
neprijateljevi dijelovi koji su se probijali iz Prnjavora uspjeli su da se spoje 
sa snagama Koturaške bojne iz Dervente. Snage koje su se probijale iz 
Prnjavora, uspjele su da se probiju kroz neposjednuti međuprostor na Palačkovačkom 
brdu koji je bio kontrolisan patrolama. Četnici su otkrili da na tom pravcu 
nema partizanskih snaga i, na taj način, pomogli su neprijatelju da se spase od 
uništenja. U kratkoj borbi ubijeno je 35, a zarobljeno 55 neprijateljevih 
vojnika. Zaplijenjeno je 36 pušaka, 12 lakih njemačkih mitraljeza (šaraca), 8 
automata, 7 pištolja i 2400 metaka. Treći bataljon nije imao gubitaka, a 4. 
bataljon imao je 3 ranjena borca.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Poslije 
34 sata žestoke borbe, i pored ispoljenih slabosti u pripremnom periodu, 
Prnjavor je po drugi put oslobođen.<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:footnote">[2]</span></sup></a> 
Borbu su vodili bataljoni 12. slavonske brigade i 14. srednjobosanske brigade 
oko Ćosićevog hotela i sa neprijateljem koji se nalazio u bunkerima i rovovima 
oko katoličke i pravoslavne crkve na čijem se tornju nalazio teški mitraljez. 
Iako su imali svaki po 150 boraca, 5 puškomitraljeza, bataljoni 14. brigade 
hrabro su jurišali. Međutim, borci 12. NOU brigade pored svoje upornosti i 
hrabrosti u napadu, imali su i nadmoć u vatrenom sistemu, jer su napadali sa 32 
puškomitraljeza, 4 teška mitraljeza a ostalo su bile puške. U poređenju sa 
bataljonima 14. brigade, bili su neuporedivo jači; u živoj sili 2:1, a u 
vatrenoj moći 4:1. Borbena iskustva u napadu na utvrđena neprijateljeva uporišta 
u naseljenim mjestima bila su veća u Slavonaca, ali se borcima 14. brigade mora 
priznati da su u borbi protiv četnika bili bolji specijalisti.<a style="mso-footnote-id:ftn3" href="#_ftn3" name="_ftnref3" title><sup><span style="mso-special-character:footnote">[3]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">U 
Prnjavoru je potpuno razbijena i djelimično uništena 1. bojna 4. lovačkog 
zdruga. Ubijeno je 150 neprijateljevih vojnika i 140 zarobljeno, dok je 16 
ranjeno. Među poginulima bio je i komandant te bojne Vagner, a među 
zarobljenima i dva oficira. Zaplijenjeno je 28 njemačkih lakih mitraljeza - šaraca. 
Od toga 12. brigada zaplijenila je 18 njemačkih lakih mitraljeza, 2 puškomitraljeza, 
13 automata, 17 pištolja, 97 pušaka, 3 radio-stanice, 30000 metaka, 20 
tovarnih konja, 7 zaprežnih kola i milionsku vrijednost sanitetskog materijala 
i druge ratne opreme.<a style="mso-footnote-id:ftn4" href="#_ftn4" name="_ftnref4" title><sup><span style="mso-special-character:footnote">[4]</span></sup></a> 
Bataljoni 14. srednjobosanske brigade zaplijenili su 10 njemačkih lakih 
mitraljeza, 20000 metaka, 27 pušaka itd. Gubici bataljona 14. brigade: 55 izbačenih 
iz stroja, od čega 19 poginulih i 36 ranjenih. U napadu na Prnjavor bataljoni 
12. brigade imali su 29 boraca izbačenih iz stroja. Od toga je 13 poginulo i 16 
ranjeno.<a style="mso-footnote-id:ftn5" href="#_ftn5" name="_ftnref5" title><sup><span style="mso-special-character:footnote">[5]</span></sup></a> 
Među poginulim nalazio se i zamjenik komandira 1. čete 1. bataljona Pero 
Vasiljević, iz Sekulinaca kod Voćina. Među ranjenima nalazila su se oba 
komandira četa iz 2. bataljona: Aleksa Srdić, komandir 1. čete i Mirko 
Pavković, komandir 2. čete. U borbi su se istakli svi borci i starješine 1. i 
2. bataljona. Ipak, posebno treba istaći Nikolu Brkovića, komandira 2. čete 
1. bataljona, koji je svojim podvizima služio za primjer.<a style="mso-footnote-id:
ftn6" href="#_ftn6" name="_ftnref6" title><sup><span style="mso-special-character:
footnote">[6]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Na 
prijedlog Štaba 11. krajiške divizije Vrhovni štab je pohvalio 2. bataljon 
12. slavonske brigade i 3. bataljon 14. srednjobosanske brigade, koji su se 
posebno istakli u borbi za oslobođenje Prnjavora.<a style="mso-footnote-id:ftn7" href="#_ftn7" name="_ftnref7" title><sup><span style="mso-special-character:footnote">[7]</span></sup></a> 
U Prnjavoru su borci 12. brigade zaplijenili dovoljno novih cipela i vojničkih 
uniformi, pa su, poslije kalvarije preko bosanskih planina, po svom spoljašnjem 
izgledu podsjećali na pravu vojsku.</span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[1]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Povlačenjem bataljona 14. srednjebosanske brigade neprijatelju je omogućena 
    sloboda manevra tako da je svoje pokretne rezerve upotrebio na pravcu 
    dejstva bataljona 12. slavonske NOU brigade.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[2]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Prnjavor ie prvi put oslobodila 1. proleterska brigada 20. januara 1943.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn3">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn3" href="#_ftnref3" name="_ftn3" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[3]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Monografija 14. srednjobosanske brigade, str. 126.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn4">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn4" href="#_ftnref4" name="_ftn4" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[4]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Arhiv VII, </span><span lang="DE" style="mso-ansi-language:DE;mso-fareast-language:
DE">f</span><span lang="HR" style="mso-fareast-language:
DE">. </span><span lang="HR" style="mso-fareast-language:HR">NOP-a k^83 </span><span lang="DE" style="mso-ansi-language:DE;mso-fareast-language:
DE">reg</span><span lang="HR" style="mso-fareast-language:DE">. </span><span lang="HR" style="mso-fareast-language:HR">br. 
    10-59/8 i k. 483 </span><span lang="DE" style="mso-ansi-language:DE;mso-fareast-language:
DE">reg</span><span lang="HR" style="mso-fareast-language:DE">. </span><span lang="HR" style="mso-fareast-language:HR">br. 
    10-59/8, k. 483 </span><span lang="DE" style="mso-ansi-language:DE;mso-fareast-language:
DE">reg</span><span lang="HR" style="mso-fareast-language:DE">. </span><span lang="HR" style="mso-fareast-language:HR">br.</span></i></span><i><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><span class="Footnote0"><i><span lang="HR" style="mso-fareast-language:HR">10-64/8.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn5">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn5" href="#_ftnref5" name="_ftn5" title></a><span class="Footnote0"><i><span lang="HR" style="mso-fareast-language:HR">Arhiv 
    VII, f. NOP-a k. 483 </span><span style="mso-ansi-language:EN-US;mso-fareast-language:
DE">reg</span><span lang="HR" style="mso-fareast-language:DE">. </span><span lang="HR" style="mso-fareast-language:HR">br. 
    10-113/8. Neprijateljevi vojnici koji su bili ranjeni, upućeni su u 
    Derventu na liječenje. Od 140 zarobljenih, 60 je ostalo u 12. NOU brigadi.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn6">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn6" href="#_ftnref6" name="_ftn6" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[6]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Arhiv VII, f. NOP-a k. 483 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 10-61/8.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn7">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn7" href="#_ftnref7" name="_ftn7" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[7]</span></sup></i></span></a><span class="Footnote0"><i><span lang="HR" style="mso-fareast-language:HR">&gt; 
    Arhiv, VII, f. NOP-a, k. 483 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 10-62/8.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_125.htm"><b>Prethodni dokument</b></a></TD>
<TD><a href="46_127.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

