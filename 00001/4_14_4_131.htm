<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_130.htm"><b>Prethodni dokument</b></a></TD>
<TD><a href="4_14_4_132.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE ŠTABA VRHOVNE KOMANDE OD 2. JANUARA 1945. 
KOMANDANTIMA NEPOSREDNO POTCINJE-NIH JEDINICA ZA POVLAČENJE NA PROSTORIJU 
OZ-REN—DOBOJ—MAGLAJ«</strong></p>
<p align="center">ŠTAB VRHOVNE KOMANDE</p>
<p align="center">O. Br. 215 2. januara 1945. god.</p>
<p align="center">u časova .......</p>
<p align="center">Pašin konak.</p>
<p align="center">KOMANDANTU</p>
<p>Želeći da sve grupe još pre Božičnih praznika prebacim na prostoriju na 
kojoj će se ljudstvo nahraniti i odmoriti, a jedinice reorganizovati.2</p>
<p>NAREĐUJEM:</p>
<p>I. — Da se sve jedinice radi svoga pokreta grupišu u dve drupe koje će se 
sa sadanjih mesta stanovanja prebaciti u dolinu Bosne po danima kako sleduje:</p>
<p>3. Januara 1945 god.</p>
<p>I GRUPA: — Vrhovna Komanda sa pridatim delovima odmaršovaće iz sadanjih 
kantonmana u selo Osojniče i Donje Paklenica.</p>
<p>Timočki Korpus iz s. Rujnica i Dolac odmaršovaće u sela Jurkovac, Belić i 
G. Paklenica, i</p>
<p>Grupa podpukovnika Pazarca3 i Javorski Korpus iz sadanjih kantonmana u selu 
Rječica.</p>
<p>II GRUPA: — Svi ostali delovi ostaju ovoga dana u svojim kantonmanima.</p>
<p>4 Januara 19455 god.</p>
<p>I&nbsp; GRUPA: — Vrhovna komanda sa pridatim delovima odmaršovaće u sela: 
Halilovići, Brđani, Klokotnica i Hodžići.</p>
<p>Timočki korpus odmaršovaće u sela: Tekućica, D. Suho Polje i G. Suho 
Polje gde će odmaršovati i grupa podpukovnika Pazarca i Javorski Korpus. 
Komandanti svih jedinica sporazumno će podeliti dodeljeni im kantonmanski 
rejon.</p>
<p>II&nbsp; GRUPA: — Gorska Garda Nj. V. KRALJA, grupa pukovnika Keserovića,4 
Avalski Korpus, Korpus podpukovnika Mladenovića5 i Srpski udarni Korpus, odmaršovaće 
iz svojih kantonmana u oblasti — sela Osojnica, Riječka i Paklenica. Radi što 
pravilnijih dodeljivanja kantonmana upućujem u oblast Rakovca pukovnika 
Milovanovića6 koji će sporazumno sa komandantima podeliti dodeljenu 
kantonmansku prostoriju jedinicama i blagovremeno ih o ovome obavestiti.</p>
<p>5 Januara 1945 god.</p>
<p>I GRUPA: — Vrhovne Komande s pridatim delovima u sela G. i D. Osječani. 
Timočki korpus, Grupa podpukovnika Pazarca u s. Kožuh.</p>
<p>Javorski korpus u s. G. i D. Grabska uz Gorsku Gardu — gde mu se odredi od 
Kalabića kad stigne.7</p>
<p>II GRUPA: — Sastava kao i 4 Januara odmaršovaće u oblast sela G. i D. 
Suho Polje, Tekućica, Klokotnica,Lukavica, Halilovići, Brđani i Hodžići. 
Pukovnik Milovanović i ovde će sporazumno sa komandantima izvršiti detaljnu 
podelu konton-manske prostorije na jedinice.</p>
<p>6 Januara 1945 god.</p>
<p>I&nbsp; GRUPA: — Detaljan raspored po kantonmanima u koje su jedinice 
stigle na dan 5 januara a u cilju što udobnijih smeštaja.</p>
<p>II&nbsp; GRUPA: — Gorska Garda Nj. V. KRALJA i Javorski Korpus odmaršovaće 
u sela G. i D. Grapska i Kostajnica. Grupa pukovnika Keserovića u selo Kožuhe 
(podelu kontonman-skog rejona na svoju grupu, Timočki Korpus i Korpus 
podpu-kovnika Pazarca izvršiće pukovnik Keserović vodeći računa o brojnim 
stanjima pojedinih jedinica). Avalski korpus odmaršovaće u selo Lukavicu. 
Korpus pukovnika Mladenovića odmaršovaće u selo Civčije. Srpski udarni 
korpus odmaršovaće u selo Bušletić, Poturice i Sjenina, u poslednje mesto 
smestiti I Diviziju stim da pukovnik Pogačar8 još danas 2. ov. mj. uputi u 
oblast Rakovca jednu oficirsku patrolu koja će uhvatiti vezu sa njegovim 
delovima koji se nalaze sa Gorskom Gardom da bi se priključio ovoj i sa njom 
dalje maršovao u sastavu druge grupe.</p>
<p>II.: GRUPA pukovnika Paloševića9 i Vojvođanska grupa podpukovnika Rakića10 
sa delovima V. K.</p>
<p>III.&nbsp; — Pošto nema podataka o mogućnosti smeštaja u do-deljene 
kantonmane pre pristizanja u dolinu Bosne to blagovremeno upućivati konačare 
od strane svih komandanta, kako bi se ljudstvo što udobnije smestilo za vreme 
prenoćišta.11</p>
<p>IV.&nbsp; — Sve starešine koje zbog izuzetnih prilika imaju kod sebe i 
ljudstvo tuđih jedinica, uputiće ovo u sastav jedinica kojima pripada 
najkasnije do Badnjeg dana.</p>
<p>V.&nbsp; — Pošto će jedinice po ovome naređenju stići na određenu 
prostoriju u dolinu Bosne do Badnjeg dana, to naređujem da se ovaj narodni i 
crkveni praznik proslavi u granicama mogućnosti što svečanije od strane svih 
jedinica Jugoslo-venske vojske u Otadžbini.</p>
<p>VI — Spreča se gazi kod sela Suhog Polja. Poslati blagovremeno izviđače 
na gaz.</p>
<p align="center">Dostavljeno: Komandantu Timočkog Korpusa,</p>
<p align="center">Načelnik štaba vrhovne</p>
<p align="center">komande Armiski đeneral, Drag. M. Mihailović, s.r.</p>
<p align="center">M.P.12</p>
<p align="center">p.puk. Pazarcu, Majoru Kalabiću</p>
<p align="center">puk. Keseroviću, p.puk. Trifkoviću13</p>
<p align="center">p.puk. Mladenoviću, puk. Pogačaru.</p>
<p align="center">S.U.K.OU, Javorskom korpusu, Smederevskom korpusu</p>
<p>1&nbsp; Prepis originala (pisanog na mašini, ćirilicom) u Arhivu VII, Ča, 
k. 6, reg. br. 2/1 (VK-V-424/1).</p>
<p>2&nbsp; Vidi dok. br. 127, nap. 8.</p>
<p>3&nbsp; Siniša (Simeun Ocokoljić), komandant Mlavskog korpusa.</p>
<p>4&nbsp; Rasinško-toplička grupa korpusa.</p>
<p>5&nbsp; Južnomoravski korpus.</p>
<p>6&nbsp; Milutin, dotada na službi u Štabu Vrhovne komande.</p>
<p>7 Taj stav je na originalu Draža Mihailović dopisao mastilom.</p>
<p>8&nbsp; Ljudevit.</p>
<p>9 Miodrag.</p>
<p>10 Dragiša.</p>
<p>11&nbsp; Sve četničke jedinice su se do 7. januara 1945. prebacile u širi 
rejon Doboja (vidi dok. br. 132), osim jedinica SUK koje su se zadržale u 
Zavidovićima (vidi dok. br. 134).</p>
<p>12&nbsp; Okrugli pečat: »Komanda jugoslovenske vojske u otadžbini — 
Gorski štab br. 1«.</p>
<p>13&nbsp; Svetislav Sveta, komandant Avalskog korpusa.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_130.htm"><b>Prethodni dokument</b></a></TD>
<TD><a href="4_14_4_132.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
