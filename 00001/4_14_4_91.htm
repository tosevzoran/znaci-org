<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_90.htm"><b>Prethodni dokument</b></a></TD>
<TD><a href="4_14_4_92.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST ŠTABA 2. DIVIZIJE SRPSKOG UDARNOG KORPUSA OD 
24. OKTOBRA 1944. POTČINJENIM JEDINICAMA ZA NAPAD NA JEDINICE NOVJ U REJONU 
SJENICE1</strong></p>
<p align="center">ŠTAB II. UDARNE DIVIZIJE</p>
<p align="center">O. Br. 45_ ... 24 oktobra 1944. god.</p>
<p align="center">Položaj</p>
<p align="center">ZAPOVEST (Sekcija 1 : 100 000 Sjenica)</p>
<p>Na osnovu naknadno prikupljenih podataka u toku vođenih borbi 21 i 22 
oktobra između Duge Poljane i Sjenice i južno od iste nalaze se jače 
komunističke snage jačine oko 1000— 1500 ljudi.2 Ove komunističke snage 
raspolažu sa šest bacača i dosta automatskog oružja.</p>
<p>U cilju izvršenja dobivenog zadatka Srpski udarni korpus mora da ovlada 
Sjenicom. Ovaj zadatak korpus će izvršiti u sa-dejstvu sa nemačkim jedinicama 
koje nastupaju istim pravcem kao i Srpski Udarni korpus.</p>
<p>Zbog toga što jedinice SUK ne raspolažu sa potrebnim teškim pešadiskim i 
artileriskim naoružanjem, to će nemačke jedinice svojim artilerijskim naoružanjem, 
bacačima i artilerijom, uništavati komunističke centre otpora na pravcu 
nadiranja jedinica SUK. Nemačke jedinice pešadijske i artileriske, koje su 
delom motorizovane nastupaće drumom Duga Poljana — Sjenica sa zadatkom čišćenja 
terena levo i desno od puta po jedan kilometar. Severno od puta nastupaće 
jedinice II divizije a južno od puta jedinice I divizije sa zadatkom čišćenja 
terena od komunističkih grupa. Zona kretanja naših divizija je jedan do tri 
kilometra južno odnosno severno od puta sa isturenim pobo-čnicama u slobodnu 
stranu. U slučaju nailaska na jači otpor tražiće se intervencija nemačke 
artilerije i teškog pešadiskog oružja preko oficira za vezu koji će se 
nalaziti sa prethodnicom nemačkih jedinica na putu.</p>
<p>24 oktobra jedinice SUK, nalazile su se u sledećem rasporedu:</p>
<p>1&nbsp; divizija sa dve brigade na pretstraži zapadno od Duge Poljane a 
jednom brigadom u Dugoj Poljani.</p>
<p>2&nbsp; divizija nalazila se sa Petom brigadom u selu Brnjici sa obezbeđenjima 
u pravcu s. Stup — Raspoganče — Kapura a 4. brigadom u Dugoj Poljani.</p>
<p>3&nbsp; divizija nalazi se na maršu od Novog Pazara ka Dugoj Poljani gde 
treba da stigne u toku noći.</p>
<p>U cilju obezbeđenja svojih jedinica u Dugoj Poljani nalaze se nemačke 
jedinice na pretstraži na liniji: Kapura (kota 1258) kota 1204 — Dedov krš.</p>
<p>U cilju izvršenja prednjeg zadatka</p>
<p align="center">NAREĐUJEM:</p>
<p>1. — Prethodnica. 4. brigada — 1, 2 i 3 bataljon.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Kt ppukovnik Čečović3&nbsp;</p>
<p>1. — Polazi iz Duge Poljane u 6,30 časova pravcem Pometenik — Kapura — 
Raspoganče — Stupska polja —kota 1122 — Višnjica — Bojište — 
Vodenica na Vapi — k. 1011 — k. 1040 — Peta, sa zadatkom čišćenja 
terena u zoni 1—2 kim. severno i južno od komunista. U slučaju nailaska na 
jake komunističke snage naročito ako pokret bude sprečen dejst-vom 
neprijateljskih bacača i teških mitraljeza, tražiti intervenciju kod oficira 
za vezu radi dejstva nemačke ar-tilerije, odnosno bacača. U toku napada energično 
nastupati.</p>
<p>2. Glavnina. 5 brigada 4,5 i 6 bataljon kt ppukovnik Đorđević.4</p>
<p>2. Kreće pozadi prethodnice na 500 met. otstojanja u koloni pravcem Brnjica 
— Ra-spoganče — a potom za prethodnicom. Čas polaska iz Brnjice je u 7 časova.</p>
<p>U cilju svoga obezbeđenja k-t 5 brigade imaće zaštitnicu jačine 1 čete. 
Vezu sa prethodnicom i zaštitnicom održavati održačima veze i pogledom. U 
slučaju da prethodnica bude zadržana jačim otporom neprijatelja komandant će 
razviti potreban broj jedinica iz glavnine u cilju omogućenja daljeg pokreta 
prethodnice i uništenja neprijatelja.</p>
<p>3. Desna pobočnica. četnici majora Vuksana Cimbaljevića5 i por. Milana 
Se-kularca.6</p>
<p>3. Kreće iz s. Brnjice preko Stupa — Klisure — Blatine — s. Boguti — 
desnom obalom reke Vape — Dubinje — Krstište sa zadatkom obezbeđenja 
desnog boka divizije. U slučaju nailaska na jače komunističke otpore tražiti 
njihovo uništenje dejstvom nemačkih oruđa.</p>
<p>Veze:</p>
<p>Veza sa nemačkim jedinicama održavaće se vatrenim dejstvom, pokretom i održači-ma 
veze, koji će se javljati kapetanu Ma-gazinoviću, oficiru za vezu sa nemačkim 
jedinicama. U toku pokreta slati mi izve-štaje održačima veze. Mešanje 
jedinica naših i nemačkih ne srne da bude.</p>
<p>Sanitetske mete:</p>
<p>Ranjene vojnike snositi na drum gde će biti prihvaćeni u nemačkom 
previjalištu.</p>
<p>Naročite mere:</p>
<p>Prethodnica svojom glavnom trupom ići će u smaknutom rasporedu kolonicama 
jačine desetina do vodova. Glavnina divizije takođe će se kretati u smaknutom 
rasporedu u četnim kolonama.</p>
<p>Ishrana:</p>
<p>Pre polaska vojnicima izdati toplu hranu a po dolasku u Sjenicu za vojnike 
kuvati večeru.</p>
<p>Komandno mesto:</p>
<p>Komandno mesto komandanta divizije biće u toku pokreta na čelu glavnine gde 
mi slati izveštaje.</p>
<p align="center">Dostavljeno:</p>
<p align="center">K-tu 4. i 5. brigade i K-tu</p>
<p align="center">Korpusa.</p>
<p align="center">Komandant pukovnik7</p>
<p>1&nbsp; Kopija originala (pisanog na mašini, ćirilicom) u Arhivu VII, Ča, 
k. 102, reg. br. 10/5 (S-V-17338).</p>
<p>2&nbsp; Na komunikaciji Novi Pazar — Sjenica dejstvovale su jedinice 37. 
divizije NOVJ, 7. crnogorska (omladinska) brigada 3. divizije NOVJ i Sjenički 
NOP odred. 6 tim dejstvima vidi Zbornik NOR-a, tom I, knj. 14, dok. br. 107, 134 
i 152. Brojno stanje divizije 1. novembra 1944. bilo je: 2.069 boraca, 
podoficira i oficira (Arhiv VII, ANOR, k. 1254, reg. br. 10—13/3).</p>
<p>3 Čečević.</p>
<p>4&nbsp; Hranislav.</p>
<p>5&nbsp; Komandant 2. beranske brigade Limskog korpusa.</p>
<p>6 Komandant Sjeničke brigade 2. mileševskog korpusa.</p>
<p>7 Komandant je bio Dragutin Redić.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_90.htm"><b>Prethodni dokument</b></a></TD>
<TD><a href="4_14_4_92.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
