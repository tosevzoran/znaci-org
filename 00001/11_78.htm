<html>
<head>
<meta http-equiv="Content-Type" content="text/html; charset=utf-8">

<title>Nikola Milovanovic - DRAZA MIHAILOVIC</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Nikola Milovanovic - DRAZA MIHAILOVIC</b><br>


<CENTER><TABLE border="1"><TR><TD><a href="11.htm"><b>Sadr&#382;aj</b></a></TD>
<TD><a href="11_77.htm"><b>Prethodni dokument</b></a></TD>
<TD><a href="11_79.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3><span lang="EN-GB">OBRAČUN</span></h3>
<p class="MsoNormal" style="text-indent:10.0mm"><span lang="EN-GB">Prvi 
ozbiljniji sukob između Draže Mihailovića i Pavla Đurišića izbio je 
sredinom juna 1944. godine, kada je Vojislav Lukačević, posle povratka iz 
Londona i Kaira, stigao u Sandžak. Rukovoden, delimično, i sugestijama 
istaknutih britanskih funkcionera i pojedinih članova emigrantske vlade, sa Božidarom 
Purićem na čelu, koje je Lukačević preneo iz Londona i Kaira, da četnička 
organizacija prekine saradnju sa okupatorima i tu i tamo stupi u borbu protiv 
njih, Mihailović je Lukačevića imenovao za komandanta ilegalnih četničkih 
odreda u Sandžaku, Crnoj Gori, Bosni i Hercegovini. Kao jezgro za formiranje 
ovih odreda određeni su 1. mileševski korpus pod komandom kapetana Vuka 
Kalaitovića i Drinski korpus pod komandom majora Alekse Draškovića.</span></p>
<p class="MsoNormal" style="text-indent:10.0mm"><span lang="EN-GB">Lukačevićeva 
pojava u Sandžaku i saznanje o njegovoj funkciji izazvali su uznemirenje kod Đurišića, 
koji se osetio duboko uvređen. Zbog toga je uputio Mihailoviću pismo, bez 
datuma, u kojem mu skreće pažnju da bi okupatori, znajući za nedavni Lukačevićev 
boravak u Londonu i Kairu, mogli steći nepoverenje prema četničkoj 
organizaciji u Sandžaku, predlažući mu da Lukačevića privremeno uputi na 
drugu teritoriju dok se partizani ne proteraju iz Sandžaka. Dalje, Đurišić u 
pismu navodi da je, zbog ove Mihailovićeve odluke, stekao uverenje da on treba 
da odigra ulogu &quot;crnca&quot; poput Nedića i Ljotića. Na kraju, Đurišić 
je postavio Mihailoviću i zahtev formulisan u pet tačaka: da li Vrhovna 
komanda ima u njega i njegov rad poverenja, i da li ga smatra pripadnikom 
organizacije; da li je on komandant Crne Gore i Starog Rasa; da li su nekom 
drugom data ovlašćenja da radi na ovoj teritoriji, kome i kakva; ako se u 
njega i njegov rad ima poverenja, i ako je on komandant Crne Gore i Starog Rasa, 
onda na toj teritoriji postoje samo komandanti koji su potčinjeni njemu i izvršavaju 
njegova naredenja; dok se &quot;čisti&quot; teritorija Crne Gore i Starog Rasa, 
da se ne vrši formiranje ilegalnih jedinica na način kako je to Mihailović 
naredio.<sup>1</sup></span></p>
<p class="MsoNormal" style="text-indent:10.0mm"><span lang="EN-GB">Na sva ova 
pitanja Đurišić nikada nije dobio odgovor. Međutim, krajem avgusta 1944. 
godine, kada je Lukačević obrazovao &quot;Nezavisnu grupu nacionalnog 
otpora&quot;, Mihailović je imenovao Pavla Đurišića za komandanta Crne Gore, 
Boke i Sandžaka, dodeljujući mu operativno područje od Dubrovnika do ušća 
Bojane.</span></p>
<p class="MsoNormal" style="text-indent:10.0mm"><span lang="EN-GB">Posle 
neuspeha pretrpljenog u andrijevičkoj operaciji sredinom jula 1944. godine, 
koju su okupatori i četnici Pavla Đurišića izvodili pod šifrom 
&quot;Draufgenger&quot;, neprijatelj je, sredinom avgusta 1944. godine, preduzeo 
novu operaciju znatno širih razmera. I u ovoj operaciji, koja je izvođena pod 
šifrom &quot;Ribecal&quot; i koja je bila uperena protiv Drugog, Trećeg i 
Dvanaestog korpusa NOVJ, koji su se nalazili na području Crne Gore, Sandžaka, 
Hercegovine i istočne Bosne, zajedno sa okupatorom učestvovale su i do sada 
najveće snage Pavla Đurišića, koje su se za ovu operaciju brižljivo 
pripremale oko tri meseca.</span></p>
<p class="MsoNormal" style="text-indent:10.0mm"><span lang="EN-GB">Veštim 
manevrisanjem, uz teške borbe u kojima su razbijene neprijateljske snage, 
jedinice NOVJ su uspele da se oslobode neprijateljskog obruča i da krenu u nove 
ofanzivne akcije.</span></p>
<p class="MsoNormal" style="text-indent:10.0mm"><span lang="EN-GB">Kao i u 
prethodnoj, tako i u ovoj operaciji neprijatelj je pretrpeo neuspeh. Bio je to i 
poslednji pokušaj nemačkih okupatora i četnika Pavla Đurišića da unište 
narodnooslobodilački pokret u Crnoj Gori i Sandžaku. Posle pretrpljenog 
neuspeha, Đurišić se sa svojim štabom povukao u Prijepolje.</span></p>
<p class="MsoNormal" style="text-indent:10.0mm"><span lang="EN-GB">Dolazak 
pukovnika SAD Mekdauela u Mihailovićev štab i vesti nekih propagandnih 
britansko-američkih radio-stanica o eventualnom iskrcavanju trupa zapadnih 
saveznika i Jugoslovenske vojske van otadžbine pod komandom generala Petra Živkovića 
na jugoslovensku jadransku obalu, pobudile su kod Mihailovića nove nade. Krajem 
avgusta 1944. godine on je naredio Pavlu Đurišiću da sa svojim snagama krene 
prema jadranskoj obali i izvrši sve potrebne pripreme za prihvat savezničkih 
trupa.</span></p>
<p class="MsoNormal" style="text-indent:10.0mm"><span lang="EN-GB">Izvršavajući 
Mihailovićevo naređenje, Đurišić se, zajedno sa jakim okupatorskim snagama, 
uputio dolinama Lima i Tare nastupajući u tri kolone. Odbacio je delove 3. 
udarne divizije NOVJ i od 4. do 11. septembra 1944. godine zauzeo Bijelo Polje, 
Mojkovac, Kolašin, Berane i Andrijevicu. Ali se Đurišić u Vasojevićima nije 
dugo zadržao. Jedinice Pete proleterske i Devete crnogorske udarne brigade 
uspele su da povrate Bijelo Polje, Mojkovac i Kolašin, i da 15. septembra 
definitivno oslobode Berane i 17. septembra Andrijevicu. Deo Đurišićevih 
snaga povukao se u pljevaljski srez, dok se Đurišić sa preostalim snagama 
uputio u pravcu Podgorice. Stigavši u Podgoricu, on je objavio proglas u kojem 
poziva &quot;nacionalne borce&quot; i stanovništvo Crne Gore, Boke i Sandžaka 
da se okupe na opštem zboru 25. septembra u Podgorici, gde će se izvršiti 
smotra za doček Jugoslovenske armije pod komandom generala Petra Živkovića. U 
proglasu se osuđuju pripadnici narodnooslobodilačkog pokreta, ustaše i 
crnogorski federalisti — &quot;zelenaši&quot;.<sup>2</sup></span></p>
<p class="MsoNormal" style="text-indent:10.0mm"><span lang="EN-GB">Svoje snage 
Đurišić je rasporedio u Zeti i selima oko Podgorice, a svoj štab smestio u 
selu Gornja Gorica, nedaleko od Podgorice, oslanjajući se na okupatorove 
garnizone. U duhu uputstva Draže Mihailovića, bivši podban Zetske banovine Dušan 
Vlahović je upućen na Cetinje da, po odobrenju i u saradnji sa okupatorima, 
uspostavi četničku civilnu vlast u Crnoj Gori, Boki i Sandžaku. Razgovori 
između predstavnika Nojbahera, feldkomandanture na Cetinju i Vlahovića nisu 
dali željene rezultate, a trupe zapadnih saveznika, umesto na jugoslovensku, 
kako su to Mihailović i Đurišić predviđali, iskrcale su se 21. septembra na 
grčku i 25. septembra na albansku obalu.</span></p>
<p class="MsoNormal" style="text-indent:10.0mm"><span lang="EN-GB">Svi Đurišićevi 
pokušaji da stupi u kontakt sa zapadnim saveznicima u Italiji i britanskim 
trupama iskrcanim u Albaniji bili su uzaludni i bez ikakvih rezultata, a 
pregovori i sporazumi koji je Đurišić sredinom oktobra 1944. godine bio 
zaključio sa albanskim nacionalistima nisu imali nikakvog značajnijeg efekta. 
I Đurišićeve kombinacije da preuzme vlast od nemačkih okupatora pretrpele su 
neuspeh.</span></p>
<p class="MsoNormal" style="text-indent:10.0mm"><span lang="EN-GB">Početkom 
oktobra 1944. godine Milan Nedić i Dimitrije Ljotić uputili su u Đurišićev 
štab misiju od 33 člana, na čelu sa Ratkom Parežaninom, direktorom 
Balkanskog instituta u Beogradu i šefom Vaspitne službe pri Srpskom dobrovoljačkom 
korpusu. Zadatak ove misije bio je da Đurišića nagovori da se sa svojim 
snagama povuče u Sloveniju i da zajedno sa preostalim kvislinskim jedinicama, 
oslanjajući se na zapadne saveznike, obrazuje antikomunistički front. Međutim, 
i pored Parežaninovog upornog ubeđivanja, Đurišić nije prihvatio ovaj 
predlog, nego je na kraju doneo odluku da se zajedno sa okupatorskim trupama, 
kao njihova prethodnica, povuče u istočnu Bosnu i priključi ostalim Mihailovićevim 
snagama.</span></p>
<p class="MsoNormal" style="text-indent:10.0mm"><span lang="EN-GB">Da bi mogao 
sa nekim da podeli odgovornost za donošenje sudbonosnih odluka, Pavle Đurišić 
je 19. novembra 1944. godine obrazovao &quot;Nacionalni komitet za Crnu Goru, 
Boku i Stari Ras&quot;. Za predsednika ovog komiteta, koji je bio pandan 
Narodnoj upravi, pod predsedništvom Ljuba Vukasovića, i predstavljao neku 
vrstu crnogorske vlade, imenovan je bivši narodni poslanik Miljan Radonjić.</span></p>
<p class="MsoNormal" style="text-indent:10.0mm"><span lang="EN-GB">O ovome je Đurišić 
obavestio Mihailovića. U telegramu se izražava vernost kongresa i komiteta 
kralju i Draži i podvlači da je to dokaz njihove odanosti &quot;ideji Ravne 
Gore&quot;, a zatim se na kraju dodaje: &quot;Ali ni Vrhovna komanda ni ministar 
nijesu ostali vijerni nacionalnom narodu i borcima Crne Gore i ne posmatraju sve 
pokrajine podjednako.&quot;<sup>3</sup></span></p>
<p class="MsoNormal" style="text-indent:10.0mm"><span lang="EN-GB">Bio je to 
jedan od prvih znakova koji je jasnije ukazivao na buduće Đurišićeve 
planove.</span></p>
<p class="MsoNormal" style="text-indent:10.0mm"><span lang="EN-GB">Neposredno 
pre pokreta, 2. decembra 1944. godine, Đurišić je izdao naredbu kojom je izvršio 
reorganizaciju svojih jedinica koncentrisanih u rejonu Podgorice. </span><span lang="DE" style="mso-ansi-language:DE">Sve 
snage je rasporedio u deset brigada koje su obrazovale dva korpusa. Povlačenje 
ovih jedinica sa mnogobrojnim izbegtlicama otpočelo je 6. decembra 1944. 
godine.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">O izgledu ove Đurišićeve kolone Ratko Parežanin je u svojim 
&quot;Zapisima&quot;, objavljenim 1956. godine, napisao:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">&quot;Povlačenje ovoga 
naroda iz Podgorice pa celim putem do granice Bosne mnogo je više ličilo na 
pogrebnu povorku potučenih i na smrt osuđenih ljudi, žena i dece nego na 
pokret boraca i svesnog živog naroda koji mora da nađe utočišta i oslonca za 
produženje života, za nastavljanje borbi...&quot;</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Preko Lijeve Rijeke, Maglaševa, Kolašina, Mojkovca i Bijelog Polja, a 
zatim dolinom Lima, preko Brodareva, Prijepolja i Priboja, Đurišić je sa 
svojim jedinicama i izbeglicama posle 20 dana napornog marša stigao 26. 
decembra 1944. godine u Rudo.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Parežaninova misija je ispred Priboja napustila Đurišićevu kolonu i 
preko Sarajeva i Zagreba stigla u Sloveniju, gde se priključila ostalim kvislinškim 
jedinicama koje su pobegle iz Srbije.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Odmah po dolasku u oblast Rudog, Đurišić je primio poziv potpukovnika 
Zaharija Ostojića da dođe na sastanak četničkih komandanata u selo Zaborak, 
koji će se održati od 28. decembra 1944. do 1. januara 1945. godine. Pored 
Ostojića i Đurišića, sastanku su prisustvovali načelnik Mihailovićevog štaba, 
pukovnik Luka Baletić, komandant Hercegovine Petar Baćović sa komandantima 
hercegovačkih četničkih odreda Danilom Stanišićem i Vladom Zečevićem, 
pripadnik Lukačevićeve grupe, pukovnik Pavle Novaković, četnički komandanti 
iz Srbije, major Dragoslav Račić i pukovnik Todor Gogić. Svi su oni bili 
jednoglasni da je jedini izlaz iz situacije u koju su zapali da Draža Mihailović, 
koji se zbog saradnje sa okupatorima, kompromitovao pred saveznicima, podnese 
ostavku. Nijednom od njih, u tome trenutku, nije smetala činjenica da su baš 
oni bili glavni nosioci te saradnje i sklapali čak i pismene sporazume sa 
okupatorima za zajedničku borbu protiv NOP, ponekad i bez Mihailovićevog 
prethodnog odobrenja. Posle dužih diskusija doneta je odluka i stvoren plan o 
probijanju crnogorskih i hercegovačkih četnika, zajedno sa Romanijskim 
korpusom, kroz Bosnu u pravcu Slovenije.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Međutim, zbog rivalstva i neslaganja koji su vladali među četničkim 
komandantima, do realizacije odluka donetih na ovom sastanku nije došlo.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U toku desetodnevnog boravka u Rudom, prvih dana januara 1945. godine, Đurišić 
je primio Mihailovićevo naređenje da izvrši preformiranje svojih jedinica i 
da se sa njima prebaci na Trebavu. Sve Đurišićeve snage, koje su imale oko 
8.700 ljudi, svrstane su 5. januara u šest pukova koji su raspoređeni u tri 
divizije i Mileševski korpus jačine oko 400 ljudi. Sa njima, mnogobrojnim 
izbeglicama i velikom komorom, Đurišić je 9. januara 1945. napustio oblast 
Rudog i preko Višegrada, planine Devetaka, Olova, Kladnja, planine Konjuha, 
Maglaja i planine Ozrena, posle trideset petodnevnog marša, sredinom februara 
stigao u Trebavu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U toku ovog izuzetno napornog marša, Đurišićevu kolonu, praćenu hladnoćom, 
gladu i tifusom, koji je uzeo razmere epidemije, često su napadali lokalni 
partizanski odredi, koji su joj nanosili znatne gubitke. Po dolasku na Trebavu 
ljudstvo je bilo krajnje iscrpeno i na ivici fizičke moći, nesposobno za dalji 
pokret ili bilo koju drugu ozbiljniju akciju.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Čim je saznao za dolazak crnogorskih jedinica, Draža Mihailović, koga je 
major Dragoslav Račić već obavestio o odlukama donetim na sastanku u selu 
Zaborku, posetio je Đurišića. U njegovoj pratnji nalazio se i njegov pomoćnik, 
general Miodrag Damjanović. Cilj ove posete bio je da Đurišić odustane od 
odluka donetih u Zaborku i prihvati Mihailovićev plan — da se četničke 
snage sa Trebave vrate na svoj teren i obrazuju gerilske odrede koji će, kada 
trupe Crvene armije napuste Srbiju, podići narod na ustanak. Mihailović je ubeđivao 
Đurišića da je, od svih, ovaj plan najrealniji i najefikasniji i da su ga 
prihvatili svi komandanti četničkih korpusa iz Srbije. Međutim, Đurišić je 
kategorički odbacio ovaj Mihailovićev plan i uputio zahtev da se sve četničke 
snage prebace u Sloveniju i da, zajedno sa preostalim kvislinškim snagama i s 
osloncem na zapadne saveznike, obrazuju zajednički protivkomunistički front.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Posle sastanka sa Mihailovićem, Đurišić je pozvao potpukovnike Zaharija 
Ostojića, Mirka Lalatovića i Pavla Novakovića i pukovnika Luku Baletića, kao 
i sve komandante divizija i pukova i upoznao ih sa Mihailovićevim planom i 
svojim stavom. Svi prisutni su podržali Đurišića i zaključili da se preko 
komandanata iz Srbije i onih pobeglih u Sloveniju, Jevđevića, Đujića, pa čak 
i Ljotića, utiče na Mihailovića da odustane od svoga plana i da prihvati Đurišićev.<sup>5</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Odmah posle ovoga sastanka, 1. februara 1945. godine, Đurišić je u svome 
štabu održao konferenciju svih viših komandanata koji su bili pod njegovom 
komandom. Sa ove konferencije prisutni su, aktom Pov. br. 39, uputili Mihailoviću 
zahtev da se sve četničke jedinice, sa Vrhovnom komandom na čelu, prebace u 
&quot;zapadni deo naše države.&quot; U zahtevu se zatim kaže:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;U danom momentu, kada će nam i godišnje doba ići na ruku, preduzeti 
jednu jaču akciju kojom ćemo političku javnost u inostranstvu zainteresovati 
i naterati da pristupi rešenju našeg unutrašnjeg pitanja, onako kako 
diktiraju interesi naroda.&quot;<sup>11</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Na kraju, u zahtevu se 
ističe da su gledišta &quot;Nacionalnog komiteta za Crnu Goru, Boku i Stari 
Ras&quot; &quot;istovetna&quot; sa svim onim iznetim u njemu.</span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Tekst ovog zahteva Đurišić 
je dostavio i komandantima četničkih jedinica iz Srbije.</span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Međutim, Mihailović je, 
nadajući se još u poboljšanje svojih odnosa sa zapadnim saveznicima, ovaj Đurišićev 
zahtev kategorički odbio, a svojim komandantima, 25. februara, uputio sledeći 
telegram:</span><span lang="DE" style="font-size:10.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Komandant Crne Gore i Sandžaka p. pukovnik Pavle Đurišić dostavio 
je pojedinim komandantima grupa korpusa i brigada neki zaključak neke svoje 
samozvane konferencije uvlačeći u tu konferenciju i Pokrajinski komitet za 
Crnu Goru. Ceo ovaj akt predstavlja konfuznu zbrku svih mogućih preuveličavanja 
i predavanja na milost i nemilost Nemcima. </span><span lang="EN-GB">Naročito 
svojom tačkom 6. i 7. Vrhovna komanda i Centralni nacionalni komitet ne samo da 
se sa ovim ne slažu nego i ne odobravaju ovaj postupak i izričito osuđuju 
izraz krajnje malodušnosti.&quot;<sup>7</sup></span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:9.0pt">Ali 
ni Mihailović ni njegov Centralni nacionalni komitet više nisu bili u stanju 
da bilo čime izmene situaciju u koju su doveli svoj četnički pokret. Zbog 
toga su Đurišić i &quot;Nacionalni komitet za Crnu Goru&quot; doneli, 1. 
marta 1945. godine, i uputili Mihailoviću sledeću odluku:</span><span lang="EN-GB" style="font-size:
10.0pt;mso-bidi-font-size:12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:9.0pt">&quot;O 
d 1 u k a</span><span lang="EN-GB" style="font-size:10.0pt;mso-bidi-font-size:12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB">Doneta na 
zajedničkoj sednici Nacionalnog komiteta viših vojnih starešina i 
intelektualaca Crne Gore, Boke i Starog Rasa od 1. marta 1945. godine, gde je 
razmotrena vojnička i politička situacija u kojoj se nalazimo, te su 
konstatovane sledeće činjenice:</span></p>
<p class="MsoNormal" style="text-indent:10.0mm"><span lang="EN-GB">1. — 
Jugoslovenska vojska u Otadžbini preduzela je rat u okupiranoj domovini kao 
saveznik zapadnih demokratskih sila...</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">2. — Vojna i politička situacija danas je izmenjena na našu štetu ... U 
vezi sa iznetim činjenicama zaključujemo sledeće:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">1. Hitno obezbediti prebacivanje, smeštaj i ishiranu svih izbeglica, 
iznemoglih, obolelih i ranjenih boraca negde na sigurnom području zapadnog dela 
naše države.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">2. Najhitnije narediti koncentraciju svih snaga Jugoslovenske vojske u Otadžbini 
u zapadnom delu naše zemlje, gde se mogu odmoriti, reorganizovati, osvežiti i 
osposobiti za dalju borbu u povoljnijem momentu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">3. Ako Vrhovna komanda ne prihvati iznete odluke pod tačkom 1. i 2, plenum 
ovlašćuje komandanta pukovnika g. Pavla Đurišića da smesti vojsku i 
izbeglice na terenu najpogodnijem, odakle će najviše koristiti opštoj stvari.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">4. Da se ova odluka u celini dostavi Vrhovnoj komandi i Centralnom 
nacionalnom komitetu.&quot;<sup>8</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Ovaj dokument u ime 
Nacionalnog komiteta za Crnu Goru, Boku i Stari Ras potpisao je njegov 
predsednik Miljan Radonjić, a u ime starešina i vojske Pavle Đurišić.</span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Međutim, Mihailović je i 
dalje uporno odbijao sve Đurišićeve predloge. Na kraju, njihovo razmimoilaženje 
završeno je odvajanjem Đurišića i njegovih trupa od četničkog pokreta Draže 
Mihailovića.</span><span lang="DE" style="font-size:10.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Sa Đurišićem, Mihailovića 
su napustili i nekoliko istaknutih četničkih komandanata i funkcionera, među 
kojima Luka Baletić, Mirko Lalatović, Zaharije Ostojić, Petar Baćović i 
jedan od osnivača i prvih članova četničkog CNK — Dragiša Vasić.</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Do prvih sukoba između Mihailovića i Vasića došlo je još sredinom 1943. 
godine.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Ovi sukobi bili su, u početku, uglavnom proizvod netrpeljivosti koja je 
vladala između Vasića i Stevana Moljevića, takođe člana CNK, koji je u to 
vreme počeo da stiče sve veće Mihailovićeve simpatije. Ali ubrzo oni su 
izbijali i usled Vasićevih neslaganja sa pojedinim Mihailovićevim stavovima u 
odnosu na unutrašnju politiku, koju je Mihailović, po sugestijama Moljevića, 
bez konsultovanja ostalih članova CNK sprovodio u četničkoj organizaciji.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Ali, i pored toga, Vasić je sve do sredine 1944. godine igrao prilično značajnu 
ulogu u četničkom pokretu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Međutim, nekoliko meseci posle četničkog kongresa u selu Ba, lični 
sukobi među pojedinim članovima CNK razvili su se do te mere da je Vasić, 
iako njegov član, otkazao svaku saradnju sa CNK. Ova Vasićeva apstinencija 
znatno je doprinela i sve većem zaoštravanju njegovih odnosa sa Mihailovićem. 
Da bi, ipak, donekle, uskladio odnose sa četničkim vođom, Vasić piše 
komandantu Srbije Miroslavu Trifunoviću Dronji 4. juna 1944. godine:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">&quot;Hvala Vam što ste 
mi dostavili Vaš razgovor sa g. đeneralom Mlhailovićem. Iz njega Vidim da je 
g. đeneral uvređen nečim u mome pismu u kome se nije nalazilo ništa sem 
istine. Meni je to žao. Ali ja mogu da kažem da sam sto puta više i od srca 
uvređen od njega, za koga me je sudbina tesno i čvrsto vezivala.</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Ne sumnjam da će doći 
vreme kad će se on uveriti da nije bio u pravu. Iz Vašeg pisma vidim da mu je 
već dostavljeno kako govorim protiv njega. Ja ne govorim ni protiv koga, već 
samo možda govorim o stvari koja mi toliko leži na srcu i kojoj on stoji na čelu.</span><span lang="DE" style="font-size:10.0pt;mso-bidi-font-size:12.0pt;
mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Ako se jedan duboko uvređen 
i častan čovek i požali na nepravdu koja mu je učinjena, makar pred špijunom, 
ako ukaže na neku nemilu ili kobnu pojavu kod nas, onda zar mu zato treba 
pretiti opomenom 'da mu to može škoditi'. Mi znamo šta to znači 'može škoditi' 
u ovakvim prilikama.</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Lepo, bogami. Doživeo sam 
i to da mi moj komandant i prijatelj iz 1941. preti likvidacijom zato što sam 
rekao poneku opravdanu kritiku, i to pošto smo u Ba uverili ceo svet o našim 
demokratskim težnjama i dali sva ona obećanja.</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Mislim da je ova pretnja 
bila nepotrebna. Ostvarena, međutim, ona bi mogla doneti neprijatnosti koje bi 
ga opteretile mnogo više nego sve dosadašnje zajedno.</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Ja, gospodine đenerale, o 
tome neću više da govorim. Hiljadu korisnih stvari imao bih da kažem g. đeneralu 
Mihailoviću i verujem da ništa bolje ne bi bilo nego da još jednom lično 
govorimo. </span><span lang="EN-GB" style="font-size:10.0pt;mso-bidi-font-size:
8.0pt">Ali ako on neće, šta ja mogu. Mogu jedino da tražim uređenje moga 
položaja jer njegovo rešenje da mi ostavlja na volju da radim kako nalazim za 
najbolje ja ne mogu primiti. Ne mogu primiti zato što ja imam prava da se moj 
položaj u organizaciji uredi...</span><span lang="EN-GB" style="font-size:10.0pt;
mso-bidi-font-size:12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:8.0pt">Ja 
bih o ovome lično pisao g. đeneralu, ali kako mi on nije odgovorio na prošlo 
pismo, to mu ne mogu ni ja pisati.&quot;<sup>9</sup></span><span lang="EN-GB" style="font-size:10.0pt;
mso-bidi-font-size:12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB">Tek posle 
bekstva u Bosnu, Vasić se pismom, 10. februara 1945. godine, obraća Mihailoviću. 
Iznoseći svoje zasluge za četnički pokret i težinu položaja u kojem se našao, 
on od Mihailovića zahteva da ga rehabilituje i da mu dodeli odgovarajuću 
funkciju.</span></p>
<p class="MsoNormal" style="text-indent:10.0mm"><span lang="EN-GB">Očigledno, 
ovom Vasićevom zahtevu Mihailović nije pridavao ni najmanji značaj. Na poleđini 
pisma jedan od istaknutijih članova CNK Aleksandar Aksentijević je napisao:</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:8.0pt">&quot;On 
(Vasić — napomena autora) traži da se povrati na položaj odakle će imati 
uticaja na vojno-politički život Ravnogorskog pokreta.</span><span lang="EN-GB" style="font-size:10.0pt;mso-bidi-font-size:12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:8.0pt">Njegova 
dvogodišnja apstinencija imala je za cilj da dokaže da lični sastav i vojnog 
i političkog vođstva pokreta nije njegovo društvo.</span><span lang="EN-GB" style="font-size:
10.0pt;mso-bidi-font-size:12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB">Potrebno je 
prethodno da on izmeni iz osnova svoje naopako shvatanje, a to može samo ako 
bude uzeo aktivnog učešća u radu CN komiteta — 'đubreta', kako je on 
rekao.&quot;<sup>10</sup></span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:9.0pt">Saznavši 
za ovakvo rešenje postavljenog zahteva, duboko uvređen, Vasić je doneo odluku 
da, zajedno sa Đurišićem, napusti Mihailovića.</span><span lang="EN-GB" style="font-size:10.0pt;
mso-bidi-font-size:12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:9.0pt">Donoseći 
odluku da napusti Mihailovića, Đurišić je, u međuvremenu, stupio u kontakt 
sa Dimitrijem Ljotićem i Momčilom Đujićem, koji su se nalazili na čelu 
kvislinških i četničkih snaga u Sloveniji. I jedan i drugi su odobravali Đurišićev 
plan i nastojali da Đurišića i njegove snage po svaku cenu dovedu u 
Sloveniju, čak su im preko Nojbahera obezbedili doček i smeštaj.</span><span lang="EN-GB" style="font-size:10.0pt;
mso-bidi-font-size:12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:9.0pt">Istovremeno, 
Đurišić je posredstvom svojih bliskih saradnika uspeo da uspostavi kontakt i 
sa vođom crnogorskih federalista Sekulom Drljevićem, koji se u to vreme 
nalazio u Zagrebu.</span><span lang="EN-GB" style="font-size:10.0pt;mso-bidi-font-size:
12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:9.0pt">Saradnja 
Mihailovićevih četnika sa federalistima, &quot;zelenašima&quot; Sekule 
Drljevića u Crnoj Gori, datira još od početka 1942. godine. Ona je bila 
rezultat realizacije okupatorskih planova za objedinjavanje i angažovanje svih 
buržoaskih i reakcionarnih snaga u borbi protiv narodnooslobodilačkog pokreta 
Jugoslavije.</span><span lang="EN-GB" style="font-size:10.0pt;mso-bidi-font-size:12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:9.0pt">Da 
bi do kraja ostvarili ovaj plan, italijanski okupatori su još u prvoj polovini 
1942. godine organizovali u većim mestima Crne Gore nekoliko zborova na kojima 
su isticane potrebe i zahtevi za objedinjavanjem svih reakcionarnih snaga Crne 
Gore za borbu protiv NOP.</span><span lang="EN-GB" style="font-size:10.0pt;mso-bidi-font-size:12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:9.0pt">Pored 
ovih zborova, istaknuti četnički funkcioneri i &quot;zelenaši&quot; održali 
su, pod predsedništvom četničkog vođe Blaža Đukanovića, i nekoliko 
zajedničkih konferencija. Na njima su govornici zahtevali da četničko-&quot;zelenaška&quot; 
saradnja postane što čvršća kako bi i njihova zajednička borba protiv NOP 
bila uspešnija. Rezultate ovih zahteva objavio je 2. maja 1942. godine kvislinški 
list &quot;Glas Crnogoraca&quot;, koji je u to vreme izlazio na Cetinju.</span><span lang="EN-GB" style="font-size:
10.0pt;mso-bidi-font-size:12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:9.0pt">U 
članku pod naslovom &quot;Za jedinstvo nacionalnog pokreta&quot; pisalo je, 
pored ostalog, i sledeće:</span><span lang="EN-GB" style="font-size:10.0pt;mso-bidi-font-size:
12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB">&quot;Na 
sjednici Glavnog odbora crnogorske nacionalne organizacije na Cetinju, došlo je 
u diskusiji do predloga i zaključka da se ima brisati naša politička narodna 
podvojenost na 'bjelaše' i 'zelenaše', i da se, sljedstveno tome, cio narod 
ujedini u jedan jedinstveni nacionalni pokret.&quot;</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:9.0pt">Ali, 
i pored ove saradnje, borba za vlast između četnika i federalista nije 
prestajala. </span><span lang="DE" style="font-size:10.0pt;mso-bidi-font-size:9.0pt;mso-ansi-language:
DE">Ni jedni ni drugi nisu bili voljni da je bilo s kim dele.</span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Posle kapitulacije Italije 
federalistički vođa Sekula Drljević, ubeđen da je nastupio njihov davno očekivani 
trenutak, predlagao je nemačkim okupatorima da uspostave &quot;samostalnu 
crnogorsku državu u kojoj bi vlast bila u rukama isključivo federalista&quot;.<sup>11</sup> 
Međutim, ovu Drljevićevu ponudu Nemci su glatko odbili. Njima je za borbu 
protiv NOP bila potrebna znatno veća pomoć od one koju im je mogao pružiti 
Drljević. Zbog toga su nemački okupatori, odbijajući Drljevićevu ponudu, i 
doneli odluku da obrazuju komesarsku &quot;Crnogorsku narodnu upravu&quot; pod 
predsedništvom Ljuba Vuksanovića, i na taj način sebi obezbede saradnju i 
pomoć svih reakcionarnih nacionalističkih grupa Crne Gore (nacionalista, 
federalista i preostalih četnika).</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Međutim, nesuglasice između Đurišića i Mihailovića, koje su nastale 
sredinom 1944. godine, federalistima nisu promakle, pa su Đurišićevu ponudu 
za pregovore glatko prihvatili.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Na osnovu ovih pregovora i rezultata postignutih na njima, Drljević je 22. 
marta 1945. godine izdao &quot;Dnevnu zapovjed Crnogorskoj narodnoj 
vojsci&quot;, u kojoj, pored ostalog, stoji:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">&quot;Vaš komandant 
potpukovnik Pavle Đurišić preko svojih opunomoćenih izaslanika došao je u 
vezu sa mnom, kao predsjednikom Crnogorskog državnog vijeća. Sporazumjeli smo 
se da se ubuduće zovete i da budete Crnogorska narodna vojska. Ja sam Vaš 
Vrhovni komandant... Nalazimo se na području Nezavisne Države Hrvatske... Dala 
Vam se prilika da neposredno osjetite toplinu prijateljstva hrvatskog naroda i 
njegovog velikog poglavnika prema crnogorskom narodu... Borit ćete se rame uz 
rame sa junačkom hrvatskom vojskom protiv zajedničkog neprijatelja...</span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Moja je zapovjed da se 
pokoravate naredbama potpukovnika Pavla Đurišića, koji će komandovati u moje 
ime i po mojim uputstvima...&quot;<sup>12</sup></span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Međutim, sporazum sa Đurišićem poslužio je Drljeviću samo kao maska za 
ostvarenje njegovih pravih namera i davno skovanih planova. U zajednici sa 
Pavelićem, on je doneo odluku da u pogodnom trenutku likvidira Đurišića i 
ostale istaknute četničke funkcionere i da na taj način obezbedi potrebne oružane 
formacije za preuzimanje vlasti u Crnoj Gori.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Prema postignutom sporazumu između Drljevićevih i Đurišićevih delegata, 
Drljević je izdejstvovao kod unutrašnjih vlasti da se prihvate Durišićevi 
ranjenici i bolesnici i da im se ukaže pomoć. Na osnovu ovih aranžmana, Đurišić 
je predao ustaškim vlastima u Bosanskom Brodu oko 2.700 ranjenika i bolesnika, 
koji su kasnije smešteni u Staroj Gradiški.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Saznavši za sporazum sklopljen između Đurišića i Drljevića, Mihailović 
je 23. marta 1945. godine uputio raspis svim potčinjenim komandantima u kojem, 
pored ostalog, kaže:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">&quot;Pretma dobivenim 
obaveštenjima od oficira i vojnika koji su uspeli da se odvoje od trupa Crne 
Gore i Staroga Rasa i dođu ovde kod nas, Pavle Đurišić izvršio je formalnu 
izdaju prema narodu, kralju i ovoj komandi.</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Poznati crnogorski 
separatista Sekula Drljević u toku jučerašnjeg dana obilazio je ranjenike i 
bolesnike trupa Crne Gore i Starog Rasa u Bosanskom Brodu. Znači da je Pavle Đurišić 
stupio u vezu sa njim ...</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Trupe Crne Gore i Starog 
Rasa idu pod ruku sa ustašama i javno govore da su na Vučjak došli komunisti 
i da su sve snage komande Srbije razbijene. Zbog toga su izvesni delovi trupa 
Crne Gore i Staroga Rasa sa ustašama poseli položaj oko Karaule i bacačima 
tuku drum. Ovo je dovoljan dokaz da su trupe Crne Gore i Staroga Rasa stupile u 
vezu sa ustašama i da sa njima žele da sarađuju. Ovde je čista izdaja za račun 
cmogorskog separatiste Sekule Drljevića. Crnogorci će ući u sastav Pavelićevih 
snaga pod komandom Sekule Drljevića, a sve srbijanske i bosanske jedinice koje 
se nalaze tamo biće razoružane.</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Pored usmene propagande, 
Pavle Đurišić pokušava da razara naše redove i da utiče na komandante i 
jedinice komande Srbije. U tom cilju, pod vidom obaveštenja ugovorio je sa 
izvesnim komandantima radio-vezu i preko nje dostavlja razne izmišljotine i obećanja. 
Ovo treba onemogućiti i ni jedan komandant od danas ne sme i ne treba da i 
dalje održava vezu radio-putem sa Pavlom Đurišićem. Treba mu otvoreno reći 
da komandanti srbijanskih trupa ne žele više da održavaju vezu sa njim.</span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Ne dajte se zavesti lažima 
i separatističkim težnjama Pavla Đurišića. Ovde je očigledna izdaja i to 
treba svakome da bude jasno.</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Povodom ovoga obrazovaću 
od svih komandanata srbijanskih trupa Ravnogorski sud, koji će ovo pretresti i 
utvrditi, na osnovu čega će Pavla Đurišića lišiti čina i oglasiti ga 
izdajnikom. O svemu ovome obavestiće se sve savezničke ko</span><span lang="DE" style="mso-ansi-language:DE">mande 
da je Pavle Đurišić sa svojim trupama prišao ustašama i crnogorsklm 
separatistima.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Prednje primiti k znanju i ne dati da se laži Pavla Đurišića uvuku u 
redove naših jedinica. Obratiti pažnju na položaje koje drže prema nama i 
biti spreman na sve.&quot;<sup>13</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Kad je ovaj raspis stigao 
i do Pavla Đurišića, on je uputio radiogram majoru Dragoslavu Račiću. Sadržaj 
ovog radiograma Račić je izneo u pismu Draži Mihailoviću, upućenom 30. 
marta 1945. godine:</span><span lang="DE" style="font-size:10.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Dragi Čiča,<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Od Đurišića sam primio sledeću depešu:<o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB">'Uvek ste 
skloni neistinama pa i sada. Poslednji dan ste pustili krilatice, delite 
zlatnike, partiske ravnogorske činove i karađorđeve zvezde samo da održite 
vojsku i komandante. Zar to nije sramota, a istorija će to suditi. Lažeš i ti 
i svi koji kažu da sam imao vezu ma sa kim od ustaških vlasti. </span><span lang="DE" style="mso-ansi-language:DE">Ali 
tačno je da vi služite kao zaštitnica Nemaca. Zovete mene i moje komandante 
divizija na sastanak, hoćete da me likvidirate. Plitki ste da se ne možete 
prozreti.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Moji komandanti slušaju mene i nisu im potrebne obmane na konferencijama. 
Nisam tebe ni ostalu dvojicu zvao na sastanak da donosimo odluke, već da učinimo 
predlog toj našoj komandi, jer obzirom da sam se oslobodio bolesnika i 
izbeglica, hteo sam da vidim mogućnost opstanka ovde. Ali vaš pokušaj 
likvidacije otvorio mi je oči. Mojim daljim pokretom ja ću vam dokazati sve. 
Đurišić.'<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Šaljem vam ovo radi znanja.&quot;<sup>14</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Posle četvorodnevnog 
odmora u predelu Bosanskog Broda, Đurišić je svojim trupama naredio pokret 
desnom obalom Save u pravcu planine Motajice i Lijevča polja. Pošto su kod 
Srpca prešle reku Vrbas, one su 1. i 2. aprila stigle na Lijevče polje i 
dobile dvodnevni odmor. Bilo je to vreme potrebno da se uspostavi kontakt sa četničkim 
komandantom zapadne Bosne, pukovnikom Slavoljubom Vranješevićem i komandantom 
korpusa u ovoj oblasti Lazarom Tešanovićem, sa ciljem da ih pridobiju za 
zajedničku akciju prodora u Sloveniju.</span><span lang="DE" style="font-size:
10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Međutim, kada je primio 
Ostojićev i Đurišićev poziv, Vranješević je o tome odmah obavestio Dražu 
Mihailovića i od njega zatražio instrukcije i objašnjenje o stavu koji treba 
da zauzme prema ovoj dvojici. A da bi opravdao vreme potrebno za Mihailovićev 
odgovor, on je obavestio Ostojića i Đurišića da ga na Lijevču polju sačekaju 
nekoliko dana, koji su mu potrebni da bi sakupio svoje jedinice.</span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Na Mihailovićev odgovor 
Vranješević nije dugo čekao. U pismu upućenom Vranješeviću, 6. aprila 
1945. godine, Mihailović, pored ostalog, pise:</span><span lang="DE" style="font-size:
10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Snage potpukovnika Pavla Đurišića jako su preopterećene vrlo 
veliklm brojem izbeglica i nije tačan podatak pukovnika Ostojića da 
potpukovnik Đurišić raspolaže sa 15.000 četnika iz Crne Gore, Sandžaka i 
Boke Kotorske, već ima ukupno oko 7.000 boraca, dok pukovnik Baćović ima oko 
1.000. Snage potpukovnika Pavla Đurišića, ovako preopterećene izbeglicama, a 
pod komandom starešinskog kadra kome je jedina želja da po svaku cenu ode 
negde daleko van domašaja borbe, ne predstavljaju nikakvu borbenu vrednost, te 
sam im ja i dozvolio, pošto ih nisam hteo ništa sprečavati, da idu gde hoće, 
jer, podvlačim, nemaju borbene vrednosti, a pored toga ove snage vrše vrlo 
velike pljačke nad stanovništvom, naročito srpskim, što je dovodilo do vrlo 
teških sukoba sa jedinicama istočne Bosne gde god su prolazile. Ukoliko ove 
snage budu što pre otišle dalje, kao što kažu, na zapad, utoliko će lakše 
da se radi na terenu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Dostavljam Vam precizno odgovore na Vaša pitanja izneta u aktu Pov. br. 
166.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">1. Pukovnik g. Zaharije Ostojić nema više nikakve uloge u ovim 
krajevima...<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">2. Trupe Crne Gore, Sandžaka i Boke Kotorske mogu da se kreću gde god hoće... 
a ovo što rade niti je po mom odobrenju niti naređenju ...<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">3. Pošto pukovnik g. Ostojić ne radi u saglasnosti sa Vrhovnom komandom, 
to prekinite svaku vezu sa njime, jer on nema više nikakve funkcije u odnosu na 
vas. On u stvari ne vodi ni crnogorske trupe, jer njih vodi potpukovnik Pavle Đurišić, 
a pukovnik Ostojić je uzeo samo ovu firmu da bi lakše ostvario svoje namere u 
odnosu na druge starešine koji ovu situaciju ne poznaju.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">4. Vi ste od sada pod neposrednom mojom komandom ... Ja lično ostajem i 
dalje pri svojem... za rad u sadašnjoj situaciji. Ako nastupi takva situacija 
da budem morao odavde se povući, doći ću sa svim raspoloživim snagama kod 
vas, ali budite uvereni da ću i od vas težiti ka svome glavnom cilju da se sa 
snagama istočne Bosne, Srbije i Hercegovine opet prebacim na teren Srbije, istočne 
Bosne, Hercegovine, jer smatram da mi moramo ostati sa narodom i boriti se za 
njega i njegovu slobodu. Budite uvereni da naši veliki demokratski saveznici ne 
žele izbeglice i priznaće rad samo borcima za slobodu i demokratiju. </span><span lang="EN-GB">Ja 
i bez toga bih tako radio.&quot;<sup>16</sup></span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:9.0pt">Očigledno, 
Mihailović nije birao sredstva i načine kako bi, i svojstvenom mu demagogijom, 
sprečio dalje rasulo svoje organizacije, koje je, još znatno ranije, otpočelo 
da uzima sve više maha.</span><span lang="EN-GB" style="font-size:10.0pt;mso-bidi-font-size:
12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:9.0pt">Prebacivanjem 
svojih snaga sa prostora Bosanskog Broda na Lijevče polje, Đurišić je prekršio 
postignuti sporazum sa Sekulom Drljevićem i izazvao njegovo ozbiljno 
podozrenje, naročito u pogledu daljih namera. O ovome je Drljević obavestio i 
nadležne ustaške vode, koje su odmah naredile ustaškim i domobranskim 
jedinicama iz Banjaluke i Slavonije da posednu drum Banjaluka — Bosanska Gradiška, 
napadnu Đurišićeve snage i spreče njihov dalji pokret. Istovremeno, Drljević 
je uputio u Đurišićev štab svoje parlamentare, sa zadatkom da ponovo 
nagovore Đurišića da sa svojim snagama priđe Drljeviću. </span><span lang="DE" style="font-size:10.0pt;
mso-bidi-font-size:9.0pt;mso-ansi-language:DE">Ali je sve već bilo kasno.</span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Četvrtog aprila ujutru, uštaške 
i domobranske jedinice su iznenada napale Đurišićeve snage i nanele im 
ozbiljne gubitke. Samo u prvom udarcu uništen je ceo štab Gatačke brigade, sa 
komandantom sveštenikom Radojicom Perišićem na čelu. Da bi sprečio uništenje 
svojih jedinica, Đuriišić je uputio pukovnike Luku Baletića i Pavla Novakovića, 
sa Božom Joksimovićem, na pregovore sa ustašama uz zahtev da mu omoguće 
slobodan prolaz u pravcu planine Kozare. Ali ustaše nisu prihvatile bilo kakve 
pregovore.</span><span lang="DE" style="font-size:10.0pt;mso-bidi-font-size:12.0pt;
mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">U toku noći između 4. i 
5. aprila Đurišićeve snage su krenule u napad na ustaše sa ciljem da se 
probiju prema Kozari, ali bez uspeha. Ovaj neuspeh izazvao je demoralizaciju i 
rasulo Đurišićevih snaga. Ne samo pojedinci već i cele jedinice sa 
komandantom na čelu napuštale su Đurišića i predavale se Drljevićevim 
emisarima, koji su se našli na Lijevču polju da bi nagovorili pojedine četničke 
komandante da pređu u &quot;Crnogorsku narodnu vojsku&quot; Sekule Drljevića.</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:12.0pt;mso-ansi-language:DE">O</span><span lang="DE" style="font-size:10.0pt;mso-bidi-font-size:9.0pt;mso-ansi-language:DE"> 
situaciji koja je tih dana vladala na Lijevču polju komandant 2. sarajevske četničke 
brigade kapetan Vladimir Tešanović izvestio je 8. aprila 1945. godine, iz sela 
Veliko Blaško, štab Srednjobosanskog korpusa:</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Usled vrlo teške situacije na Lijevče Polju, sa 2. sarajevskom 
brigadom prebacio sam se na desnu obalu Vrbasa dana 7. </span><span lang="EN-GB">IV 
oko 18 i 30 časova i ovog momenta stigao ovamo.</span></p>
<p class="MsoNormal" style="text-indent:10.0mm"><span lang="EN-GB">Do sada 
prebacile su se i ove jedinice: Kalinovička brigada, leteća brigada 'Bosna', 
sandžaklije Vuka Kalaitovića, Bilećska, Pribojska, Višegradska brigada, a 
treba da se prebaci i čika Branko (Zaharije Ostojić — nap. autora), koji 
verujem da se već prebacio. Sinoć, pred večer na obalu Vrbasa u svrhu 
prebacivanja preko Vrbasa na desnu obalu, došao je komandant Romaniskog korpusa 
(major Bora Mitranović — nap. autora), štabna četa istog i štabni bataljon 
p. puk. Pavla Đurišića.</span></p>
<p class="MsoNormal" style="text-indent:10.0mm"><span lang="EN-GB">Situacija 7. 
IV. u Lijevču Polju: Jedinice vojvode Pavla Đurišića usled teške situacije, 
a zavedene propagandom Sekule Drljevlća, odlučile su da se predaju ustašama, 
odnosno Sekuli Drljeviću, koji se proglasio vrhovnim komandantom crnogorske 
vojske nezavisne Crne Gore.</span></p>
<p class="MsoNormal" style="text-indent:10.0mm"><span lang="EN-GB">Na 
pregovorima koje su vodili Pavlovi delegati sa nekim Pavelićevim izaslanikom, 
zaključeno je da se Crnogorci ne razoružavaju i imaju se dislocirati na području 
Hrvatske po naređenju hrvatskih vlasti. Bosanci i Srbijanci imaju se smatrati 
ratnim zarobljenicima.</span></p>
<p class="MsoNormal" style="text-indent:10.0mm"><span lang="EN-GB">Usled toga Čika 
Branko, Srbijanske i Hercegovačke jedinice odlučili su pod svaku cenu 
prebaciti se na našu teritoriju i to ostvaruju.</span></p>
<p class="MsoNormal" style="text-indent:10.0mm"><span lang="EN-GB">Komunisti drže 
desnu obalu Vrbasa i ugrožavaju jedinice koje se prebacuju. Dana 7. IV oko 17 i 
30 časova, leteća brigada 'Bosna' i delovi drugih jedinica vodili su borbu sa 
19. komunističkom brigadom ...&quot;<sup>11</sup></span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Uviđajući 
svu težinu situacije, Đurišić je, u dogovoru sa Dragišom Vasićem, 
Zaharijem Ostojićem, Petrom Baćovićem, Lukom Baletićem, Mirkom Lalatovićem 
i drugim istaknutim četničkim funkcionerima, odlučio da od preostalih trupa 
obrazuje jednu elitnu jedinicu jačine od nekoliko stotina odanih mu ljudi i da 
sa njima pokuša da se prebaci na desnu obalu Vrbasa, a zatim, da se uputi južno 
od Banjaluke i preko Grmeča i Bihaća nastavi put za Sloveniju. Za to vreme 
ostale jedinice i izbeglice prišle bi fiktivno Sekuli Drljeviću, s tim što bi 
se kasnije i one probile u Slovenrju.</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Sa 
novoformiranom jedinicom Đurišić je prešao reku Vrbanju i u selu Čelincu se 
10. aprila sastao sa Vranješevićem i Tešanovićem. Obojica su odbili Đurišićev 
predlog da se zajedno probijaju do Slovenije, navodeći da se ovome protive 
njihovi potčinjeni komandanti, pa i ostalo ljudstvo koje ne želi da napušta 
svoj teren.</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Kod 
Gornjeg Šehera Đurišić je sa svojim odredom ponovo prešao Vrbas i na putu 
Banjaluka — Mrkonjić-Grad, 17. aprila, sreo ustaškog generala Metikoša i 
Drljevićevog delegata Dušana Krivokapića. Njih dvojica su preneli Đurišiću 
novu poruku Sekule Drljevića i ustaša da se vrati svojim trupama, garantujući 
mu slobodan prolaz preko hrvatske teritorije. U toku pregovora koji su vođeni 
između Đurišićevih delegata i ustaških vlasti u Banjaluci, jedinice NOVJ 
su, 21. aprila, napale Đurišićev odred na putu Mrkonjić-Grad — Banjaluka i 
presekle mu odstupnicu u pravcu reke Sane. Ovo je nateralo Đurišića da 
prihvati uslove ustaša i Drljevića. Preko Banjaluke, on je sa svojim odredom 
došao u Staru Gradišku i priključio se svojim trupama koje su nešto ranije 
bile tu smeštene.</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Odmah 
po dolasku u Staru Gradišku, Đurišića i sve ljudstvo koje je sa njim stiglo 
ustaše su razoružale i formirale komisiju koja je dobila zadatak da sasluša 
Đurišića i ostale više četničke funkcionere koji su se nalazili uz njega. 
Posle kraćeg vremena, Pavle Đurišić, Dragiša Vasić, Luka Baletić, Mirko 
Lalatović, Zaharije Ostojić, Pavle Novaković, Petar Baćović, gotovo svi 
oficiri koji su se posle Lijevča polja nalazili uz Đuršića i nekolicina članova 
četničkog nacionalnog komiteta za Crnu Goru, oko 150 njih, prebačeni su u 
logor u Jasenovcu i poubijani.</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Preostale 
Đurišićeve trupe, koje su prišle Sekuli Drljeviću, bežale su zajedno sa 
ustašama pred naletom NOVJ i na jugoslovensko-austrijskoj granici bile su 
razbijene i dobrim delom zarobljene. Bio je to ujedno i kraj Mihailovićeve 
organizacije u Crnoj Gori, Sandžaku i Hercegovini.</span></p>
<p>
<br>
<CENTER><TABLE border="1"><TR><TD><a href="11.htm"><b>Sadr&#382;aj</b></a></TD>
<TD><a href="11_77.htm"><b>Prethodni dokument</b></a></TD>
<TD><a href="11_79.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

