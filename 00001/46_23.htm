<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_22.htm"><b>Prethodni dokument</b></a></TD>
<TD><a href="46_24.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading51" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;mso-pagination:widow-orphan lines-together;page-break-after:avoid;
background:transparent"><a name="bookmark14"><span lang="HR" style="mso-fareast-language:
HR">Generalna proba prije napada na Voćin</span></a></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Prije 
polaska Brigade na marš u istočnu Slavoniju, predviđeno je da se jedinice u 
povratku preko grebena Papuka zadrže na prostoru sjeverno od Papuka i da se 
razmotri mogućnost prenošenja borbenih dejstava u Podravinu oko Voćina, 
Podravske Slatine i Orahovice. Ta ideja bila je privlačna, jer je narod u 
selima oko Papuka bio već opredijeljen za </span><span style="font-size:
12.0pt;mso-ansi-language:EN-US" class="Bodytext4">NOB</span><span style="font-size:12.0pt" class="Bodytext4"> 
</span><span lang="HR" style="font-size:12.0pt;mso-fareast-language:HR" class="Bodytext4">još 
od ljeta 1941, kada je postao žrtva ustaškog terora. Podravina je gusto 
naseljena i predstavljala je šire mogućnosti za mobilizaciju boraca i za 
prikupljanje većih količina rezervne hrane. Poslije iskustva u selima oko Nove 
Gradiške, Slavonske Požege i Slavonskog Broda, ovdje se Brigadi pružila mogućnost 
da postigne sve ono što je do tada bilo promašeno kao cilj i neostvareno kao 
zadatak.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
sklopu prodiranja u Podravinu iskrslo je nužno i nezaobilazno pitanje kako 
razvijati borbena dejstva u Podravini, a da Voćin, kao najjače neprijateljevo 
uporište, ostane iza leđa Brigadi.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a> 
Sa vojnog stanovišta gledano, Voćin je u obliku tvrđave zatvarao jedini 
prolaz i jedinu drumsku komunikaciju koja, kroz duboko usječeni klanac Papuka, 
povezuje oslobođenu teritoriju centralnog dijela Slavonije sa Podravinom. Voćinska 
tvrđava nije velika po površini, ali po svom topografskom i taktičkom sklopu 
predstavlja prirodni objekat za organizovanje odbrane sa relativno malim 
snagama. Dominira nad okolinom u dolini r. Voćinke, i zbog toga se teško 
napada, ali veoma lako brani. Taktičke procjene polazile su od toga da se bez 
upotrebe teškog artiljerijskog naoružanja ili dugotrajne opsade, Voćin ne bi 
jnogao zauzeti, a da se pri tome ne rizikuju velike ljudske žrtve. Takav 
prirodni položaj Voćina imao je izvanredan operativni i taktički značaj za 
neprijatelja, ali još više i za narodnooslobodilački pokret Slavonije. Svaki 
napad na Voćin imao je posebne taktičke postupke i rješenja. Nijedan napad 
nije izveden na isti način. U napadu je Brigada težila iznenađenju, suprotno 
onom što je neprijatelj očekivao. Međutim, i neprijatelj je pažljivo proučavao 
taktičke postupke Brigade i u svakom narednom napadu na Voćin, koristio se stečenim 
iskustvima. U prvom napadu neprijatelj se, uglavnom branio na klasičan način. 
Ali, pri drugom, a naročito trećem napadu, neprijatelj se vješto branio. 
Organizovao je i uredio savremenu i elastičnu odbranu. Uspješno je manevrisao 
s rezervama i upotrebom snaga koje nisu bile izložene glavnom udaru. I pored 
iznijetih teškoća 12. slavonska brigada je 12. decembra 1942. zauzela Voćin, 
ali uz prethodnu masovnu primjenu sabotažnih, diverzantskih i psihološko-propagandnih 
mjera, kombinovanih sa taktičkim obmanama i taktikom iznurivanja.</span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><span class="Footnote9Spacing0pt"><i><span style="mso-special-character: footnote; font-family: Courier New; mso-fareast-language: HR; font-weight: normal" lang="HR">[1]</span></i></span></a><span class="Footnote9Spacing0pt"><i><span lang="HR" style="font-family:&quot;Courier New&quot;;
mso-fareast-language:HR;font-weight:normal"> Voćin je stari srednjovjekovni 
    grad. Spominje se još u XII stoljeću kao Othin, kada su u njemu vladali voćinski 
    plemići. Turci su ga zauzeli</span></i></span><span class="Footnote9TimesNewRoman"><i><span lang="HR" style="mso-fareast-language:HR;
font-weight:normal"> 1543.</span></i></span><span class="Footnote9Spacing0pt"><i><span lang="HR" style="font-family:&quot;Courier New&quot;;mso-fareast-language:HR;font-weight:
normal"> i na vrhu kupastog uz- višenja sagradili grad od kamena iz kojeg su se 
    uspješno branili</span></i></span><span class="Footnote9TimesNewRoman"><i><span lang="HR" style="mso-fareast-language:HR;font-weight:normal"> 
    144</span></i></span><span class="Footnote9Spacing0pt"><i><span lang="HR" style="font-family:&quot;Courier New&quot;;
mso-fareast-language:HR;font-weight:normal"> godine.</span></i></span><span class="Footnote9TimesNewRoman"><i><span lang="HR" style="mso-fareast-language:HR;
font-weight:normal"> U</span></i></span><span class="Footnote9Spacing0pt"><i><span lang="HR" style="font-family:&quot;Courier New&quot;;mso-fareast-language:HR;font-weight:
normal"> aust- rijsko-turskom ratu</span></i></span><span class="Footnote9TimesNewRoman"><i><span lang="HR" style="mso-fareast-language:HR;
font-weight:normal"> 1678.</span></i></span><span class="Footnote9Spacing0pt"><i><span lang="HR" style="font-family:&quot;Courier New&quot;;mso-fareast-language:HR;font-weight:
normal"> godine, Voćin su oslobodile hrvatske krajiške snage. Osnovna 
    karakteristika Voćina je da predstavlja prirodni objekt i da pruža velike 
    mogućnosti za organizovanje odbrane.</span></i></span><span class="Footnote9TimesNewRoman"><i><span lang="HR" style="mso-fareast-language:HR;font-weight:normal"> 
    U</span></i></span><span class="Footnote9Spacing0pt"><i><span lang="HR" style="font-family:&quot;Courier New&quot;;
mso-fareast-language:HR;font-weight:normal"> </span><span lang="DE" style="font-family:&quot;Courier New&quot;;
mso-ansi-language:DE;mso-fareast-language:DE;font-weight:normal">NOR</span><span lang="DE" style="font-family:&quot;Courier New&quot;;
mso-fareast-language:DE;font-weight:normal"> </span><span lang="HR" style="font-family:&quot;Courier New&quot;;
mso-fareast-language:HR;font-weight:normal">je Voćin zbog svog izuzetnog vojnog 
    značaja i kao raskrsnica puteva, napadan i osvajan pet puta. Prvi put</span></i></span><span class="Footnote9TimesNewRoman"><i><span lang="HR" style="mso-fareast-language:HR;
font-weight:normal"> 11.</span></i></span><span class="Footnote9Spacing0pt"><i><span lang="HR" style="font-family:&quot;Courier New&quot;;mso-fareast-language:HR;font-weight:
normal"> XII</span></i></span><span class="Footnote9TimesNewRoman"><i><span lang="HR" style="mso-fareast-language:HR;font-weight:normal"> 
    1942,</span></i></span><span class="Footnote9Spacing0pt"><i><span lang="HR" style="font-family:&quot;Courier New&quot;;
mso-fareast-language:HR;font-weight:normal"> drugi put </span></i></span><span class="Footnote9TimesNewRoman"><i><span lang="HR" style="mso-fareast-language:HR;
font-weight:normal">5.</span></i></span><span class="Footnote9Spacing0pt"><i><span lang="HR" style="font-family:&quot;Courier New&quot;;mso-fareast-language:HR;font-weight:
normal"> I</span></i></span><span class="Footnote9TimesNewRoman"><i><span lang="HR" style="mso-fareast-language:HR;font-weight:normal"> 
    1943;</span></i></span><span class="Footnote9Spacing0pt"><i><span lang="HR" style="font-family:&quot;Courier New&quot;;
mso-fareast-language:HR;font-weight:normal"> treći put</span></i></span><span class="Footnote9TimesNewRoman"><i><span lang="HR" style="mso-fareast-language:HR;
font-weight:normal"> 8.</span></i></span><span class="Footnote9Spacing0pt"><i><span lang="HR" style="font-family:&quot;Courier New&quot;;mso-fareast-language:HR;font-weight:
normal"> V</span></i></span><span class="Footnote9TimesNewRoman"><i><span lang="HR" style="mso-fareast-language:HR;font-weight:normal"> 
    1943;</span></i></span><span class="Footnote9Spacing0pt"><i><span lang="HR" style="font-family:&quot;Courier New&quot;;
mso-fareast-language:HR;font-weight:normal"> četvrti put</span></i></span><span class="Footnote9TimesNewRoman"><i><span lang="HR" style="mso-fareast-language:HR;
font-weight:normal"> 24.</span></i></span><span class="Footnote9Spacing0pt"><i><span lang="HR" style="font-family:&quot;Courier New&quot;;mso-fareast-language:HR;font-weight:
normal"> IV</span></i></span><span class="Footnote9TimesNewRoman"><i><span lang="HR" style="mso-fareast-language:HR;font-weight:normal"> 
    1944.</span></i></span><span class="Footnote9Spacing0pt"><i><span lang="HR" style="font-family:&quot;Courier New&quot;;
mso-fareast-language:HR;font-weight:normal"> i peti put</span></i></span><span class="Footnote9TimesNewRoman"><i><span lang="HR" style="mso-fareast-language:HR;
font-weight:normal"> 18.</span></i></span><span class="Footnote9Spacing0pt"><i><span lang="HR" style="font-family:&quot;Courier New&quot;;mso-fareast-language:HR;font-weight:
normal"> IV</span></i></span><span class="Footnote9TimesNewRoman"><i><span lang="HR" style="mso-fareast-language:HR;font-weight:normal"> 
    1945.</span></i></span><span class="Footnote9Spacing0pt"><i><span lang="HR" style="font-family:&quot;Courier New&quot;;
mso-fareast-language:HR;font-weight:normal"> godine, kada je i konačno oslobođen.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_22.htm"><b>Prethodni dokument</b></a></TD>
<TD><a href="46_24.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

