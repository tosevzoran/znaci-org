<html>
<head>
<meta http-equiv="Content-Type" content="text/html; charset=utf-8">

<title>Jovan Stamatovic: POZEGA U 1941.</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Stamatovic: POZEGA U 1941.</b><br>


<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_176.htm"><b>Prethodni dokument</b></a></TD>
<TD><a href="37_176_2.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading10" style="margin-top:0mm;margin-right:0mm;margin-bottom:0mm;
margin-left:51.05pt;margin-bottom:.0001pt;line-height:normal;mso-pagination:
widow-orphan lines-together;page-break-after:avoid;background:transparent"><a name="bookmark0"><span lang="HR" style="font-size:14.0pt;mso-bidi-font-size:12.0pt;
mso-fareast-language:HR">UŽIČKA POŽEGA 1941. GODINE</span></a><span lang="HR" style="font-size:14.0pt;
mso-bidi-font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;line-height:normal;background:transparent"><span lang="HR" style="font-size:12.0pt;mso-fareast-language:
HR" class="Bodytext10pt">Požega je pred drugi svetski rat brojala oko 1500 
stanovnika i bila varošica sa vrlo šarolikom ekonomsko-socijalnom strukturom: 
80 trgovačkih i 53 zanatske radnje (raznih delatnosti), akcionarsko društvo »Maljen«, 
elektrana, strugara, parni mlin i 43 kafane. U njima je bilo uposleno oko 200 
radnika i šegrta. Kod mnogih poslodavaca radili su njihovi sinovi koji se nisu 
tretirali kao radnici. Pored toga, krajem 1939. godine bilo je 150 radnika, obućara 
i šivača (krojači) iz četvrtog odeljenja Zavoda za izradu vojne odeće. Od 
350 radnika i šegrta, preko 140 je bilo organizovano u mešovitim URS-ovim 
sindikatima do pred kraj 1940. godine, kada je policija zabranila rad sindikalne 
podružnice u Požegi. Veći broj radnika četvrtog odeljenja stanovao je u Užicu 
i Čačku i njemu je bila zabranjena aktivnost u URS-ovim sindikatima. No, 
svestranim radom sindikalne podružnice u Požegi aktivirani su i ovi radnici, 
pa je policija zabranila rad podružnice u Požegi pre opšte zabrane URS-ovih 
sindikata u zemlji (decembra 1940. godine). Pored radnika, u Požegi je bilo oko 
100 državnih i privatnih činovnika. Po selima sreza požeškog postojale su 
zemljoradničke nabavljačke zadruge, oko čijih se čitaonica okupljala 
napredna omladina. One su, zahvaljujući uticaju KPJ imale veliku političko-prosvetnu 
ulogu. Nasuprot ovome, nije bilo sela, udaljenog preko 6 km od Požege, bez 
kafane, a njih je bilo znatno više nego osnovnih škola.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:23.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Većina 
vlasnika zanatlijskih radnji i kafana posedovala je i 5-40 ha zemlje, a 
struktura zemljišnog poseda u srezu bila je više srednjačka. Mali je broj 
zemljoradnika imao preko 40 ha.<o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:23.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Politički 
život je bio dosta intenzivan naročito na poslaničkim izborima maja 1935. i 
decembra 1938. godine, kada sli sve političke grupacije bivše Jugoslavije 
istakle svoje kandidate, izuzev radničko-seljačke grupacije, afirmisane kao 
Stranka radnog naroda. Pošto je bila sprečavana od režima, istupila je u 
bloku Udružene opozicije. KPJ je ovu političku grupaciju koristila za legalnu 
formu povezivanja sa širokim radnim masama Na zborovima Udružene opozicije, 
preko Zemljoradničke stranke, istupali su i komunisti. U Požegi je održan 
samostalan radnički zbor na kome su govorili: opančarski radnik Milicević, 
Ljuba Mićić bivši komunistički poslanik, Vesa Janković, Milivoje Radovanović 
i Aca Ćurčić advokat iz Čačka.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Izvesni 
povlašćeni ljudi iz Požege i okoline odlazili su</span><span lang="HR" style="font-size:12.0pt;mso-fareast-language:HR" class="Bodytext10pt2"> 
</span><span lang="HR" style="font-size:12.0pt;mso-fareast-language:
HR;font-style:normal;mso-bidi-font-style:italic" class="Bodytext10pt2">u</span><span lang="HR" style="font-size:12.0pt;mso-fareast-language:
HR" class="Bodytext10pt2"> </span><span lang="HR" style="font-size:
12.0pt;mso-fareast-language:HR" class="Bodytext10pt">oficirske i podoficirske škole 
pa su sa svojim porodicama uvek bili režimski orijentisani. Zbog ovih i mnogih 
drugih okolnosti rad KPJ nije bio lak. Uprkos teškoćama i hapšenjima 
komunista septembra 1940. godine, uticaj KPJ je bivao sve veći, ali ne</span><span lang="HR" style="font-size:12.0pt;mso-fareast-language:
HR" class="Bodytext9pt"> i </span><span lang="HR" style="font-size:
12.0pt;mso-fareast-language:HR" class="Bodytext10pt">ravnomeran u svim selima. 
Naročito je bio nedovoljan u severnom delu sreza gde nije bilo gotovo nikakvog 
partijskog uporišta.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Iz 
dana u dan rastao je broj simpatizera i članova, pa je polovinom 1941. godine, 
pored Sreskog komiteta Partije (formiranog 1940. godine) i Skoja (formiranog početkom 
maja 1941 godine), bilo oko 14 skojevskih aktiva sa blizu 55 članova i 11 
partijskih ćelija, sa po 3-6 članova i 1-2 kandidata - ukupne oko 46 članova 
i preko 20 kandidata KPJ. Partijske ćelije su postojale u: Požegi 2 sa 9 članova, 
Bakionici sa Prijanovićima 6 članova, Glumaču sa Otnjem 3 člana, Zdravčićima 
sa Tvrdićima 3 člana, Visibabi sa Rasnom 4 člana, Gorobilju 6 članova, 
Godoviku 3 člana, Rupeljevu 5 članova, Rogama 4 člana i Svračkovu 3 člana.</span><span lang="HR" style="font-size:12.0pt"><o:p>
</o:p>
</span></p>
<span lang="HR" style="font-size:12.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;color:black;
mso-ansi-language:HR;mso-fareast-language:HR;mso-bidi-language:AR-SA" class="Bodytext10pt">U 
takvom je sastavu partijska organizacija sreza požeškog dočekala i istorijske 
dane 1941. godine.</span>
<p>
<br>
<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_176.htm"><b>Prethodni dokument</b></a></TD>
<TD><a href="37_176_2.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

