<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_149.htm"><b>Prethodni dokument</b></a></TD>
<TD><a href="4_14_1_151.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 150</strong></p>
<p align="center"><strong>IZVEŠTAJ ŠTABOVA BATALJONA »KARAĐORDE« I »VO-JA 
TANKOSIĆ« OD 24. AVGUSTA 1942. KOMANDANTU ODREDA »BORJE« O IZDVAJANJU U 
SAMOSTALNU JEDINICU ZBOG NESLAGANJA SA POLITIKOM ŠTABA ODREDA1</strong></p>
<p align="center">ŠTABOVI:</p>
<p align="center">VOJNO-ČETNlCKIH BATALJONA »KARAĐORĐE I VOJA TANKOSIĆ«</p>
<p align="center">Broj službeno 24 avgusta 1942 godine</p>
<p align="center">—POKRET—POLOŽAJ—</p>
<p align="center">KOMANDANTU BORJANSKOG VOJNO-ČETNICKOG ODREDA —</p>
<p>Branešci.-</p>
<p>Uspostava Javorovskog vojno-četničkog odreda, izveštaj dostavlja.—</p>
<p>Obzirom da je sektor današnjega odreda suviše veliki, a vodstvo toga odreda 
uzeli su u ruke ljudi, koji su meni nepoznati kao i vojsci. Na položaju starešinskog 
kadra nalaze se lica koje ova vojska nije vidila u borbi, a niti o njima ima ma 
kakovih podataka. Ti isti ljudi koji su došli sa raznih, strana trube po selima 
i raširuju požar građanskog rata, negleda-jući u oči današnjici. Samo zato 
što možda neki od njih ima po koji razred više škole uzeli su preko noći 
vlast u ruke i zapostavili ljude koji su djelima dokazali da su pošteni i čestiti. 
Pojavilo se da je nekakvih »bradonja« za koje nemam najbolje podatke i od 
narodnog ustanka napravili su više političkih kombinacija, a ja se sjećam 
letaka koje ste nam Vi komandante slali u kojima je pisalo »kombinaciji političkih 
partija nema mesta u Srpskom narodu«. Nikakovi oficiri nisu pre vodili našu 
vojsku i upravljali borbom nego su sav teret nosili na njihovim plećima naši 
borci. Ilija Mikašinović rekao mi je da bi on u slučaju stvaranja nove države, 
koja bi imala i približno karakter ranije bio Srpski separatista, a sada taj 
isti Mikašinović nalazi se u štabu odreda. U štabu su odreda ljudi koji se 
voze sa automobilima i nastoje da sa ovog ustanka postanu možda bogati, dočim 
ispovedaju svoju namjeru: da vode računa o Srpskom narodu. Ni jedan vojnik iz 
tih komanda nije učestvovao u našoj borbi dočim danas su došli sa nekim 
raznim mišljenjima, te me je ovo kao i Komandanta bataljona »Karađorđe« 
navelo da donesemo sledeći zaključak:</p>
<p>Dva bataljona i to: »Karađorđe i Voja Tankosić« formiraju se u zaseban 
odred koji će nositi naziv »Javorovski voj. čet. odred« sa sedištem u selu 
Pribiniću.</p>
<p>Najmanje mislim da ovim aktom udovoljim možda nečijoj bolesnoj ambiciji 
odnosno da neko dođe na položaj, nego me rukovodi stvarna potreba da stvar 
izvedeni na čisto. Posle formiranja ovog odreda nastavit ćemo saradnju isto 
onako kao i dosada sa razlikom, što ću gledati da idem pravim putem pa bar sa 
deset vojnika.</p>
<p>Naša dva odreda biće u svakom slučaju bratski i radit će na bratskoj 
osnovi, ali u mome odredu neću dozvoliti da mi neko sasvim deseti soli pamet 
jer ja ću da radim sa vojskom koju poznam i koja me pozna. »Bradonjama neće 
biti mjesta u mome odredu« jer sam uvjeren a imam i dokaza da im je glavno 
mjesto u sadanjem Borjanskom odredu i tu oni govore neke njihove lične stvari 
koje ovde nisu ni najmanje poželjne.</p>
<p>Da sam i dalje ostao u zajedničkom sastavu mislim da bi i ja jedne divne noći 
postao žrtva kao i Miloš Dujić, zato što ne želim da se vozim u 
automobilima i što nisam saglasan da mi sasvim deseta lica tumače sporazum.2 
Vama je dobro poznato da je u selu Pribiniću Mikašinović Ilija rekao 
prikupljenom zboru naroda da sve turke treba istrebiti, te smo imali muke sa 
muslimanskim selima a pre par dana u četi Pojezna rekao je da se sav drugi 
narod sem Srpskog iz Bosne i Hercegovine ima da istrebi, ovo je Hitlerova 
lozinka i nikada joj ja neću biti vjeran. Čim su gospoda današnjega štaba došla 
na vlast počeli su sa izazivanjem, a uprava je povjerena onome tko nikada nije 
opalio metak, bar mi ga nismo vidjeli.</p>
<p>Sa kakovim pravom Branko Stakić dolazi da pregovara sa d.d.d.d. Teslić gde 
je bio taj Milošević3 kada smo se borili, zašto ranije nije uhvatio vezu sa 
nama, zašto nam ne posla traženu pomoć u borbi sa komunizmom. Zapitajte te 
ljude zašto nisu proterani kao i ostali Srbi sa mnogo manjom inteligencijom? Zašto 
Cvijetin Todić nije došao na pregovore? Da li moramo nekome vjerovati samo 
zato što je Srbin, jeli ikada bilo Srba na stranputici i dali ih i dondanas 
ima? Smatram da me nemože nitko prevariti zato, jer su mi sve frakcije i 
trikovi dobro poznati.—</p>
<p>Protivu Vas nemam ništa, ali obzirom da su došli u odred ljiudi sa kojima 
ni pod koju cjenu neću raditi to Vas molim da ovaj zaključak dostavite gl. štabu 
pod čijom ću komandom ostati, ali pod uslovom da stvar ide pravim putem. 
Politika mi netreba zato jer ostajem na liniji Kralj Petar drugi i Draža 
Mihailović.—</p>
<p align="center">MOLIM HITAN ODGOVOR.—</p>
<p align="center">Komandanti</p>
<p align="center"><strong>Jovo Kitić</strong></p>
<p align="center"><strong>Teodor Arsenić</strong></p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;</p>
<p>1 Original (pisan na mašini, ćirilicom) u Arhivu VII, Ča, k. 213, reg. br. 
21/2 (BH-V-11617).</p>
<p>2 Vidi dok. br. 103.</p>
<p>3 Đorđe Đoka.<br>
<CENTER></p>
<TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_149.htm"><b>Prethodni dokument</b></a></TD>
<TD><a href="4_14_1_151.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
