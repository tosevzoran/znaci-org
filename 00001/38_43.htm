<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_42.htm"><b>Prethodni dokument</b></a></TD>
<TD><a href="38_44.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:13.9pt;margin-right:.25pt;
margin-bottom:0mm;margin-left:0mm;margin-bottom:.0001pt;text-align:center;
background:white"><b><span lang="SR-CYR" style="mso-ansi-language:SR-CYR">SPISKOVI 
- BLAMAŽA AUTORA</span></b><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="margin-top:13.9pt;margin-right:0mm;margin-bottom:
0mm;margin-left:.25pt;margin-bottom:.0001pt;text-align:justify;text-indent:
37.7pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Davidović 
i Timotijević priložiše spisak usmrćenih u čačanskom kraju u toku Drugog 
svetskog rata. Svi izginuli su prikazani hronološkim redom od prvih dana ratne 
1941. do završetka rata 1945. i neku godinu kasnije dok su postojali sukobi sa 
odmetnicima i dok se ginulo na ovim prostorima, ili dok su okončana suđenja za 
ratne zločine. Tu je i dosta osoba koje su umirale i kasnije, a obeleženi su 
da su umirali od posledica rata. U spiskovima su se našle sve osobe koje su u 
toku rata poginule, bez obzira u kojoj su vojnoj formaciji bili, ili su pak, 
poginuli kao civili, ili su bili u službi okupatora. Za autore bili su 
podjednako vredni njihovi životi, bez obzira da li su oni ratovali i ginuli u 
borbi protiv okupatora, ili su sa okupatorom ratovali protiv oslobodioca i svog 
naroda.<o:p>
</o:p>
</span></p>
<p class="MsoNormal" style="margin-left:.95pt;text-align:justify;text-indent:
38.4pt;line-height:13.2pt;mso-line-height-rule:exactly;background:white"><span style="mso-spacerun: yes; mso-ansi-language: SR-CYR" lang="SR-CYR">&nbsp;</span><span lang="DE" style="mso-ansi-language:DE">U</span><span lang="SR-CYR" style="mso-ansi-language:SR-CYR"> 
ovim spiskovima našlo se 6.667 osoba. Može se zaključiti da su imena 4.642 
ljudi i žena preuzeta iz knjige &quot;Čačanski kraj u NOB-u - pali borci i žrtve&quot;, 
a 2.025 imena koristeći druge izvore. Autori saopštiše da su najviše korišćeni 
izvori publiciste Milomira Jovanovića, &quot;Mir-Mila&quot;, koji su objavljeni 
u &quot;Čačanskom glasu&quot; od 14. oktobra 2001. do 1. februara 2002. 
godine. Delom su korišćeni i crkveni protokoli umrlih i dokumentacija u Međuopštinskom 
istorijskom arhivu u Čačku. Korišćeni su podaci i iz neke druge arhivske graće, 
kao i iz hronika nekih sela.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:1.2pt;margin-bottom:.0001pt;text-align:justify;text-indent:38.65pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Što 
se tiče podataka koji su korišćeni iz publikacije &quot;Čačanski kraj u NOB 
-u - pali borci i žrtve&quot;, ne bi moglo da bude nikakve primedbe o njihovoj 
verodostojnosti, jer te podatke je prikupila grupa savesnih i odgovornih 
publicista i istoričara. Tu su dati podaci o svakom poginulom: ime jednog od 
roditelja, godina roćenja, zanimanje, mesto prebivališta, vreme i način 
stradanja. Podaci koje su autori koristili iz publikacije koju je pripremio 
Milomir Jovanović ili profesor &quot;Mir-Milo&quot;, kako je se prestavio 
autor, nemaju vrednost. On se nije postarao da prikupi sve podatke o osobama 
koje je unosio u spisak kako bi sa sigurnošću bio utvrćen njihov identitet. 
Mnoge podatke o licima koje je uvrstio meću izginule, prikupljao je od 
nepouzdanih lica, a često je pozivao preko &quot;Čačanskog glasa&quot; da mu 
građani prikupljaju podatke i da predaju advokatskoj kancelariji Vitomira Ćalovića 
u Čačku, koji mu je bio saradnik u ovom poslu. Zbog toga, taj spisak izginulih 
poseduje mnoge nedostatke i netačnosti, na koje mu je Opštinski odbor SUBNOR-a 
u Čačku ukazao u svojoj publikaciji &quot;Obmana zvana Zločin bez 
kazne&quot;.<o:p>
</o:p>
</span></p>
<p class="MsoNormal" style="margin-top:.7pt;text-align:justify;text-indent:38.4pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Izgleda 
da Davidović i Timotijević nisu mnogo brinuli o tome koliko su podaci 
profesora &quot;Mir-Mila&quot; tačni. Oni su njih prihvatili kao neosporne, jer 
izgleda da im je bio zajednički cilj da pronaću što više &quot;komunističkih 
žrtava&quot;. Zbog toga se meću 2.025 poginulih koje su autori uneli u spisak 
veliki broj ne može da identifikuje - ko su i da li su postojali. Tu se nalaze 
904 čoveka koji nemaju imena oca, ili majke, 946 nema godinu rođenja, a 526 
nemaju imena ni jednog roditelja niti godine roćenja. Od toga broja za 78 je 
mesto prebivališta bilo u Čačku. Ovo se posebno ističe, jer u Čačku je u 
ratnim godinama bio veliki broj Nedićevih i Ljotićevih formacija, kao i civila 
u službi okupacione vlasti, ili su bili u službi okupatora, pa postoji mogućnost 
da nisu bili Čačani. Za ove &quot;Čačane&quot; vršili smo provere. 
Kontaktirali smo sa građanima Čačka iz tih generacija, jer je grad tada bio 
relativno mali, pa su se međusobno poznavali. I, oni nam nisu mogli dati 
podatke da su takve osobe postojale. Verujemo: da su autori odgovornije prišli 
ovom poslu, mnoge od tih osoba ne bi se našle na ovom spisku. Ovi mladi istoričari 
su više puta isticali da su u prošlosti istoriju ratnih događaja pisali ljudi 
koji za to nisu stručni, ili da su radile po narudžbini. Možda bi na ovom 
primeru oni mogli nešto da nauče od tih &quot;nestručnjaka&quot;.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:37.7pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Za 
veliki broj osoba u spisku poginulih ne zna se vreme smrti, niti je siguran 
podatak od koga su usmrćeni. Često kao vreme smrti je navedena godina, a u više 
slučajeva, koje smo proverili, postoji ogromna vremenska razlika od onoga šta 
je napisano do stvarnog vremena smrti. Ono što je još gore, ljudi su olako 
stavljali na spisak mrtvih, a proverom je utvrđeno da je veliki broj tih koji 
su oglašavani mrtvim umirali prirodnom smrću, čak i nekoliko decenija 
kasnije. Među tim &quot;mrtvima&quot;, danas, kada ovo pišemo, ima ih živih! 
Na Davidovićevim i Timotijevićevim spiskovima mrtvih se nalaze 124 osobe za 
koje se tvrdi da su &quot;nestale&quot;. Ne zna se gde, kada i kako su nestale, 
ali su, ipak, stavljene na popis usmrćenih. Po kojim kriterijumima je to učinjeno?</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-left:1.2pt;text-align:justify;text-indent:
37.9pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Primetno 
je da su autori prilikom utvrđivanja ko su izvršioci ubistva u mnogim slučajevima 
proizvoljno imenovali ubice. Ta proizvoljnost naročito je iskazivana kod 
ubistava pri kraju rata i po njegovom okončanju, u vreme kada su ta ubistva 
pripisivana komunistima. Kao izvršioci mnogih imenovana je OZN-a. Na tom spisku 
se nalazi 508 umorenih od jeseni 1944. do kraja 1948. godine, a pripisana je 
OZN-i. Očito je da su autori imali želju da ovu službu prikažu kao zločinačku, 
koja je ubijala ljude bez ikakvog razloga, gde je stigla, bez utvrđivanja 
njihove krivice. OZN-i su pripisana i mnoga ubustva zločinaca koji su ginuli u 
borbi sa vojskom i milicijom u odmetništvu. Zanemaruju se činjenice da je među 
tim odmetnicima bio veliki broj onih koji su počinili teške zločine u 
prethodne tri godine, pa se nisu smeli predati organima vlasti, pošto su mogli 
odgovarati pred sudovima za svoja nedela. Ti odmetnici su vodili teške borbe sa 
pripadnicima vojske, milicije i OZN-e. Oni su od početka 1945. godine kasnije 
ubili 103 osobe: 57 vojnika, milicionara i pripadnika OZN-e i 46 civila, najčešće 
aktivista vlasti.&trade; Uz to, činili su zlodela i maltretiranja građana, a 
devojke su - šišali da bi ih nagrdili.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">I 
pored činjenice da su autori dali dosta podataka o formiranju i postojanju 
sudova na području Čačka, sastavu sudija i sudskih veća, uz prikaz nekih 
presuda tih sudova, u spiskovima usmrćenih ne navodi se ni jedan slučaj da je 
neko streljan po presudama ovih sudova. Nasuprot tome, sva streljanja se u tom 
vremenu pripisuju OZN-i. Ako se zna da izvršenje smrtnih presuda sudova nije ni 
bilo u nadležnosti OZN-e, već Povereništva unutrašnjih poslova, jasna je 
namera autora da su imali želju da službu OZN-e stave iznad sudske vlasti,kao 
i da su sudovi formalno postojali. Zbog toga pitamo Davidovića i Timotijevića: 
Koji su im izvori kojima su se koristili kada su sva ova ubistva stavljali na 
teret ove OZN-e?<o:p>
</o:p>
</span></p>
<p class="MsoNormal" style="margin-left:.5pt;text-align:justify;text-indent:38.65pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">No, 
da bi o ulozi sudova mnoge stvari bile razjašnjene, navodimo podatke iz rada 
nekih od njih. Istoričar Đuro V. Rodić, koji je više od četiri godine istraživao 
rad Vojnih sudova za područje uže Srbije od druge polovine 1944. i u celoj 
1945. godini navodi da su vojni sudovi na tom području u navedenom periodu 
izrekli 634 smrtne presude, da je njih 333 izvršeno, ostale su ukinute. Vojni 
sudovi u Čačku su osudili na smrt 28 osoba, a smrtna kazna izvršena je nad 
17; drugima je ukinuta.<sup>199</sup> Podatak je to koji govori da su svi 
okrivljeni pred sudovima koristili pravnu zaštitu i da su presude prvostepenih 
sudova u velikom procentu preinačivane od viših sudova i da nisu ljudi tako 
ubijani kako se želi prikazati.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:38.4pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Neprihvatljiva 
su objašnjenja Davidovića i Timotijevića u vezi sa spiskom da &quot;podaci o 
ovim licima nisu potpuni... i da grešaka u spisku sigurno ima i da je to 
rezultat nedostatka istorijskih izvora&quot;, a nikako želja autora da 
falsifikuju istoriju. Možda bi se ovo moglo prihvati da podaci u popisu ne upućuju 
na mnoge druge zaključke koji suprotno govore.<o:p>
</o:p>
</span></p>
<p class="MsoNormal" style="margin-top:.5pt;margin-right:0mm;margin-bottom:0mm;
margin-left:39.6pt;margin-bottom:.0001pt;line-height:13.2pt;mso-line-height-rule:
exactly;background:white"><span lang="SR-CYR" style="mso-ansi-language:SR-CYR">Nedostaju 
objašnjenja:<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">• 
Otkuda su se u spisku našla imena lica koja su umrla prirodnom smrću nekoliko 
godina pred Drugi svetski rat?<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">• 
Otkuda su se u spisku našla lica koja su oglašena usmrćenim, a da su još u 
životu?<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">• 
Otkuda u spisku, i to veliki broj, lica koja su oglašena mrtvim, a ona su živela 
po jednu, dve, tri, četiri, čak i pet decenija po vremenu oglašenja da su 
ubijena, ili na drugi način usmrćena?<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">• 
Kako su se u popisu našla lica koja su po dva puta upisana kao ubijena u različitim 
vremenskim terminima, a neka su od tih lica umirala prirodnom smrću mnogo 
godina posle rata?<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">• 
Otkuda u spisku lica, i to u prilično velikom broju, za koja smo utvrdili da 
nisu postojala, a oglašena su ubijenim, odnosno mrtvim?<o:p>
</o:p>
</span></p>
<p class="MsoNormal" style="margin-left:1.2pt;text-align:justify;text-indent:
38.65pt;line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Ako 
je iskrena izjava autora da oni nisu imali želju da falsifikuju prošlost, zašto 
su u najvećem broju ova lica označavana kao žrtve komunista, a ubijena su od 
drugih vojnih formacija? Bilo bi dobro da nam autori objasne od kuda im takvi 
izvori u kojima su sadržane teške laži. Sve ovo govori da je nepobitna istina 
da su Davidović i Timotijević imali jedino želju da pronađu što veći broj 
usmrćenih koje bi mogli da označe kao žrtve komunista.<o:p>
</o:p>
</span></p>
<p class="MsoNormal" style="margin-right:.25pt;text-align:justify;text-indent:
37.9pt;line-height:13.45pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Kontrolom 
popisa ubijenih, mi nismo mogli, niti smo imali tu mogućnost, da izvršimo 
sveobuhvatnu proveru, već samo na manjem području, ali smo i tako utvrdili sa 
kakvom su se nečasnom radnjom služili autori. Mi ćemo nastojati da i dalje 
radimo na proveri ovog spiska, o čijim ćemo nalazima drugom prilikom 
obavestiti javnost.<o:p>
</o:p>
</span></p>
<span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">Slede podaci o osobama koje su se našle među 
usmrćenim, a da to nisu. Neki su još živi, drugi su umirali prirodnom smrću 
mnogo godina kasnije od kada su oglašeni mrtvim, kao i onih koji nisu postojali 
a &quot;ubijani su&quot;, pa i onih koji su po dva puta &quot;ubijani&quot;, ali 
i mnogi drugi sa različitim sudbinama.</span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_42.htm"><b>Prethodni dokument</b></a></TD>
<TD><a href="38_44.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

