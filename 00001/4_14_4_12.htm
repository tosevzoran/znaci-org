<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_11.htm"><b>Prethodni dokument</b></a></TD>
<TD><a href="4_14_4_13.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST ŠTABA 4. GRUPE JURIŠNIH KORPUSA OD 6. 
AVGUSTA 1944. POTČlNJENIM KORPUSIMA ZA SPREČAVANJE PRODORA OPERATIVNE GRUPE 
DIVIZIJA NOVJ PREKO KOPAONIKA KA BRUSU1</strong></p>
<p align="center">ŠTAB</p>
<p align="center">ČETVRTE GRUPE JURIŠNIH KORPUSA JUGOSLOVENSKE VOJSKE U OTADŽBINI</p>
<p align="center">O. BR. 16.— 6. avgusta 1944 godine POLOŽAJ</p>
<p align="center">ZAPOVEST</p>
<p>Karta razmere 1 : 100.000 sekcije Kuršumlija i Novi Pazar.</p>
<p>Partizanske snage do sada neutvrđene jačine pod komandom Peke Dapčevića 
pošto su probile odbranu Ibra dočepale su se grebena Kopaonika.2 U toku 6 
avgusta treći jurišni pus vodio je borbu sa nadmoćnim komunističkim snagama 
na Mramoru.3 Komunisti koji su dolazili sa juga nadkriljavajući levo krilo 
ovoga korpusa i koristeći maglu uspeli su da ga odbace severno od Brzeće. 
Drugi jurišni korpus stupio je u borbu sa komunistima oko 12 časova i uspeo je 
do mraka da ovlada prvim komunističkim položajem: Jastrebac — Sabido — 
Bri-ševac.4 Komunisti su se zadržali neposredno pred položajem ovoga korpusa, 
koji je zanoćio na položaju k. 1234 — k. 1157— Ogledna.</p>
<p>Namera je komunističkih snaga da se dočepaju verovatno-grebena 
Ogledna—Lepa Gora, kako bi stupili u vezu sa komunistima iz Toplice.5 U ovom 
pogledu već su primećena roki-ranja komunističkih snaga, koje su se povlačile 
dolinom Toplice ispred drugog jurišnog korpusa. U toku sedmoga avgusta 
komunisti će verovatno pokušati da koncentrišu jače snage i da napadnu drugi 
korpus verovatno sa težištem prema Ogledni. Oni mogu i ostaviti zaštitnice 
prema drugom korpusu, a sa glavninom da se probiju istočno i dočepaju Lepe 
Gore ili da ostavljajući zaštitnice prema drugom jurišnom korpusu izvuku 
glavninu u pravcu Kuršumliske Banje radi sjedinjenja sa Top-ličkom grupom.6</p>
<p>Da bi naše trupe ovladale osloncem i stvorile mogućnost za dalju ofanzivnu 
akciju</p>
<p align="center">NAREĐUJEM:</p>
<p>1. — Prvi i peti jurišni korpus polaze 7 avgusta u 3 časa sa dosadašnjeg 
prenoćišta sa zadatkom da se što pre dočepaju Milanovog Vrha na Suvom Rudištu 
(Suvo Rudište danas nije bilo posednuto partizanima već je na njemu bio jedan 
bataljon trećeg korpusa). Kad uzmu Suvo Rudište u svoje ruke ova dva korpusa 
pošto se obezbede sa pravca zapada intervenišu udruženom snagom prema položaju 
koji drži drugi jurišni korpus na taj način što će ako čuju jaču borbu 
prema selu Kneževu, svoje snage uputiti u napad pravcem Bećirovac — Mramor i 
pravcem Suvo Rudište — Vojetin — Velike Livade, kako hi se pojavili u bok 
komunističkim snagama, koje budu napadale na drugi korpus.</p>
<p>Ako se ne bude čula borba u pravcu sela Kneževa, onda ova dva korpusa 
postupaju na taj način t.j. što će prvi korpus najbrže nadirati preko 
Vojetina i Velikih Livada sa težnjom da što pre izbije prema visu Oglavlje 
severno od sela Gornji Levići, a peti jurišni korpus preko Bećirovca ka 
Mramoru.</p>
<p>2.&nbsp; — Drugi jurišni korpus ostaje u odbrambenom rasporedu na 
dosadanjem položaju sa zadatkom da taj položaj zadrži po svaku cenu a naročito 
Vis Ogledna.7</p>
<p>3.&nbsp; — Treći jurišni korpus ulazi u sastav rezerve grupe s tim što 
će do 6 časova izbiti na vis Brložnik, na kom položaju će ostati u rezervi 
grupe do upotrebe.</p>
<p>4.&nbsp; — Radio veza: po radio zapovesti svaka dva časa mora se održavati 
da bi se jedinicama moglo upravljati. Skre-ćem pažnju na održavanje radio 
veze jer se u toku 6. VIII ni jedna stanica nije javljala, što je imalo za 
posledicu neracionalno angažovanje snaga i delimično umesto opšteg i potpunog 
uspeha.</p>
<p>5.&nbsp; — Ako bude lepo vreme na svim markantnim tačkama paliti vatre po 
dve vatre na deset metara odstojanja, kako bi se moglo pratiti napredovanje naših 
trupa. Pored ovoga trupe će davati i snage signalnom municijom kako su 
propisani za 7 avgusta.</p>
<p>6.&nbsp; — Štab grupe 7. avgusta od 5 časova biće kod drugoga korpusa na 
k. 1234, a dalje promene mesta javiće radio putem. U svakom slučaju vezu sa štabom 
dobiće jedinice preko drugoga korpusa.</p>
<p>7.&nbsp;— Ranjene vojnike upućivati u Brus.</p>
<p>8.&nbsp; — Ishrana trupa: trupne komore upućivati u selo Vlaj-kovci da 
prime hlebac. Napomena:</p>
<p>Sve starešine moraju imati na umu da se stom borbom rešava pitanje Srbije. 
Trupe moraju bezuslovno izvršiti dobivene zadatke i ma kakvo opravdanje ne može 
se primiti. Peko Dapčević mora biti uništen inače situacija će biti 
strahovito teška za dalji naš rad. Zato zahtevam krajnje zalaganje svih starešina 
i boraca, a Komandant će na svaki način redovno obaveštavati ovaj štab o 
situaciji kod sebe, kako bi se snage pravilno upotrebile u borbi i izvojevala 
odlučna pobeda.</p>
<p>Prijem zapovesti potvrditi rađiogramom 7. avgusta u 5 časova, a do istoga 
vremena takođe i po kuririma.</p>
<p align="center">Na IZVRŠENJE!</p>
<p align="center">NAČELNIK ŠTABA-KAPETAN&nbsp;</p>
<p align="center"><strong>Neš. Nedić</strong></p>
<p align="center">KOMANDANT-MAJOR</p>
<p align="center"><strong>Drag. S. Račić</strong></p>
<p align="center">DOSTAVLJENO: komandantu I, II, III i V jur. korpusa</p>
<p>1 Original (pisan na mašini, ćirilicom) u Arhivu VII, Ča, k. 77, reg. br. 
21/3 (S-V-H289)</p>
<p>2 Vidi dok. br. 6, nap. 2.</p>
<p>3, 4 i 7 Vidi dok. br. 27, 29 i 31.</p>
<p>5 i 6 Odnosi se na 21, 24. i 25. diviziju NOVJ.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_11.htm"><b>Prethodni dokument</b></a></TD>
<TD><a href="4_14_4_13.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
