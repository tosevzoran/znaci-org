<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_47.htm"><b>Prethodni dokument</b></a></TD>
<TD><a href="49_49.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b>Napad na Sv. 
Križ<o:p>
</o:p>
</b></p>
<p class="MsoNormal">&nbsp;<o:p>
</o:p>
</p>
<p class="MsoNormal">U međuvremenu, dok je štab 9. korpusa planirao protivudar 
na neprijateljske snage koje su se nalazile u Trnovskoj šumi i Čepovanskoj 
dolini, 31. divizija je krajem februara dobila zadatak da napadne i uništi 
domobransko uporište u Sv. <span lang="DE" style="mso-ansi-language:DE">Križu 
iznad Selške doline. U topografskompogledu Sv. Križ je bio veoma jak. 
Domobrani su se jako utvrdili u nekoliko zgrada i oko njih izgradili bunkere 
koje su okružili i žicanim preprekama. Uporište je branilo oko stotinu 
neprijateljskih vojnika, većinom partizanskih dezertera. Napad je trebalo da se 
dobro obezbedi jer su intervencije neprijatelja bile mogućne s obzirom na 
blizinu susednih uporišta i Škofje Loke u kojoj se nalazilo oko 1.100 
neprijateljskih vojnika. Većina naših snaga bila je raspoređena na obezbeđenje 
napada, dok su svega dva bataljona imala zadatak da direktno napadaju Sv. Križ 
i Kališe.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Prešernova 
brigada imala je zadatak da neposredno napada Sv. Križ i Kališe, dok je 
Gradnikova koja se nalazila na položajima na liniji Gabrk — Sv. </span>Florijan 
— Rupar — Sv. Tomaž, trebalo da onemogući eventualnu intervenciju 
neprijatelja iz Škofje Loke u pravcu Selške i Poljanske doline.</p>
<p class="MsoNormal">Prema naređenju štaba divizije, Gradnikova brigada je 
morala ostaviti jaku zasedu blizu minskog polja koje će u Soteski u neposrednoj 
blizini Škofje Loke, na drumu za Selce, postaviti divizijski mineri i da uputi 
jednu četu iznad raskrsnice gde se od glavne ceste u dolini odvaja put za Lušu. 
Zadatak ove čete bio je da neprijatelju onemogući dalji prodor preko minskog 
polja. Jedan bataljon je poseo položaje na sektoru Rupara, a jaču zasedu 
postavio je na vrh Lubnika (k. 1024) iznad Škofje Loke. Ovaj bataljon je imao 
zadatak da kontroliše i one staze koje iz Škofje Loke vode padinama Lubnika 
prema zapadu. Bataljon na desnom krilu brigadnog rasporeda postavio je jaku 
zasedu u rejon crkve kod Sv. Florijana radi kontrole uporišta Mure, dok su 
ostale snage raspoređene na liniji Okrogov-nik — k. 543 iznad Gabrka.</p>
<p class="MsoNormal">Štab brigade je bio odgovoran za blagovremeno miniranje i 
rušenje druma Skof ja Loka — Gorenja Vas na odseku Mure — Visoko.</p>
<p class="MsoNormal">Gradnikova brigada se 8. marta danju prebacila iz Dolenje 
Trebuše u Cerkno, a zatim preko Novaka produžila na sektor Mlaka — Četena 
ravan i u toku iduće noći posela predviđene položaje.</p>
<p class="MsoNormal">Prešernova brigada je jednim bataljonom 9. marta u 23 časa 
napala neprijateljski garnizon u Kališama i do 4 časa izjutra oslobodila selo, 
dok je drugim bataljonom koji su podržavale naša artiljerija (po jedan brdski 
top kal. 75 mm, protivtenkovski kal. 45 mm i automatski top kal. 20 mm), prateća 
četa štaba divizije i jedna minerska četa inžinjerijskog bataljona divizije, 
rano izjutra napala i Sv. Križ. Uskoro zatim, nakon veoma uspešnog dejstva naše 
artiljerije uporište je likvidirano. <span lang="DE" style="mso-ansi-language:DE">Ubijeno 
je deset domobrana, pet zarobljeno, dok su ostali pobegli u Selca. Naše 
jedinice su brzo dejstvovale, pa su neprijatelja tako iznenadile da je njegova 
intervencija iz susednih uporišta bila neznatna.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Prema naređenju 
štaba divizije, Gradnikova brigada se tog dana prebacila na sektor Žirovski 
vrh — Razpotje — Cerkljanski vrh i tamo se osigurala od pravca Idrije, 
Dolomita, Lučina i Gorenje Vasi. Na ovom sektoru ostala je dva dana, pa se 12. 
marta okupila u Zelinu da se kamiona prebaci u Dolenju Trebušu<a style="mso-footnote-id:
ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a>.<o:p>
</o:p>
<o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Zapovest štaba 31. 
    divizije od 3. i 9. marta 1945. (Arhiv IIRP, F. 276/1V); ižveštaji štaba 
    31. divizije zä 9, 11. i 12. mart 1945. štabu 9. korpusa (Arhiv IIRP, F. 
    276a/I); izveštaj štaba 31. divizije od 16. aprila 1945. štabU 9. korpusa 
    (Arhiv IIRP, F. 276); relacija štaba 31. divizije od 12. marta 1945. (Arhiv 
    IIRP, F. 22/11); Karl Leskovec: &quot;Zavzetje domobranske postoj anke pri 
    Sv. Križu nad Selško dolino&quot; (&quot;Vojaški informator&quot;, 
    1/1963, str. 54).</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_47.htm"><b>Prethodni dokument</b></a></TD>
<TD><a href="49_49.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

