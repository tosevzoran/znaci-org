<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_172.htm"><b>Prethodni dokument</b></a></TD>
<TD><a href="27_174.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading31" align="center" style="margin-top:0mm;margin-right:0mm;
margin-bottom:0mm;margin-left:49.0pt;margin-bottom:.0001pt;text-align:center;
text-indent:-49.0pt;line-height:normal;mso-pagination:widow-orphan lines-together;
page-break-after:avoid;background:transparent"><a name="bookmark164"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Heading3Spacing2pt1">U PROLEĆNOJ OFANZIV</span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Heading3Spacing2pt1">I</span></p>
<p class="Bodytext81" align="center" style="margin-left:80.0pt;text-align:center;
text-indent:-80.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext86">Prema dnevniku 2. bataljona</span></p>
<p class="Bodytext1" style="margin-top:0mm;margin-right:9.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="HR" style="font-family:&quot;Times New Roman&quot;;
mso-ansi-language:HR;mso-fareast-language:SR-CYR">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:9.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Uoči završne ofanzive 2. bataljon je imao u svom 
sastavu tri čete, sa 570 dobro naoružanih boraca. Osim toga, u sastavu 
bataljona imali smo jednu mitraljesku četu ea 4 mitraljeza maksima i 5 nemačkih 
šaraca, minobacačku četu sa 6 minobacača 82 mm, vod protivkolskih topova sa 
2 topa 45 mm, vod protivkolskih pušaka, vod za vezu sa centralom, 7. telefona i 
jednu primopredajnu radio-stanicu, sanitetski vod i vod za snabdevanje.</span></p>
<p class="Bodytext31" align="center" style="margin-top:0mm;margin-right:0mm;
margin-bottom:0mm;margin-left:110.0pt;margin-bottom:.0001pt;text-align:center;
text-indent:-110.0pt;line-height:normal;background:transparent"><span lang="SR-CYR" style="font-size:12.0pt;mso-bidi-font-size:
9.0pt;font-family:&quot;Times New Roman&quot;;mso-fareast-language:SR-CYR" class="Bodytext3">SREMSKI 
FRONT</span><span lang="SR-CYR" style="font-size:12.0pt;mso-bidi-font-size:9.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:9.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextItalic1">Četvrtak, 
12. april 1945.</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> U 4 časa i 45 minuta počeo je opšti napad na 
frontu od Dunava do Save u pravcu Vinkovaca. Naša brigada je napadala front 
oslonjena desnim krilom na desnu obalu Dunava, a levim na 13. proletersku 
brigadu u rejonu kote 98. Glavni udar je nanosila levim krilom 1. bataljona i 
desnim krilom 2. bataljona, pravcem kota 132 — kota 128 — južža grupa kuća 
sela Mohova. Artiljerijska priprema trajala je petnaest minuta i u 5 časova 
izvršen je juriš na frontu čitave brigade. Juriš je ponovljen, i tek u 6 časova 
i 40 minuta front je bio probijen. Počinje gonjenje neprijatelja, koji je 
mestimično još davao otpor po dubini. U 17 časova i 30 minuta oslobodili smo 
Vukovar (za jedanaest časova borbe 1. proleterska brigada savladala je dvadeset 
pet kilometara).</span></p>
<p class="Bodytext1" style="margin-top:0mm;margin-right:9.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U Vukovaru, na reci 
Vuki, Nemci su pri povlačenju porušili most, te nam je otežano gonjenje. Pešaci 
su reku prešli gazom, ali su vozila i teško njaoružanje zastali. Naređeno je 
da prenoćimo u Vukovaru, a u toku noći da se podigne most.</span></p>
<p class="Bodytext1" style="margin-top:0mm;margin-right:9.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ovog dana 2. bataljon 
je u borbi od Šarengrada do Vukovara ubio 315 Nemaca i zarobio 247. Gubici 2. 
bataljona bili su 47 poginulih i 62 ranjena (najviše gubitaka imali smo pri 
samom proboju fronta).</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextItalic1">Petak, 
13. april.</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> — U 6 časova ujutro izvršili smo marš pravcem 
Vukovar—Borovo. Na otpor nismo nailazili; pa ipak nam je naređeno da u Borovu 
zastanemo. U 18 časova i 30 minuta smo dobili naređenje da krenemo pravcem 
Borovo—Bobota—Tordinci-—Korog—Palača—Lastovo, gde smo stigli sutradan 
u 5 časova i 30 minuta.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextItalic1">Subota, 
14. april.</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> U Lastovu smo ostali do podne, a u 12 časova i 30 
minuta krenuli smo peške prema Šodlovcima, pa zatim zapregama pravcem Kortina 
Semeljci—Široko Polje—Tomašanci, gde smo u 17 časova naišli na otpor 
Nemaca i ustaša. Bataljon je ubrzo razbio neprijatelja, pa se borba prenela u 
rejon sela Gorjana, kojim smo ovladali sa padom mraka. Tom prilikom zaplenili 
smo četiri minobacača 82 mm i troja kola natovarena minobacačkim minama; 
zarobili smo šest Nemaca, dok ih je sedam bilo mrtvih. Mi smo imali tri mrtva i 
šesnaest ranjenih.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Bataljon je ostao na 
prenoćištu u selu Gorjanima. Štab bataljona se smestio u kuću Martina Blaževića, 
strojobravara, koji je bio oduševljen našim dolaskom. Komesar bataljona, 
Nikica Vukojević, iako umoran, do pola noći je ostao s njim u razgovoru.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Ja sam — veli 
Martin — imao dodira s partizanima i ranije, ali ti naši partizani nisu bili 
tako opremljeni kao što ste vi sada.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Te noći se Martin 
opio, a bilo je dovoljno vina i za članove štaba bataljona, kao i za ostale 
borce koji su se bili zatekli u Martinovoj kući. On je nosio oveći balon vina 
od čete do čete nudeći borcima da piju.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextItalic1">Nedelja, 
15. april.</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> U 11 časova i 45 minuta bataljon je izvršio marš 
pravcem: Gorjani—Bela Vila—Đakovački Kućanci—Drenje—Muedičevac—šuma 
Vuka—Milinci—Čenkovo—Dobrogošće—Sapna. U Sapnu smo stigli u 22 časa 
i 45 minuta. U selu su nae sačekali i pružili jači otpor ustaše i domobrani. 
U tamnoj i kišovitoj noći, na samom ulasku u selo, na nas je otvorena 
uraganska vatra iz mitraljeza i minobacača. Bataljon se brzo razvio za borbu i 
odgovorio žestokom paljbom; nakon kraćeg okršaja neprijatelj je bio proteran 
iz sela. Ovog puta su se ustaše prevarile — čitavu našu prethodnicu, ojačanu 
streljačku četu, propustili su (namerno, a možda je nisu ni primetili) i 
otvorili vatru na čelo glavnine bataljona prilikom njegovog ulaska u selo. 
Bataljon se brzo razvio za borbu iz pokreta, prešao na juriš i prvim naletom 
upao u selo.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Komandir 1. čete, 
ujedno komandir prethodnice, samoinicijativno je ostavio jedan vod na zapadnoj 
ivici Dorkovca, a ostali deo čete orijentisao nazad, da pomogne glavnini 
bataljona. Dobivši vatru s leđa, neprijatelj se našao u okruženju. Nastala 
je opšta panika i bežanija u noć. Sakrivali su se po seoskim kućama. 
Komandir 3. čete uspeo je da uhvati trojicu ustaša u jednoj seoskoj kući, u 
kojoj su pokušavali da se presvuku u civilna odela. Dok su se mučili oko 
izuvanja mokrih i blatnjavih čizama, naišao je naš komandir. Komandir voda za 
vezu, kome je poginuo konj pod kolima koja su prevozila sredstva za vezu, pošao 
je u obližnju štalu da od seljaka dobije konja i nastavi pokret prema položaju. 
Međutim, kad je prišao jaslama i počeo da dreši konja, iz jasala je iskočio 
ustaša zapomažući.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Milost, gospodcne! 
Imam troje dece i ženu!</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Komandir voda za 
snabdevanje Rade Matijašić sa još dva kuvara zarobio je odeljenje od sedam 
domobrana, koji su prilikom bežanja preko vrtova natrapali baš na naš vod za 
snabdevanje. Tako je preko čitave noći trajao &quot;lov&quot; na razbijene 
domobrane i ustaše.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Oko ponoći vatra je 
prestala. Tu i tamo čulo se dovikivanje: &quot;Stoj, ko ide?&quot; Komandant 
bataljona je naredio 1. i 2. četi da produže napad na selo Darkovac. Neki 
terenski radnik dao nam je podatke da je selo jako utvrđeno i opasano rovovima. 
Darkovac je udaljen svega jedan kilometar od Sapne; osim toga se nalazi na uzvišenju. 
Rešili smo da sačekamo dok svane. Deo bataljona isturismo na zapadnu ivicu 
sela Sapne radi obezbeđenja prema Darkovcu, a glavninu rasporedismo u 
neposrednoj blizini po štalama, da se odmori.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Prolećna kišica romrš&gt;a, 
tu i tamo poneki rafal iz Darkovca zapljušti po krovovima kuća u Sapni. Svetleći 
meci ocrtavaju putanje svog leta u mrkloj noći.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Negde oko 2 časa posle 
pola noći iz sela Darkovca otvorena je žestoka paljba. Nakon nekoliko minuta 
začuo se uzvik:</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Juriš, napred! 
Ura! Bombe bacaj!</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Zatim se začulo praštanje 
ručnih bombi. Trgli smo se iza sna. Da nije ko od naših krenuo bez naređenja 
da iznenadi domobrane i ustaše? U bataljonu smo imali jednog borca — 
lutalicu, za koga se nikad nije znalo gde se nalazi i kojoj četi pripada. U 
borbi za oslobođenje Beograda bio je kontuzovan i od tada ga prozvasmo 
&quot;Gluvi&quot;, jer je stvarno slabo čuo, a i ono malo što bi čuo, ako mu 
ne bi bilo po volji, pravio se kao da ne razume. Bio je odličan strelac.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">U Beogradu je naoružan ruekom snajperkom. Pored 
snajperke nosio je i nemački šmajser. On je to ovako objašnjavao.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Onajperka služi za 
precizna gađanja, i to na dalja odstojanja, a šmajser i bliska noćna dejstva.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Bio je vrlo hrabar. Više 
puta je znao da se primakne neprijateljevom rovu, da pobaca bombe, a onda da 
uskoči u rov da bi bilo šta zgrabio, i da bi po povratku pokazao drugovima da 
je i noćas bio &quot;u kontaktu s neprijateljem&quot;.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">I ovog puta smo najpre 
pomislili da je Gluvi u akciji. Ubzro stiže vest da Gluvi tvrdo spava kod voda 
za snabdevanje. U Darkovcu, nakon desetak minuta žestoke paljbe, ponovo je 
nastalo smirenje. Niko nije znao ko je vršio juriš i bacao bombe. Nagađali 
smo: možda su se ustaše i domobrani između sebe potukli? U stvari, sutradan 
pošto je izvršen juriš na Darkovac, na desetak metara ispred samog rova naišli 
smo na ubijenog komandirovog konja. Konj se poplašio, trgao i pobegao u noć 
ispred jedne zgrade u kojoj je bio smešten štab bataljona. Uputivši se prema 
Darkovcu, naišao je na ustaše i izazvao paniku među njima. Poginuo je od žestoke 
paljbe koju je neprijatelj sručio na njega.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U borbi za Sapnu naš 
bataljon je izgubio najmilijeg druga, političkog komesara Nikicu Vukojevića, 
sa još pet boraca.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextItalic1">Ponedeljak, 
16. april.</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> U toku noći stalno je pripucavano iz sela 
Darkovca. Ustaše su se razbesnele. Dovikivali su nam i pevali o Paveliću, a 
zatim pucali u noć nemilice iz mitraljeza i minobacača. Izvršili su čak i 
protivnapad u prazno, jer ih niko nije napadao. Kao da su se utrkivali u tome ko 
će više municije da utroši, a ujedno doprineli da &quot;borba&quot; bude što 
burnija. Pred zoru smo izvršili pregrupaciju jedinica, koncentrisali 
mitraljeze, minobacače i protivkolske topove, te uz dobro osmatranje s jedne 
zgrade na ivici sela, u samo svitanje, izvršili vatrenu pripremu i u 6 časova 
jurišali na Darkovac. Nakon petnaest minuta selo je bilo u našim rukama, U 
ovoj borbi zarobili smo dvanaest domobrana i zaplenili šezdeset konjskih kola 
pod zapregom natovarenih ratnom opremom, četiri topa škode, dva minobacača 82 
mm, dve radio-stanice manjeg dometa, nekoliko jahaćih konja i mnogo druge 
opreme. Po ovlađivanju Darkovcem produžili emo gonjenje neprijatelja koji je 
bežao pravcem Čaglin—Milanlug—Vukojevica—Gradište—Bekteže. U Bektežu 
Nemci su dali jači otpor. Nakon kraće borbe proterali smo neprijatelja iz 
sela. Dobili smo naređenje da naš bataljon tu zanoći, dok je 1. bataljon 
produžio gonjenje neprijatelja.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextItalic1">Utorak, 
17. april.</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> Dobili smo naređenje od štaba brigade da naš 
bataljon izvrši marš pravcem Bekteže—Slavonska Požega. Marš je počeo 
posle doručka u 9 čaeova. Već u 9 časova i 40 minuta naša prethodnica se 
sukobila s jačim neprijateljevim snagama u selu Kuli. Dobivši podatke od 
prethodnice da su u Kuli Nemci, štab bataljona sa glavninom ode da, s juga, 
zaobiđe Kulu, a prethodnica je i dalje vršila pritisak duž komunikacije. 
Nemci su bili primorani na povlačenje ka Slavonskoj Požezi. Neprijatelj 
odstupa cestom. Naš bataljon naetupa s manjim snagama duž ceste, a glavnina južnije 
i naporedno s neprijateljevim odstupanjem. Za nas je nepovolšije što nastupamo 
preko uzoranih njiva, a tek ponegde se služimo seoskim stazama, dok neprijatelj 
upotrebljava komunikaciju. Naša prethodnica vrši pritisak duž ceste, a 
neprijatelj manjim zasedama pruža otpor. Kad se u rejonu majura Ferovac čelo 
našeg bataljona izravnalo s čelom neprijatelja u odstupanju, nastao je odlučujući 
trenutak. Izvršili smo zaokret nadesno i dobili razvijen front prema boku izdužene 
kolone begunaca. Otvorena je vatra duž čitave kolone, a onda izvršen juriš. 
Nemci su potisnuti prema severu. S ceste je skrenula i njihova artiljerija i 
nekoliko motornih vozila natovarenih raznom opremom i celokupnom komorom. Bili 
su primorani da odstupe preko uzoranih njiva u pravcu Kutijeva. Ali pošto je naša 
desnokrilna kolona već bila ušla u Kutijevo, otud su bili odbijeni. Tada pokušavaju 
da se probiju u pravcu Slavonske Požege. Držeći se svog pravca nastupanja, 
glavnina bataljona je izbila u rejon majura Ferovac, gde se razvila žestoka 
borba. Neprijatelj je po svaku cenu nastojao da se probije u pravcu Slavonske Požege, 
što je nakon dvočasovne borbe manjem delu njegovih vojnika i pošlo za rukom.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U Kutjevskom polju i u 
dolini Kutjevačke reke neprijatelj je ostavio čitavu komoru, nekoliko motornih 
vozila, nekoliko dvokolica punih artiljerijske i minobacačke municije, 
artiljeriju, minobacače i drugu ratnu opremu.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ovo je treća 
ozbiljnija borba po redu koju je vodio naš bataljon posle proboja sremskog 
fronta. Ovde nismo uspeli tačno izbrojati mrtve ni ranjene, ali prema žestini 
borbe i grupama zarobljenika, koje smo upućivali štabu brigade, ceni se da je 
samo naš bataljon zarobio preko sto neprijateljevih vojnika, a oko pedeset njih 
je ostalo da leži u Kutjevskom polju.<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Zaplenili smo mnogo 
materijala, između oetalog jednu haubicu, dva topa, mnoštvo artiljerijske i 
minobacačke municije, nekoliko motornih vozila, oko 150 pušaka i drugog 
materijala koji nismo uspeli prikupiti. Produžili smo gonjenje neprijatelja, a 
sakupljanje plena prepušteno je jedinicama koje su se kretale iza nas.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:28.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextItalic1">Sreda, 
18. april.</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> U noći između 17. i 18. aprila s jednim delom 
bataljona stigli smo do sela Jakšića. U 18 časova i 15 minuta bataljon je 
krenuo pravcem Trapari— Blacko—Pleternica i tu se postavio za napad na 
Pleternicu.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:28.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextItalic1">Četvrtak, 
19. april.</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> U 10 časova izvršen je opšti napad na 
Pleternicu. Naš bataljon je jurišao na groblje iznad sela. Nakon nekoliko 
ponovljenih juriša i teške borbe, naši borci su uspeli da zauzmu groblje. 
Neprijatelj je izvršio protivnapad i po cenu velikih žrtava povratio groblje. 
Predveče 19. aprila komandant bataljona uvodi u borbu svoju rezervu (jednu pešadijsku 
četu). Počela je jaka artiljerijska priprema, a u isto vreme je rezerva 
krenula s jurišnih položaja. Izvršen je silovit juriš i pod jakom 
artiljerijskom vatrom četa je upala u groblje. Neprijatelj je bio proteran, ali 
naša artiljerija je još tukla po groblju. Zbog slabe organizacije veze nije se 
moglo artiljeriji narediti da prenese vatru po dubini, tako da su naši borci 
imali osetne gubitke od sopstvene artiljerije! Pre pada mraka Pleternica je bila 
oslobođena.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:28.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextItalic1">Petak, 
20. april.</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> U Pleternici se naš bataljon smestio jednim 
delom, a dve čete su bile isturene u pravcu sela Sulkovca. Zbog velikih 
gubitaka na Pleternici, naš bataljon je ostavljen da se sredi, dok su 1. i 3. 
bataljon produžili gonjenje neprijatelja. Na odmoru u samoj Pleternici 
pretrpeli smo veliku štetu od neprijateljeve artiljerije. Uništen nam je jedan 
top i troja kola s municijom. Poginulo je nekoliko konja, a iz stroja nam je 
izbačeno petnaest boraca,</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:28.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U borbama za 
Pleternicu, komandant divroije Vaso Jovanović, prilikom izdavanja naređenja 
komandantu 1. proleterske brigade, skrenuo je posebnu pažnju na najjače 
neprijateljevo uporište — groblje iznad Pleternice:</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:28.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Groblje je ključ 
odbrane Pleternice, a tvoja brigada dejstvuje tim pravcem.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:28.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Drugom bataljonu bio je 
dodeljen baš taj najteži zadatak. Groblje je nekoliko puta prelazilo iz ruke u 
ruku u toku 19. aprila. I stvarno, Pleternica nije bila oslobođena sve dok nije 
bilo groblje zauzeto.</span></p>
<p class="MsoNormal" align="right" style="text-align:right"><span style="font-size:8.0pt;mso-fareast-language:SR-CYR" class="Bodytext312">Savo 
PUZIĆ</span><span lang="RU" style="mso-ansi-language:RU"><o:p>
</o:p>
</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_172.htm"><b>Prethodni dokument</b></a></TD>
<TD><a href="27_174.htm"><b>Slede&#263;i dokument</b></a></TD></TR></TABLE></CENTER> 

</TD></TR></TABLE>

</body></html>
