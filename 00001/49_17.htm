<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_16.htm"><b>Prethodni dokument</b></a></TD>
<TD><a href="49_18.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b>Spajanje 
Gradnikove i Goriške brigade<o:p>
</o:p>
</b></p>
<p class="MsoNormal">&nbsp;<o:p>
</o:p>
</p>
<p class="MsoNormal">Posle prelaska železničke pruge brigada se više dana 
zadržavala iznad Jurešča odakle je upućivala patrole u Notranjsko i na Nanos 
radi prikupljanja boraca koji su bili odsečeni od glavnine. Ovim se brojno 
stanje brigade povećalo na 300 do 400 boraca<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a>. 
Pošto je neprijatelj kroz sektor Nanosa prošao samo drumovima, a da nije 
detaljnije pretraživao unutrašnjost šuma, naše jedinice su ponovo našle ne 
samo teško naoružanje koje je bilo ostavljeno prilikom povlačenja brigade već 
i ranjenike koje neprijatelj nije mogao otkriti.</p>
<p class="MsoNormal">Štab brigade je uspostavio vezu sa štabom 14. divizije 
koji je upravo pripremao napad na takozvani Stani-petov most na železničkoj: 
pruzi Ljubljana — Postojna. U napadu su učestvovale i jedinice Gradnikove 
brigade koje su imale zadatak da noću 13/14. oktobra, ruše železničku prugu 
između stanica Logatec i Rakek i soreče intervenciju neprijatelja koji se 
nalazio na ovom delu pruge. Brigada je uspešno izvršila ovaj zadatak<a style="mso-footnote-id:
ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a>.</p>
<p class="MsoNormal">Čim je Štampetov most porušen brigada se povukla t 
ponovo pripremila za povratak na Slovenačko primorje. Prugu je trebalo preći 
između Rakeka i Postojne, blizu neprijateljskog uporišta Rauberkomande. Međutim, 
kad se prethodnica naše kolone približavala pruzi iznenada je upala u 
neprijateljsku zasedu. Posle kraće borbe prethodnica se povukla i brigada se 
razvila i krenula u napad<a style="mso-footnote-id:ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a>. 
S obzirom na to što je neprijatelj na ovom odseku pruge bio obavešten o 
prisutnosti partizanskih snaga i što je pruga osiguravana jakim zasedama, štab 
brigade je rešio da se preko nje neće probijati na tom mestu, već je sa 
svojim jedinicama krenuo ulevo, u pravcu Jurešča gde je, između Selca i 
Pestraneka, bez ikakvih smetnji, prešao železničku prugu. Štab brigade je, 
zatim, sa 2. bataljonom produžio u Vipavsku dolinu i zadržao se u Smarju da 
prikupi sve one borce koji su se u toku poslednjih borbi udaljili od svojih 
jedinica. Ostali bataljoni su se, sa istim zadatkom, zadržali nekoliko dana na 
sektoru Pivke. Sada je brojno stanje brigade iznosilo 600 do 700 boraca.</p>
<p class="MsoNormal">Na zadatku mobilizacije novih boraca brigada je radila sve 
do 1. novembra, kad je preko Podkraja krenula u pravcu Crnog Vrha radi 
reorganizacije i spajanja sa Go-riškom brigadom<a style="mso-footnote-id:ftn4" href="#_ftn4" name="_ftnref4" title><span style="mso-special-character:footnote" class="MsoFootnoteReference">[4]</span></a>.</p>
<p class="MsoNormal">Krajem septembra 1943. na Slovenačkom primorju dejstvovalo 
je već sedam brigada koje su bile pod neposrednom komandom štaba Primorske 
operativne zone. Šestog oktobra privremeno su formirane tri divizije<a style="mso-footnote-id:ftn5" href="#_ftn5" name="_ftnref5" title><span style="mso-special-character:footnote" class="MsoFootnoteReference">[5]</span></a>: 
Triglavska, Gorička i Tršćanska.</p>
<p class="MsoNormal">Operativno područje Goričke divizije bila je Gorica, Tršćanske 
— Kras i Triglavske — sektor Tolmina, Idrije i Gorenjskog, sve do Save. Gorička 
brigada ušla je u sastav Goričke divizije, a Gradnikova brigada koja se u to 
vreme nalazila pod operativnom komandom štaba 14. divizije, u sastav Tršćanske 
divizije. Ovom naredbom rasformirana je i Primorska operativna zona.</p>
<p class="MsoNormal">Glavni štab NOV i POS bio je mišljenja da je na 
teritoriji Slovenačkog primorja i Gorenjskog dovoljno samo dve divizije. Zbog 
toga je rasformiran Operativni štab za zapadnu Sloveniju i ponovo formirana 3. 
operativna zona &quot;Alpska&quot;. Takođe je rasformirana Tršćanska divizija 
i od 3. novembra na teritoriji Slovenačkog primorja i Gorenjskog dejstvovale su 
samo dve divizije: Gorička i Tri-glavska<a style="mso-footnote-id:ftn6" href="#_ftn6" name="_ftnref6" title><span style="mso-special-character:footnote" class="MsoFootnoteReference">[6]</span></a>.</p>
<p class="MsoNormal"><span lang="DE" style="mso-ansi-language:DE">U sastavu 
Triglavske divizije bilo je pet brigada; 3. SNOB &quot;Ivan Gradnik&quot;, 7. </span>SNOUB 
&quot;France Prešern&quot;, 16. SNOB &quot;Janko Premrl Vojko&quot;, Gorička i 
Tolminska brigada. Ova poslednja je bila predviđena da se spoji sa Prešernovom, 
a Goriška, sa Gradnikovom. Tako je od početka novembra 1943. tadašnja 26. 
divizija imala do kraja rata u svom sastavu tri brigade: 3. SNOUB &quot;Ivan 
Gradnik&quot;, 7. SNOUB &quot;France Prešern&quot; i 16. SNOB &quot;Janko 
Premrl Vojko&quot;, ili skraćeno: Gradnikovu, Prešernovu i Vojkovu<a style="mso-footnote-id:ftn7" href="#_ftn7" name="_ftnref7" title><span style="mso-special-character:footnote" class="MsoFootnoteReference">[7]</span></a>. 
Reorganizovana Gradnikova brigada imala je 5 bataljona sa ukupno 1450 boraca<a style="mso-footnote-id:ftn8" href="#_ftn8" name="_ftnref8" title><span style="mso-special-character:footnote" class="MsoFootnoteReference">[8]</span></a>.&nbsp;<o:p>
</o:p>
</p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a><span lang="DE" style="mso-ansi-language:DE"> 
    Prema sećanju Vinka Šumrade.<o:p>
    </o:p>
    </span></p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a><span lang="DE" style="mso-ansi-language:DE"> 
    Prema sećanju Vinka Šumrade.<o:p>
    </o:p>
    </span></p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a><span lang="DE" style="mso-ansi-language:DE"> 
    Prema sećanju Vinka Šumrade.<o:p>
    </o:p>
    </span></p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a><span lang="DE" style="mso-ansi-language:DE"> 
    Prema sećanju Vinka Šumrade.<o:p>
    </o:p>
    </span></p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a><span lang="DE" style="mso-ansi-language:DE"> 
    Zbornik, tom VI, knjiga 7, dok. br. 209 (naredba Operativnog štaba za 
    zapadnu Sloveniju od 6. okt. 1943).<o:p>
    </o:p>
    </span></p>
  </div>
  <div style="mso-element:footnote" id="ftn6">
    <p class="MsoFootnoteText"><a style="mso-footnote-id:ftn6" href="#_ftnref6" name="_ftn6" title><span style="mso-special-character:
footnote" class="MsoFootnoteReference">[6]</span></a><span lang="DE" style="mso-ansi-language:DE"> 
    Gorička divizija prvo je dobila broj 27, kasnije 32, i najzad 30. divizija 
    NOV i POJ, dok je Triglavska prvo bila 26, a zatim 31. divizija NOV i POJ.<o:p>
    </o:p>
    </span></p>
  </div>
  <div style="mso-element:footnote" id="ftn7">
    <p class="MsoFootnoteText"><a style="mso-footnote-id:ftn7" href="#_ftnref7" name="_ftn7" title><span style="mso-special-character:
footnote" class="MsoFootnoteReference">[7]</span></a><span lang="DE" style="mso-ansi-language:DE"> 
    Zbornik, tom VI, knjiga 8, dok. br. 66 (izveštaj štaba 3. operativne zone 
    &quot;Alpska&quot; od 3. nov. 1943. </span>Glavnom štabu NOV i POS).</p>
  </div>
  <div style="mso-element:footnote" id="ftn8">
    <p class="MsoFootnoteText"><a style="mso-footnote-id:ftn8" href="#_ftnref8" name="_ftn8" title><span style="mso-special-character:
footnote" class="MsoFootnoteReference">[8]</span></a> Zbornik, tom VI, knjiga 8, 
    dok. br. 66.</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_16.htm"><b>Prethodni dokument</b></a></TD>
<TD><a href="49_18.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

