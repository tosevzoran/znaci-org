<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_90.htm"><b>Prethodni dokument</b></a></TD>
<TD><a href="4_14_3_92.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA ISTAKNUTOG DELA ŠTABA VRHOVNE 
KOMANDE OD 16. MARTA 1944. POTČINJENIM KOMANDANTIMA ZA SPREČAVANJE PRODORA 
JEDINICAMA 2. PROLETERSKE I 5. DIVIZIJE NOVJ U SRBIJI1</strong></p>
<p>Istaknuti Deo Štaba Vrhovne&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
— Hitno!</p>
<p>komande Jugoslovenske Vojske,</p>
<p>O. Br. sl.</p>
<p>16 marta 1944 g.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>{8 časova)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Položaj&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p align="center">ZAPOVEST</p>
<p align="center">(sekcija Višegrad—Vardište, 1 : 100,000)</p>
<p>Neprijatelj je po uspelom prelazu Lima kod Setihova uspeo da do zore 16 ov. 
mes. ovlada linijom: Ravanci — Mi-oče.2 Namera mu je produženje pokreta za 
Srbiju. Pokret može da vrši pravcem preko Zlatibora, ili preko Tare.</p>
<p>Naše snage braniče i sprečavati prelaz preko [pl.] Tare.</p>
<p align="center">NAREĐUJEM:</p>
<p>1) Desni otsek,&nbsp; k-t p.poručnik Nešković,3&nbsp; jačina: brigada »Majora 
Todorovića« sa ojačanjem mobilisanih.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>1). — Poseda i brani otsek: Dubovik — Jagodinja, sprečavajući prelaz ka 
Tari. Deo položaja od Dubovika do Višegrada osmatrati. Vezu odžavati: desno 
sa stražama na Drini levo sa komandantom srednjeg otseka na Bijeloj i sa opšt. 
rezervom u Veletovu. Izviđanje vršiti odašiljanjem povremeno izviđačkih 
vodova ka Ravancima i Budimliji. Organizovati obaveštavanje. Odbranu ovoga 
otseka pomagače odelenja bacača iz reona Bijele, kao i mitraljezi sa srednjeg 
otseka. Komandno mesto komandanta ovoga otseka biće kod Jagodinje.</p>
<p>2) Srednji otsek, k-t kapetan Subotinčić,4 jačina Višegradska brigada.</p>
<p>2). — Poseda i brani otsek: Bijela—Dobrun, sprečavajući prelaze za Taru 
i Sta-niševac. Vezu održavati desno sa komandantom desnog otseka kod 
Jagodinje, a le-vo sa komandantom levog otseka na Staniševcu i Or-linji, kao i 
sa rezervom u Veletovu. Izviđati prema Ra-vancima preko Granja i dobrunske 
Rijeke. Organizo-vati obaveštajnu službu i osmatranje. Odbranu otseka pomagače 
odelenje bacača sa Bijele i sa Staniševca, kao i mitraljezi sa Stoca i 
Orli-nje.</p>
<p>Komandno mesto iznad Dobruna.</p>
<p>3). — Levi otsek, k-t kapetan Vasiljević,5 sastava brigada »5 oktobar« 
(privremeno bez 1 bat).</p>
<p>3). — Poseda i brani Sta-niševac (Orlinja—Kubrik), zatvarajući pravce 
od Dobruna i Vardišta. Vezu održavati desno sa komandantom srednjeg otseka kod 
Dobruna, levo sa Vardištem. Odbranu će pomagati mitraljezi i bacači sa Bijele 
i Staniševca. Izviđanje vršiti ka Ravancima preko dobrunske Rijeke i ka 
Bijelim Brdima preko Vardišta i Macuta.Organizovati obaveštajnu službu i 
osmatranje. Komandno mesto ovoga komandanta biće na Staniševcu (blizu ili u kući 
Petra Jevtića).</p>
<p>4). — Prateća četa postaviće se po odelenjima bacača na Staniševcu i 
Bijeloj, tako da najbolje može da pomanje6 odbranu celog položaja, a naročito 
Jagodinje i Staniševca. 1 mitraljez i1l. mitraljez postaviće na reon srednjeg 
otseka tako da pomaže odbranu i desnog otseka. Po 1 mitraljez postaviti na 
Stocu, Staniševcu i kod brigade »5 oktobar«.</p>
<p>6). — Opšta rezerva (brigada »Bosna« i štabno ljustvo komandanta Bosne 
i komandanta Drinskog korpusa) postaviće se u centralni položaj u Veletovo, sa 
zadatkom pomaganja odbrane ma kog napadnutog dela položaja.</p>
<p>7). — Veze održavati kuririma i relejima, koje odmah postaviti. Za vezu sa 
Vardištem i Višegradom koristiti postojeće veze. Po mogućstvu organizovati 
putem kurira vezu sa Pribojem i Jablanicom. O ovome će voditi računa komandant 
Višegradske brigade.</p>
<p>8). — Bolesne i ranjene upućivati u bolnicu preko Vardišta, no s tim što 
će se odabiranje ranjenih i bolesnih vršiti na pre-vijalištu u Veletovu.</p>
<p>9). — Ishranu će regulisati intendant Višegradske brigade sporazumno sa 
svojim komandantom. Komandanti će odrediti komesare, koji će izuzimati 
hranu.—</p>
<p>10). — Bataljon na Macutama služiće za obezbeđenje levog krila i izviđanje 
u pravcu Ravanaca, Bijelih Brda i (docnije) Jablanice.</p>
<p>11). — Izveštaje mi slati svaka tri časa, a po potrebi i u svako doba kad 
se ukaže prilika i bude bilo promena.</p>
<p>12). — Ja ću se danas nalaziti na Staniševcu, a docnije u Veletovu.</p>
<p>13). — Komandant Višegradske brigade uputiće kapetanu Subotinčiću svo 
naoružano ljudstvo svoje brigade koje nije u brigadi »5 oktobar« i narediće 
formiranje jedinica u koliko ovo već nije učinjeno. Komandant Rogatičke 
brigade narediće komandantu sreza da mu najhitnije uputi svo naoružano 
ljudstvo, ostavljajući samo stražu na St. Brodu (Đurovići).</p>
<p>Pre odlaska sravniti časovnike kod načelnika štaba ove komande.</p>
<p>Sve jedinice, izuzev jedinica iz rezerve zauzeće svoje položaje u toku današnjeg 
dana. Položaje najsavesnije i najsolidnije utvrditi.</p>
<p align="center">S verom u Boga za Kralja i otadžbinu!</p>
<p align="center">Draža nas vodi ka veličini i slobodi.</p>
<p align="center">Pobeda je naša!</p>
<p>Dostavljeno:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Vrhovnoj komandi, komandantima otseka i brigada i komandantu Drinskog 
korpusa.</p>
<p>Komandant, đ-štabni potpukovnik: Zaharije Ostojić</p>
<p align="center">M. P.7</p>
<p>Napomena: Deo brigade majora Dangića biće u severnoj grupi kuća Babina 
Potoka (zap. od Višegrada) i vršiće obez-beđenje desnog boka brigade majora 
Todorovića.</p>
<p>Svaki k-t odseka uputiće u ovaj štab po dva kurira za vezu. —8</p>
<p>Po zapov. k-ta</p>
<p>nač. štaba Kap. I kl. Stevo Glumac</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 163, 
reg, br. 28/2 (BH-V-292).</p>
<p>2&nbsp; Posle dvodnevnih borbi u rejonu s. Sehitovo, Rudo, s. Bijelo Brdo 
protiv četnika Drinskog korpusa, 2. proleterska udarna i 5. udarna divizija 
NOVJ završile su forsiranje r. Lima i prodrle u Srbiju (tom I, knj. 20, dok. 
br. 150).</p>
<p>3&nbsp; Radomir.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>4 Radomir.</p>
<p>5 Dragiša.</p>
<p>6 pomaže.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>7 Okrugli pečat: »Komanda jugoslovenske vojske u otadžbini — Gorski štab 
br. 1«.</p>
<p>8 Poslednji pasus dopisao je Stevan Glumac, mastilom, ćirilicom.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_90.htm"><b>Prethodni dokument</b></a></TD>
<TD><a href="4_14_3_92.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
