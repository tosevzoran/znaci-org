<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_194.htm"><b>Prethodni dokument</b></a></TD>
<TD><a href="4_14_3_196.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ ŠTABA VRBASKE BRIGADE OD 24. JUNA 1944. 
KOMANDANTU ZAPADNE BOSNE O BORBAMA PROTIV DELOVA 12. KRAJIŠKE NOU BRIGADE U ČELIĆIMA1</strong></p>
<p>KOMANDA</p>
<p>vrbaske Četničke brigade</p>
<p>Pov. Broj: 258/44 24 juna 1944 godine</p>
<p>Predmet: Relaciju od</p>
<p>20 juna 1944. god.,—</p>
<p>dostavlja. —</p>
<p align="center">KOMANDANTU ZAPADNE BOSNE 300 2 I KOMANDANTU 31O 3 KORPUSA</p>
<p>U duhu postojećeg Vašeg naređenja,4 dostavlja se izve-štaj o borbi na dan 
20 juna 1944 godine kako sledi:</p>
<p>Snage I, II i III. bataljona ove brigade prema zapovesti Komandanta 310 
Korpusa Str. Pov. br. 749 od 17 juna o.g. pripadale su u sastav desne kolone pod 
komandom poručnika brata Vujačića.5</p>
<p>I. bataljon ove brigade 19 o.mj. u 21 čas na veče krenuo je od crkve u 
Javoranima pravcem: Boljanići, Badanj, Zubovići, Viševice, Maslena Bukva (Rađići) 
i na 20. o.mj. u 5 časova izjutra napao je partizane u Čelicima i iste 
protjerao do crkve na Vranjem Brdu, gde je sačekao glavninu kolone gde je određen 
prema Zivinicama6 da osigurava kolonu od Stola i Večića.</p>
<p>I bataljon noću 19/20 o.m.j. bio je na pretstraži Ćukovac odakle je krenuo 
u 3.40 časova ujutro pravcem Rađići, Otlovići, Koštici, Solaji, Mokri Lug i 
Carići, gde je primio borbu u 6 časova ujutro u sastavu sa letećom brigadom i 
proterao partizane do »Ciganke« (Skender-Vakuf), gde se zadržao do 16 časova. 
Istoga dana borba je bila duga i žestoka u kojoj je neprijatelj imao dosta žrtava, 
za koje još nismo mogli dobiti podatke. Sa naše strane žrtava nije bilo.</p>
<p>III. bataljon krenuo je noću 19/20 o.mj. u 24 sata iz Agi-na sela7 pravcem: 
Vučića brdo, Rapta, Rađići gde se spojio sa letećom brigadom i Opsječkim 
bataljonom i krenuo Kostići, Šolaji, gde je dobio zadatak da zauzme Omar i 
Paunoviće pa Skender Vakuf. U Omaru i Paunovićima udarili su na partizansku 
zasedu, otvorila se borba koja je bila žestoka, a kratka, jer se morao povući 
čistim terenom do Obradovića, gde se zadržao do 16 časova.</p>
<p>U borbi sa desnom kolonom učestvovali su Banjalučki i Jajački partizanski 
odredi i jedan bataljon XII Krajiške part. brigade. Možda ih je bilo i više, 
o čemu nije još tačno utvrđeno.</p>
<p>Borba je trajala na 20 o.mj. od 5 sati ujutro do 17.30 sati na veče. 
Partizani su imali 9 mrtvih i više ranjenih, za koje ranjenike nismo tačan 
broj utvrditi mogli.8</p>
<p>Sa naše strane nije bilo gubitaka. Plijena nije bilo. Zarobili smo jednog 
partizana bez oružja, koji je skoro mobi-lisan.</p>
<p>Partizanske druge snage došle su od Večića i sa Stola koje su udarile 
koloni s boka i došle za leđa levog krila kolone, zbog čega se kolona morala 
povlačiti prema Čukovcu. Zbog povlačenja čitave kolone, snage I, II i III 
bataljona ove brigade povukle su se po bataljonima na polazna mesta radi odmora 
i hrane i nastavile sa izviđanjem prema neprijatelju i prikupljanju podataka.</p>
<p>IV bataljon ove brigade sudjelovao je u levoj koloni, od koga još nisam 
dobio izveštaja, te će se po primitku istog odmah dostaviti.</p>
<p>S verom u Boga za Kralja i Otadžbinu!</p>
<p>U akta9</p>
<p>Po zap. Komandanta Ađutant, Drag. 10</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 214, 
reg. br. 14/4 (BH-V-11918).</p>
<p>2&nbsp; Šifra za Komandu zapadne Bosne.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>3&nbsp; Brojčana oznaka za Srednjobosanski korpus.</p>
<p>4&nbsp; Nije utvrđeno o kojem naređenju je reč.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>&nbsp;5 i 6 Vidi dok. br. 190.</p>
<p>7&nbsp; Dvanaestog juna Vrbaska brigada je, u Aginom Selu, vodila borbu 
protiv 2. bataljona 12. krajiške brigade. Vidi tom IV, knj. 26. dok. br. 115.</p>
<p>8&nbsp; Jedinice NOVJ nisu imale gubitaka (tom IV, knj. 26, dok. br. 115).</p>
<p>9 Napisano mastilom, ćirilicom.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>10 Prezime nečitko.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_194.htm"><b>Prethodni dokument</b></a></TD>
<TD><a href="4_14_3_196.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
