<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_220.htm"><b>Prethodni dokument</b></a></TD>
<TD><a href="4_14_3_222.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA 4. GRUPE JURIŠNIH KORPUSA OD 
16. JULA 1944. KOMANDANTU 1. JURIŠNOG KORPUSA ZA NAPAD NA JEDINICE NOVJ U 
TOPLICI1</strong></p>
<p>ŠTAB</p>
<p>Četvrte grupe jurišnih korpusa jugoslovenske vojske u otadžbini</p>
<p>O. BR. /12 16 jula 1944. godine</p>
<p>POLOŽAJ</p>
<p align="center">KOMANDANTU I 2 JURIŠNOG KORPUSA.—</p>
<p align="center">Karta raz. 1 : 100.000 sekcija Kuršumlija.</p>
<p>Komunističke snage na desnoj obali reke Toplice i Kosanice pokušavaju da 
traže izlaz radi izvlačenja. Tako jedna grupa od oko 400 prodrla u toku 15 
jula na zapad preko Kuršumlijske banje do sela Mirnica3 a odatle se 16 jula oko 
podne prebacila na levu obalu r. Toplice kod sela Žuča i otišla u pravcu s. 
Sagonjevo.</p>
<p>Za ovom komunističkom grupom upućen V jurišni korpus pravcem s. Nevade — 
s. Sagonjevo sa zadatkom da napadne i uništi ovu grupu.</p>
<p>Noću 15/16 jula na otseku Drugog Kosovskog, II i III jurišnog korpusa pokušali 
su komunisti proboj sa jačim snagama ali su uz teške gubitke odbijeni.4</p>
<p>Naše trupe moraće iskoristiti sadašnje povoljne prilike i napasti 
protivnika na desnoj obali Kosanice i Toplice što pre u kom cilju,—</p>
<p align="center">NAREĐUJEM:</p>
<p>1.&nbsp; — U toku 17 jula mora se ovladati polaznim položajem na levoj 
obali Kosaničke reke kako bi se pripremio dalji napad u pravcu planinskog 
grebena Sokolovica. Polazni položaj zauzeće se našim napadom po sledećem:</p>
<p>a)&nbsp; Drugi Kosovski korpus polazi u napad 17 jula u 3 časa sa polaznog 
položaja Crna Čuka (889) i napada na otsek k. 827</p>
<p>—&nbsp; Brankova kula (811) sa zadatkom da ovlada ovim otsekom i zadrži ga 
u svojim rukama kao polazni položaj za opšti naš napad na komunističke snage 
u prostoru Jablanice.5</p>
<p>b)&nbsp; I jurišni korpus polazi 17 jula u 3 časa iz s. Mačkovca preko Kuršumlije 
u pravcu s. Ljuše sa zadatkom da napadom na pravcu Ljuša — Brankova kula i 
na pravcu s. Rudari</p>
<p>—&nbsp; Brankova kula potpomogne napad drugog jurišnog korpusa sa kojim 
zajedno ima ovladati položajem k. 827 — Brankova kula (811) sa jakim obezbeđenjem 
na svom desnom krilu i boku.</p>
<p>v) Komandu nad drugim Kosovskim korpusom i I jurišnim korpusom kad zauzmu 
položaj koji im je određen prima kapetan Predrag Raković komandant I jurišnog 
korpusa.</p>
<p>2.&nbsp; — Zauzeće položaja k. 827 — Brankova kula obele-žiti 
paljenjem tri velike vatre i signalnom municijom a isto tako i radio putem.</p>
<p>3.&nbsp; — Veza: radio putem kao i do sada. Kurire konjanike uputiti do 10 
časova u ovaj štab koji se nalazi u selu Mačko-vac u kući Dragutina Čarapića, 
gde će štab biti i u toku 17 jula.</p>
<p>4.&nbsp; — Ishrana: — kako je regulisano zapovešću O. BR. 116</p>
<p>5.&nbsp; — Sanitetska služba: ranjene i bolesne vojnike upućivati u Kuršumliju.</p>
<p>Napomena: Kuriri mogu slobodno prolaziti kroz Kuršumliju. Vojnicima se 
zabranjuje odlazak u Kursumliju bez stvarne službene potrebe po pismenoj 
dozvoli komandanata brigada.</p>
<p>Na položaju od Kuršumlije pa na jug do s. Ljuša nalazi se dobrovoljački 
bataljon iz Kuršumlije. Komandant I jurišnog korpusa i komandant drugog 
Kosovskog korpusa stupiće u vezu sa njima i urediti zajednički napad u cilju 
ovlađivanja levom obalom Kosaničke reke. Ovaj bataljon je obavešten o našem 
sutrašnjem napadu.</p>
<p>I jurišni korpus u svom pokretu 17 jula može proći kroz Kuršumliju ali sa 
najčvršćom disciplinom i da se zabrani da vojnici izlaze iz stroja ma pod 
kakvim izgovorom.</p>
<p>Ostale naše trupe su na položaju od Kuršumlije do sela Tulari na samoj železničkoj 
pruzi.</p>
<p>NAČELNIK ŠTABA — KAPETAN,&nbsp;Neš. Nedić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;KOMANDANT MAJ[OR] Drag. S. Račić</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 77, 
reg. br. 8/3 (S-V-11277).</p>
<p>2&nbsp; Rimski broj jedan napisan je mastilom.</p>
<p>3&nbsp; i 6 Vidi dok. br. 218.</p>
<p>4&nbsp; U toku noći 15/16. jula jedinice 25. divizije izvršile su jači 
pritisak na četnike na levoj obali r. Toplice, dok su jedinice 21. divizije 
gonile razbijenog neprijatelja ka Lepencu — Javorcu i Jankovoj Klisuri. Vidi 
tom I, knj. 9, dok. br. 178.</p>
<p>5&nbsp; U toku noći 16/17. jula četnici su napali jedinice 21. divizije na 
položajima Crna Čuka — Lepenac. Napad je odbijen i neprijatelj je nateran na 
povlačenje (tom I, knj. 9, dok. br. 26).</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_220.htm"><b>Prethodni dokument</b></a></TD>
<TD><a href="4_14_3_222.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
