<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_158.htm"><b>Prethodni dokument</b></a></TD>
<TD><a href="4_12_3_160.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA JUGOISTOKA OD 6. NOVEMBRA 1943. 
VRHOVNOJ KOMANDI VERMAHTA O NAČINU ČIŠĆENJA OD JEDINICA NOV I POJ I OBEZBEĐENJU 
REJONA TETOVO — DEBAR — KIČEVO — STRUGA[1]</strong></p>
<p align="center">Telegram[2]</p>
<p>KR</p>
<p align="center"><strong>Strogo poverljivo</strong></p>
<p>OKW/WFST/OP (H)</p>
<p><em>Veza:</em> OKW/WFSt, Op. br. 006791/43. str. pov.[3]</p>
<p><em>Predmet:</em> Čišćenje i obezbeđenje rejona Tetovo — Debar — Kičevo 
— Struga.</p>
<p>Izvršenje napred navedenog naređenja namerava se izvesti ovako:</p>
<p>1.) Hitno zaposedanje[4]</p>
<p>a) Tetova i Gostivara od I/524. puka. Taj bataljon, koji je određen za novo 
formiranje 367. pd, nalazi se sada u Pri-zrenu i može da stigne u rejon 
angazovanja najranije 12. 11. 43.</p>
<p>b) Struge i Kičeva od jednog bataljona ili AA 100. lov. div. Ta jedinica će 
biti izvučena iz obalske odbrane i na račun zapostavljanja evakuacije plena 
transportovana jednom kolonom na mesto angazovanja; najranije prispeće 12. 11. 
43.</p>
<p>2.) Očekuje se da će zaposedanjem većih mesta, prema 1a i b, najpre 
nastati umirenje a, osim toga, da će biti moguće uspostaviti vezu između 
zaposednutih mesta i očistiti neposrednu okolinu. Ako snage ne budu dovoljne, 
moraće se uzeti delovi 1. brd. div., pošto su delovi 2. puka 
„Brandenburg&quot; već predviđeni za operaciju „Kugelblic&quot;[5] na 
osnovu specijalne obuke.</p>
<p>3.) Napad na Debar, koji su zaposeli komunisti, zahteva jače snage. One će 
biti na raspolaganju tek po završetku akcije „505&quot;. Imajući u vidu 
potrebu u vremenu za pregrupisavanje, početak ne pre 20. 11. 43. god.</p>
<p>4.) S formiranjem lokalne (bugarske) samozaštite zadužen je, u saglasnosti 
s poslanikom Nojbaherom, komandant SS i policije Albanije Fictum,[6] dok general 
u Albaniji namerno ne uzima učešća. (U Tetovu je već u formiranju jedan 
albanski bataljon milicije.)</p>
<p>5.) Kraljevski bugarski generalštab će 6. 11. u 16,00 časova saopštiti da 
je za obezbeđenje drumova Bitolj — Ohrid — Kičevo — Prilep i Kičevo — 
Bitolj odaslao preko demarkacione linije stalna izviđačka odeljenja jačine 
6—9 ljudi. Obezbeđenje demarkacione linije treba i nadalje da ostane kao i do 
sada.</p>
<p>Po pitanju postavljenom vojnom izaslaniku u Sofiji, zapo-sednuti rejoni će 
biti ograničeni[7]:</p>
<p>a) rejon Kičevo linijom Srbica — Premka — Čelopek;</p>
<p>b) rejon Ohrid linijom Trpezica — Leskovac — Asama-ti — [Visoka] Čuka.</p>
<p align="center">Komandant Jugoistoka</p>
<p align="center">(K-da Grupe armija ,,F&quot;)</p>
<p align="center">Ia, br. 3529/43. str. pov.</p>
<p align="center">od 6. 11. 43.</p>
<p align="center">Za tačnost:</p>
<p align="center">Zelmajr [Selmayr]</p>
<p align="center">g. štabni pukovnik</p>
<p>1 Snimak telegrama (pisanog na mašini) u AVII, NAV-T-311, r. 285, s. 
717—8.</p>
<p>2 Iz popunjenog zaglavlja telegrama objavljeni su samo najhitniji podaci.</p>
<p>3 U ovom naređenju piše: ,,1.) Firer je bugarskom predsedniku vlade, na 
njegovu hitnu predstavku, obećao čišćenje prostora Tetovo — Debar — 
Struga — Kičevo — Gostivar od komunista i formiranje lokalne samoodbrane 
pod zaštitom Nemačkog Vermahta i uz nemačku pomoć.</p>
<p>2.) Komandant Jugoistoka će pomenuto područje, ukoliko je to potrebno, 
hitno očistiti od bandita i držače mesta Tetovo, Gostivar, Kičevo i Strugu 
snagama Nemačkog Vermahta odnosno SS i policije dotle dok lokalna samozaštita 
ne bude u stanju da sama preuzme obezbeđenje i umirenje tog prostora.</p>
<p>3.) S formiranjem samozaštite treba, u neposredno saglasnosti s poslanikom 
Nojbaherom, po mogućstvu, zadužiti komandanta SS i policije u Grčkoj. Naoružanje 
i oprema samozaštite treba da usledi, koliko je to moguće i potrebno, iz 
italijanskog plena&quot; (AVII, NAV-T-311, r. 285, s. 713—4).</p>
<p>4 U naređenju komandanta Jugoistoka od 6. novembra 1943. komandantu 2. 
oklopne armije stoji:</p>
<p>„1.) Po firerovom naređenju, rejon Tetovo — Debar — Struga — Kičevo 
— Gostivar treba hitno očistiti od bande. Nadovezujući na to, mesta Tetovo, 
Gostivar, Debar, Kičevo i Strugu treba snagama 2. okl. A. sve dotle držati 
zaposednutima dok ne bude formirana lokalna samozaštita i dok ona ne bude u 
stanju da sama preuzme obezbeđenje i umirenje.</p>
<p>2.) Čišćenje i zaposedanje poverava se 2. okl. A. Ona će izvestiti o 
an-gažovanju snaga u potrebnom vremenu. Za posedanje pomenutih mesta sme da se 
predvidi najviše 2 bataljona, od toga 1 bataljon 254. gren. puka.</p>
<p>3.) Formiranje samozaštite uslediće putem poverenika specijalno opunomoćenog 
poslanika Nojbahera po naročitim direktivama. Naoružanje i oprema samozaštite 
ima da usledi, ako je to moguće i potrebno, iz italijanskog plena&quot; (AVII, 
NAV-T-311, r. 285, s. 715).</p>
<p>5 Vidi dok. br. 156, 173 i 178.</p>
<p>6 Jozef (Josef Vitztum)</p>
<p>7 Vidi dok. br. 167.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_158.htm"><b>Prethodni dokument</b></a></TD>
<TD><a href="4_12_3_160.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
