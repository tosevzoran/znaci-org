<html>
<head>
<meta http-equiv="Content-Type" content="text/html; charset=utf-8">

<title>Dragoslav Parmakovic: MACVANSKI PARTIZANSKI ODRED</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Dragoslav Parmakovic: MACVANSKI PARTIZANSKI ODRED</b><br>


<CENTER><TABLE border="1"><TR><TD><a href="48.htm"><b>Sadr&#382;aj</b></a></TD>
<TD><a href="48_59.htm"><b>Prethodni dokument</b></a></TD>
<TD><a href="48_61.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Bodytext0" align="center" style="margin-left:75.0pt;text-align:center;
text-indent:-75.0pt"><span lang="SR-CYR">ЧЕТНИЦИ ПРЕДАЈУ 
ЛОЗНИЦУ</span></p>
<p class="Bodytext0" style="margin-right:2.0pt"><span lang="SR-CYR">Моторизована 
колона ојачаног 699. пука надирала је од 
Липничког Шора ка Лозници „на чијим 
прилазима се појављује у суботу, 11. октобра 
по подне&quot;. Пут је био разминиран н отворен. 
Претходног дана, у Лешници, склопљен је 
споразум између немачке команде и 
четничких представника Лознице о предаји 
варошице.</span></p>
<p class="Bodytext0" style="margin-right:2.0pt"><span lang="SR-CYR">После 
борбе код Новог Села, 6. октобра, мајор 
Пантелић повукао је главнину Јадранског 
четничког одреда у Лозницу и у њену ужу 
околину. Бегунци са фронта заразили су 
градић страхом, паником, малодушношћу, 
издајством.</span></p>
<p class="Bodytext0" style="margin-right:2.0pt"><span lang="SR-CYR">Мисао 
о споразуму са командавтима казнене 
експедиције није напуштала функционере 
Горског штаба, Команду места </span><span lang="SR-CYR" style="font-size:10.5pt;mso-bidi-font-size:12.0pt" class="Bodytext10">и</span><span lang="SR-CYR"> 
иетакнуте припаднике четничке 
организације у Лозници. Иницијативу за 
преговоре мајор Панлетић је препустио 
поручнику Мики Комарчевићу, под чијом је 
командом била једна јединица Јадранског 
четничког одреда, такозвана Црна легија.</span></p>
<p class="Bodytext0"><span lang="SR-CYR">По налогу поручника 
Комарчевића, на преговоре с Немцима кренули 
су Бора Радовановић, адвокат и председник 
лозничке општине од окупације, др Милан 
Мићић и Милинко Ђорђић, чиновник „Монтаније&quot;, 
као тумач. Пребачени су преко Дрине у Шепак, 
где су их прихватиле усташке јединице и 
спровеле у Јању. По одобрењу команданта 
трупа НДХ из Осијека, командант Јање је 
спровео лозничке преговараче у Лешницу. У 
часу кад су их усташе превозиле преко Дрине 
на ушћу Јадра, немачке јединице су избиле на 
Јадар и водиле борбу са партизанима.</span></p>
<p class="Bodytext0"><span lang="SR-CYR">У Лешници су се 
четнички изасланици састали са Миланом 
Миличићем и Рафаилом Крнићем. Миличића је 
Недићева влада била поставила, за срееког 
начелника у Лозници. Рафаило Крнић је био 
председник општине у Лешници од окупације, 
а на почетку устанка је побегао у Шабац, 
Сада су њих двојица дошли са казненом 
експедицијом да преузму своје функције.</span></p>
<p class="Bodytext0"><span lang="SR-CYR">Са таквим појачањем 
лознички преговарачи су ступили у 
преговоре са немачким командантом у 
Лешници. У први мах Немци су одбили понуду о 
предаји Лознице и Црне легије, а увече је 
немачки командант дао реч да казнена 
експедиција неће никог убити у Лозници под 
условом, боље речено претњом, да ће место 
бити потпуно уништено ако и један хитац 
буде испаљен на, немачке војнике.</span></p>
<p class="Bodytext0"><span lang="SR-CYR">Преговарачи су се 
вратили у Лозницу истим путем.<sup>55</sup></span></p>
<p class="Bodytext0"><span lang="SR-CYR">Пре поласка 
делегације на преговоре, четници су 
ослободили заробљене немачке војнике и 
официре, који су били на лечењу у лозничкој 
болници. Потом су се из Лознице повукли 
мајор Пантелић, Георгије Бојић и други 
четнички функционери са већим делом 
Јадранског одреда, а у Лозници је остао 
поручник Комарчевић са Црном легијом.</span></p>
<p class="Bodytext0"><span lang="SR-CYR">И поред споразума, 
Немци су наступали опрезно. Били су 
обавештени да у Лозници има неколико хиљада 
четника, који имају и један противколски 
топ. О њиховом уласку у Лозницу Живојин 
Перишић пише:</span></p>
<p class="Bodytext0"><span lang="SR-CYR">Док су се у 
Лозничком Пољу чули крици стрељаних љу~ ди, 
а у ближој и даљој околини избијао пожар за 
пожаром, пред немачке тенкове је на улазу у 
место изишао Милинко Ђорђић са белом 
марамом и објавио предају места без борбе. 
Узет је у кола уз напомену, да ће први пуцањ 
устаника значити његову смрт. Он је тек пре 
једног дана пуштен из хапса — био је 
затворен од четника. Немци, ослобођени од 
четника, посебним знацима  
од креча обележили еу на цести своје  
присуство те авиони, који су надлетади, нису  
бацали бомбе. Народ се повукао у куће  
очекујући стрељање и паљевину, неки су се  
разбегли у брда, а повећа група наоружаних  
четника стајала је у строју на Великој луци  
— с одложеним оружјем. Пред њима су се  
појавили немачки командант и Ђорђић, који  
је уверавао, да су то на силу мобилисани  
људи, да су увидели своју грешку, те  
добровољно одлажу оружје. Позвао се на  
Немце, бивше заробљенике, неки су још били у  
болници. Командант је наредио да се  
грађанство прикупи у центар града...</span></p> 
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-indent:19.0pt;line-height:normal;
background:transparent"><span lang="SR-CYR" style="mso-fareast-language:SR-CYR">Авиони 
су престали да круже. Завладао је као неки 
мир, прекидан усамљеним пуцњевима — 
убијено је шест људи. На кућу Драгољуба 
Поповића бачене су две бомбе, погинула му је 
мајка&quot;.<sup>56</sup></span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-indent:19.0pt;line-height:normal;
background:transparent"><span lang="SR-CYR" style="mso-fareast-language:SR-CYR">Грађанство 
се искупило пред хотелом „Европа&quot;. Преко 
Ђорђића немачки командант је позвао на мир, 
ред и поштовање немачке оружане силе. 
Објавио је да ће сваки отпор бити кажњен 
смрћу и да Немци не дозвољавају постојање 
других српских оружаних снага осим 
Недићевих.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-indent:19.0pt;line-height:normal;
background:transparent"><span lang="SR-CYR" style="mso-fareast-language:SR-CYR">Немци 
су између грађана одвојили педесетак 
талаца, завели полицијски час и контролу 
кретања. Једна група Лозничана отерана је у 
Шабац на принудни рад, али је убрзо враћена.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-indent:19.0pt;line-height:normal;
background:transparent"><span lang="SR-CYR" style="mso-fareast-language:SR-CYR">Према 
извештају 342. дивизије, у Лозници је 
задобијен „велики плен&quot;. Заплењено је „веће 
муницијско складиште&quot; са 45 граната 105 мм, 
30 противтенковских граната, 40 немачких 
сандука муниције, 5.000 м штапина, 45 кг 
експлозивног пуњења, 130 кг црног барута, 1.100 
упаљача за минирање мостова.<sup>57 </sup>Четници 
су тако доказивали своју лојалност према 
немачком Вермахту.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-indent:19.0pt;line-height:normal;
background:transparent"><span lang="SR-CYR" style="mso-fareast-language:SR-CYR">После 
уласка у Лозницу 699. пук је одмах послао 
своје јединице да поседну Крст. Ову 
узвишицу на друму Лозница — Завлака (кота 
221) немачка команда је сматрала веома 
значајном, због доминантног положаја и због 
раскрснице пута према Столицама и Крупњу.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-indent:19.0pt;line-height:normal;
background:transparent"><span lang="SR-CYR" style="mso-fareast-language:SR-CYR">По 
избијању на Крст немачка јединица је одмах 
упутила јачу моторизовану извидницу у 
Тршић. Запаливши успут неколико зграда, 
извидница се вратила на Крст иетог дана.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-indent:19.0pt;line-height:normal;
background:transparent"><span lang="SR-CYR" style="mso-fareast-language:SR-CYR">Ни 
11. октобра увече обруч казнене експедиције 
око Цера и Иверка није био потпуно затворен.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-indent:19.0pt;line-height:normal;
background:transparent"><span lang="SR-CYR" style="mso-fareast-language:SR-CYR">У 
току 12. октобра<sup>58</sup> батаљони 697. пука врше 
чишћење у Милошевцу и околини, док 699. и 698. 
пук настоје да учврсте своје истурене 
положаје у Лозници, код Крста, код Малог 
Градца и у Горњој Бадањи, Стога одатле шаљу 
јаке извиђачке патроле у правцу Ковиљаче, 
Зајаче, Троноше, Завлаке, Доње Бадање и 
Иверка, а јединице на Крсту и код Малог 
Градца настоје да на том делу друма 
обезбеде међусобно саобраћање.<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-indent:19.0pt;line-height:normal;
background:transparent"><span lang="SR-CYR" style="mso-fareast-language:SR-CYR">Пошто 
Ковиљача и Зајача имају већи значај и за 
немачку привреду, 699. пук шаље тамо јаче 
јединице, да та места поседну и да се у њима 
задрже. Приликом продора у Ковиљачу немачке 
трупе су ослободиле 10 немачких војника, од 
којих 9 рањених.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:20.0pt;line-height:normal;
background:transparent"><span lang="SR-CYR" style="mso-fareast-language:SR-CYR">По 
изјави једног Немца — заробљеника „да се 
централно руководство четника и комуниста 
налази или се налазило у манастиру Троноши&quot;, 
где је овај заробљеник лично био четири 
недеље, „зна све и може водити немачке 
трупе&quot;, генерал Хингхофер је наредио 699. 
пуку да одмах заузме и спали Троношу. Увече 
је Штаб пука известио да је манастир 
Троноша спаљен.<sup>59</sup> Пук је био обавештен 
да и у Троноши има заробљених немачких 
војника, али није знао да су они раније 
спроведени у Крупањ.</span><br>
<CENTER></p>
<TABLE border="1"><TR><TD><a href="48.htm"><b>Sadr&#382;aj</b></a></TD>
<TD><a href="48_59.htm"><b>Prethodni dokument</b></a></TD>
<TD><a href="48_61.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

