<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_78.htm"><b>Prethodni dokument</b></a></TD>
<TD><a href="4_14_3_80.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA ZAPADNE BOSNE OD 22. FEBRUARA 
1944. POTČINJENIM ZA RAZMEŠTAJ NEMAČKIH RADIO-STANICA I NAČlN ODRŽAVANJA 
VEZE SA NEMCIMA1</strong></p>
<p align="center">NAREDBA POV. BR. 36</p>
<p align="center">Komandanta Zapadne Bosne za 22 februar 1944 godine</p>
<p>U zadnje vreme Nemci i Hrvati2 otpočeli su šetnju po svima četničkim 
sektorima, ispričavajući se kako traže ovo ili ono. Ti nemci koji tamo šetaju 
po našim sektorima, šetaju jedino radi špijuniranja, da bi doznali ono što 
njih interesuje i oni šalju svoja patrolna odeljenja ispričavajući se da ista 
šalju jedino radi vežbe. Nemci šalju i svoje kurire, koji trebaju da uzimaju 
izveštaje od pojedinih naših komanda o partizanima, oni šalju svoje radio 
stanice i.t.d.</p>
<p>Komandanti korpusa i komandanti brigada to sve mirno posmatraju izgovarajući 
se da su im Nemci potrebni radi municije i oružja. Neka svaki komandant sračuna 
šta je sve dobio od Nemaca, pa će računica izaći da su dobili vrlo malo 
municije i oružja.</p>
<p>Da bi se u buduće stalo jednom na put ovoj šetnji,</p>
<p align="center">NAREĐUJEM:</p>
<p>—&nbsp; &nbsp;Komandanti korpusa odrediće mesta gde će Nemci smestiti 
svoje radio stanice. Te stanice mogu biti smeštene jedino na ulaznim mestima u 
sektor jednog korpusa, kao n.pr. Karanovac, Slatina Klašnica i.t.d. a nikako 
njihove stanice da se smeštaju po sredini sektora.</p>
<p>—&nbsp; Nemački kuriri koji dolaze po izveštaje za partizane odrediti im 
mesta, gde će dolaziti po iste.</p>
<p>—&nbsp; Zabraniti svaku šetnju Nemaca i Hrvata po četničkim sektorima.</p>
<p>— Ako se desi slučaj kakve šetnje Nemaca ili Hrvata po našim sektorima, 
a van određenih mesta, pojedini će mi komandanti najhitnije dostavljati izveštaj, 
kao i komandantima korpusa.</p>
<p>Komandanti korpusa sa njihovim pomoćnicima kontrolisa-će izvršenje ove 
naredbe.</p>
<p>S VEROM U BOGA ZA KRALJA I OTADŽBINU DRAŽA NAS VODI KA VELIČINI I SLOBODI.</p>
<p>KOMANDANT, major&nbsp;Slavoljub Vranješević</p>
<p>Dostavljeno:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>K-tu 1 i 2 korpusa K-tu Župske, Crnovrške, Motajičke, Joševačke, 
Vrba-ske, Ljubićske i Teslićke brigade Sred. Bos. Korpusa. K-tu 1, 2 i 3 brig. 
Bos. Kraj. korpusa.</p>
<p>NAČELNIK ŠTABA</p>
<p>kapetan I klase&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Sergije Živanović</p>
<p>M.P.3&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;</p>
<p>1 Original (pisan na mašini, ćirilicom) u Arhivu VII, Ča, k. 233, reg. br. 
5/12.</p>
<p>2 Odnosi se na ustaške i domobranske jedinice. O saradnji četnika i Nemaca 
u zapadnoj Bosni i stavu majora Vranješevića o tom pitanju vidi: dr Joca 
Marjanović, Tajna i javna saradnja četnika i okupatora 1941—1944, Arhivski 
pregled, Beograd 1976, str. 104—106.</p>
<p>3 Okrugli pečat: »Komanda zapadne Bosne«.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_78.htm"><b>Prethodni dokument</b></a></TD>
<TD><a href="4_14_3_80.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
