<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_177.htm"><b>Prethodni dokument</b></a></TD>
<TD><a href="4_14_3_179.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREDBA KOMANDANTA DRINSKOG KORPUSA OD 6. JUNA 1944. O 
POHVALI POTČINJENIH JEDINICA ZA BORBE VOĐENE PROTIV DELOVA 37. UDARNE DIVIZIJE 
NOVJ KOD RUDOG1</strong></p>
<p align="center">NAREDBA</p>
<p align="center">Komandanta korpusa »27 mart« za 6 juni 1944 g.</p>
<p>Na dan 4 juna i noću 5/6 juna t.g. vođene su teške borbe sa komunističko-ustaškim 
bandama na reonu Celebića2 i na reonu: Batkovići — Poblačnica — Penezići 
— Šiljci — Previš — Vis — Lisa Stijena — Sokolina, kao i odbrani 
Rudog na Limu.3</p>
<p>U borbama na reonu Poblaćnica — Lim učestvovale su III i IV sandžačka 
komunističko-ustaška brigada a u reonu Čelebića neka od krajiških jedinica.</p>
<p>Rezultat borbe sa Celebića još nije poznat. Od naših jedinica na Čelebiću 
su učestvovali: 1 bataljon brigade »-Nova Srbija« i bataljon Čelebićsko-dragočavski. 
U borbama na reonu Poblačnica — Crnugovići — Penezići i na liniji: Previš 
— Vis — Lisa Stijena — Sokolina učestvovale su brigade: »Bosna«, »Viogor« 
i »Nova Srbija« kao i deo brigade »Baja Nikića«. Borba je bila žestoka, 
naročito na pojedinim reonima. U ovim borbama neprijatelj je ostavio više 
mrtvih i veći broj ranjenih, dok kod naših jedinica nije bilo gubitaka, 
blagodareći umešnom vođenju jedinica od strane starešina. Iako su naše 
snage bile bolje i na nadmoćnijim položajima, ipak su bile brojno slabije od 
neprijatelja, a imale su za zadatak ne napad, već promenu položaja, radi osujećenja 
uočenog manevra kod neprijatelja, te su jedinice manje iskoristile uspeh u 
borbi no što su mogle. U ovim borbama su se istakle sve brigade, a naročito 
brigada »Bosna« i »Nova Srbija«.</p>
<p>Započeta borba je nastavljena i u noći 4/5 juna t.g. na položaju: Vis — 
Lisa Stijena — Sokolina. Naše jedinice us-pele su da odbace neprijatelja bez 
sopstvenih gubitaka.</p>
<p>Posle ove borbe sve su brigade povučene na desnu obalu Lima, gde se očekivao 
napad neprijatelja po već uočenom manevru.</p>
<p>U toku noći 5/6 juna neprijatelj, jačine dve brigade (III i IV sandžačka) 
izvršio je koncentričan napad na Rudo. Borba je počela u 19 časova, a najveću 
žestinu je dostigla u 21 čas. Neprijatelj je obasipao varoš i položaje 
granatama velikih i malih bacača. Nisu pošteđena ni deca ni žene, ni kuće 
mirnog stanovništva. Od ovog gnusnog napada poginuo je osmogodišnji sinčić 
Milorada Akovca (pokojni Vojo) i ranjen sinčić Steva Dimića. Odbranu Rudog, 
pored ostalih jedinica činila je brigada »5 oktobar«, koja je dala sjajan 
primer odbrane. Napad na ostale delove položaja kod ostalih brigada nije 
ispoljen.</p>
<p>Odbranu mosta činilo je proslavljeno mitraljesko odelenje kaplara Savića, 
gde se i opet istakao4 mitraljezac Totić sa svojim pomoćnikom. Borba je bez 
sopstvenih gubitaka završena oko 3 časa posle pola noći, kada se neprijatelj 
okrvavljen povukao. Neprijatelj je svoje poginule bacio u Lim. Kapetan Mandić5 
primetio je oko 5 časova jedan leš niz Lim, a na mostu je viđen 1 leš u toku 
borbe, gde ga nije bilo u svanuće. Bilo je i ranjenih, što se zna po tome, što 
su crveni u s. Severin prikupljali merdevine i pokrivače, haljine i drugo za 
pravljenje nosila i obmotavanje ranjenih.</p>
<p>Iznoseći rad jedinica jurišnih brigada ovoga korpusa Pohvaljujem brigade »Bosna«, 
»Nova Srbija«, »Viogor«, »5 oktobar« i »Baja Nikića«, koje su pokazale 
punu vojničku spremnost, sposobnost, borbenost i izdržljivost u preteškim 
borbama koje vode godinama a ne samo danima i mesecima.</p>
<p>Pohvaljujem i sve starešine pomenutih jedinica i želim da i dalje istraju u 
borbama za dobro Kralja i Otadžbine.</p>
<p>III</p>
<p>Ovu naredbu saopštiti svim jedinicama sa potrebnom poukom.</p>
<p>S verom u Boga za Kralja i Otadžbinu!</p>
<p>Draža nas vodi veličini i slobodi!&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Pobeda je naša!</p>
<p>Komandant, major: A. B. Drašković</p>
<p>Dostavljeno:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>K-tu Ist. D. V. K.6 i komandantima brigada&nbsp;&nbsp;&nbsp; &nbsp;</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 167, 
reg. br. 22/2.</p>
<p>2&nbsp; Tada je u širem rejonu Celebića izvodila dejstva 2. udarna krajiška 
brigada 17. udarne divizije NOVJ.</p>
<p>3&nbsp; Borbe kod Rudog vodila je 4. sandžačka brigada. O tim borbama vidi 
tom I, knj. 16, dok. br. 197 i 199.</p>
<p>4 Vidi dok. br. 175.</p>
<p>5 Jovan.</p>
<p>6 Istaknuti deo Vrhovne komande.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_177.htm"><b>Prethodni dokument</b></a></TD>
<TD><a href="4_14_3_179.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
