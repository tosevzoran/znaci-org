<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_102.htm"><b>Prethodni dokument</b></a></TD>
<TD><a href="46_104.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading231" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;mso-pagination:widow-orphan lines-together;page-break-after:avoid;
background:transparent"><a name="bookmark65"><span lang="HR" style="mso-fareast-language:HR" class="Heading2313">Smrt 
komandanta »Buse«</span></a></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Dok 
su dvije čete 4. bataljona bile u sastavu 1. bataljona radi pojačanja udarne 
snage u borbi za drugu i treću liniju neprijateljeve odbrane, jedna četa istog 
bataljona bila je u rezervi Štaba Brigade. Oko 12 sati 20. septembra 1943. Štab 
Brigade uveo je u borbu svoju rezervu da bi zadao što jači udarac 
neprijateljevoj odbrani koja je već bila ozbiljno uzdrmana, tako da se njen 
konačan slom očekivao svakog trenutka. U jurišu 1. čete, 4. bataljona na 
neprijateljeve bunkere, ranjeno je 5 boraca i komandant bataljona Stjepan Brkljačić 
Busa, koji je zajedno sa svojim borcima jurišao na neprijatelja. Metak mu je 
presjekao arteriju na lijevoj ruci i rana je obilno krvarila. Bolničarke 4. 
bataljona zahtijevale su od svog komandanta da mu previju ranu, ali je on odbio 
s objašnjenjem da će to učiniti kad zauzmu bunker iz kojeg se neprijatelj 
branio. Busa je zauzeo bunker ručnim bombama i otvorio put četi koja je 
nastupala u pravcu željezničke stanice, ali se i </span><span lang="DE" style="font-size:12.0pt;mso-ansi-language:DE;mso-fareast-language:DE" class="Bodytext4">Busin</span><span lang="DE" style="font-size:12.0pt;mso-fareast-language:
DE" class="Bodytext4"> </span><span lang="HR" style="font-size:12.0pt;
mso-fareast-language:HR" class="Bodytext4">život, zbog velike količine 
izgubljene krvi, počeo lagano gasiti. Teško ranjenog komandanta, njegovi borci 
stavili su na nosila i ponijeli prema brigadnom previjalištu koje se nalazilo u 
s. Puklici, udaljenom 1,5 km od Miokovićeva. Na putu prema previjalištu, na 
rukama svojih boraca i bolničarki, umro je hrabri i omiljeni komandant Stjepan 
Brkljačić Busa.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Stjepan 
Brkljačić Busa rođen je u Rijeci, u naprednoj hrvatskoj radničkoj porodici. 
U Sisku je došao u dodir s komunistima, i otada do svoje smrti davao je sebe čitavog 
za ideale radničke klase. U NOR-u je od 1941. a ratovao je u Moslavini, Moslavačkom 
partizanskom odredu, zajedno sa Marijanom Cvetkovićem i Franjom Kneblom.<sup>638</sup> 
Busa je brzo zapažen svojom snažnom pojavom i vojničkim držanjem. Bio je 
borac, komandir čete, komandant bataljona i operativni oficir u Štabu Moslavačkog 
partizanskog odreda. U 12. NOU brigadi bio je na dužnosti komandanta 4. 
bataljona. U borbama je ispoljio sve odlike vojnog komandanta, ali i dobrog 
druga. Sahranjen je u seoskom groblju u Voćinu 21. septembra 1943. uz zvuke 
Lenjinovog posmrtnog marša i ispaljene plotune boraca 4. bataljona.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Poslije 
rata Savez boraca Općine Sisak prenio je posmrtne ostatke Stjepana Brkljačića 
Buse i sahranio u spomen-groblju. Na granitnom spomeniku, ispod kojeg počivaju 
oni koji su prkosili smrti, ispisane su riječi pjesnika i ratnika Jure Kaštelana: 
»U našim srcima vječno ćete živjeti vi, koji ste pali za slobodu i najljepšu 
budućnost svoga naroda i za najsvjetlije ideale čovječanstva... «.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
dramatičnoj i neizvjesnoj borbi punoj obrta, 12. NOU brigada je poslije 11 sati 
likvidirala neprijateljevo uporište i oslobodila Miokovićevo. Prije početka 
napada odnos snaga bio je 1,5:1 u korist Brigade. U prvoj fazi napada, do 
proboja prve linije neprijateljeve odbrane, povoljniji odnos snaga bio je na 
strani neprijatelja, zbog visokog kvaliteta organizacije odbrane i precizno 
planiranog vatrenog sistema. U drugoj fazi, i u toku napada na drugu i treću 
liniju odbrane na težištu napada, odnos snaga se promjenio u korist Brigade. 
Uvođenjem 4. bataljona iz rezerve, Štab Brigade je i materijalno obezbjedio 
glavni pravac napada.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
sklopu neprijateljeve odbrane bila su tri vjerovatna, topografska i taktički 
izražena pravca napada. Štab Brigade je poslije svestrane procjene i upoređivanja 
dobrih i slabih strana na sva tri pravca, odlučio da je pravac s. Katinac - 
Miokovićevo povoljniji u odnosu na ostala dva pravca (Cjepidlake - Miokovićevo 
i Nova Krivaja - Miokovićevo) iz dva razloga. Prvo, pravac Katinac - Miokovićevo 
dovoljno je kratak i veoma osjetljiv, jer cjelokupni reljef zemljišta s potokom 
»Rijeka«, željezničkom i drumskom komunikacijom i naseljenim prostorom, ne 
čini neprijateljevu odbranu homogenom cjelinom, već je razbija na više manjih 
i zasebnih otpornih tačaka. Drugo, taj pravac, obezbjeđuje relativno brz 
prodor u sam centar Miokovićeva, gdje se nalazio čvor neprijateljeve odbrane. 
Ugrožavanjem centra Miokovićeva, bio je narušen cjelokupni sistem 
neprijateljeve odbrane, tako da je neprijatelj imao samo dva izbora: borba do 
posljednjeg metka, ili se spašavati probojem. Neprijatelj se odlučio za proboj 
u pravcu Daruvara, gdje mu se nalazila matična jedinica - 4. gorski zdrug.</span><span lang="HR" style="font-size:12.0pt"> 
</span><span lang="HR" style="font-size:12.0pt;mso-fareast-language:HR" class="Bodytext4">U 
izboru i organizaciji borbenog poretka Štab Brigade poslužio se orginalnom 
varijantom. Prema borbenoj zapovjesti za napad, naređeno je da do proboja prve 
linije neprijateljeve odbrane bude borbeni poredak u borbenim kolonama, a 
poslije proboja prve linije, borbeni poredak organizovan je u dva ešelona, i 
to: 1. bataljon sa 3 čete u prvom, a 4. bataljon bez jedne čete u drugom ešelonu, 
uz podršku artiljerijske i minobacačke vatre. Silinom udara na težištu 
napada napravljena je pukotina u neprijateljevoj odbrani, i to je, relativno 
brzo, dovelo do slamanja cjelokupnog sistema neprijateljeve odbrane. Ipak, 
odbrambeni sistem ni u jednom trenutku nije bio za potcjenjivanje, a to je 
potvrdila jedanaestsatna žilava i oštra borba. Konačan ishod napada na 
neprijateljevu posadu bio je: 156 zarobljenih, među kojima i 2 oficira. Bilo je 
oko 40 poginulih i toliko ranjenih neprijateljevih vojnika.<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:footnote">[2]</span></sup></a> 
Zaplijenjeno je: 1 protivtenkovski top 37 mm sa 107 granata, 3 teška 
mitraljeza, 8 puškomitraljeza, 4 automata, 2 teška minobacača, 3 laka 
minobacača sa 190 mina, 300 ručnih bombi, 1 radio-stanica, 15 tovarnih konja, 
134 puške i 120.000 metaka. U toku borbe </span><span lang="DE" style="font-size:12.0pt;mso-ansi-language:DE;mso-fareast-language:DE" class="Bodytext4">neprijätelj 
</span><span lang="HR" style="font-size:12.0pt;
mso-fareast-language:HR" class="Bodytext4">je na 12. brigadu ispalio preko 1500 
mina. Brigada je imala 82 borca izbačena iz stroja, od čega, 13 poginulih i 69 
ranjenih. Među poginulima bio je komandant Stjepan Brkljačić Busa, a među 
ranjenim, zamjenik komandanta Brigade Borislav Mioljević, komandir 3. čete 2. 
bataljona Pero Pavković i komandir 3. čete, 3. bataljona </span><span lang="DE" style="font-size:12.0pt;mso-ansi-language:DE;mso-fareast-language:DE" class="Bodytext4">Rudolf</span><span lang="DE" style="font-size:12.0pt;mso-fareast-language:
DE" class="Bodytext4"> </span><span lang="HR" style="font-size:12.0pt;
mso-fareast-language:HR" class="Bodytext4">Kolak Smreka. U borbi je utrošeno 
15000 metaka, 27 artiljerijskih granata, 31 mina za teške minobacače i 20 
granata za top 28 mm.<a style="mso-footnote-id:ftn3" href="#_ftn3" name="_ftnref3" title><sup><span style="mso-special-character:footnote">[3]</span></sup></a> 
U borbi su se istakli svi vojni i politički rukovodioci Brigade, a posebno 
komandant 4. bataljona Stjepan Brkljačić Busa, komandir 3. čete, 2. bataljona 
Pero Pavković i komandir 3. čete, 3. bataljona </span><span style="font-size:12.0pt;mso-ansi-language:EN-US" class="Bodytext4">Rudolf</span><span style="font-size:12.0pt" class="Bodytext4"> 
</span><span lang="HR" style="font-size:12.0pt;mso-fareast-language:
HR" class="Bodytext4">Kolak Smreka.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
izvještaju Štaba 12. divizije Štabu 1. korpusa od 22. septembra 1943. 
doslovno stoji: »Naša 12. brigada likvidirala je jedno od najjačih utvrđenja 
u Slavoniji sa 100 bunkera. Posle 11-časovne ogorčene borbe neprijatelj je 
savladan. I ovoga puta naša 12. brigada zadala je neprijatelju težak udarac«.<sup>641</sup> 
Nakon završene borbe neprijateljeve bunkere obišao je predstavnik Engleske 
vojne misije pri Štabu 1. korpusa, kapetan </span><span style="font-size:12.0pt;mso-ansi-language:EN-US" class="Bodytext4">Oven</span><span lang="HR" style="font-size:12.0pt" class="Bodytext4">. 
</span><span lang="HR" style="font-size:12.0pt;mso-fareast-language:
HR" class="Bodytext4">On je sa čuđenjen postavio pitanje komandantu Brigade 
Antoloviću: »Kako ste uspjeli da zauzmete 100 bunkera, a od naoružanja imate 
samo puške i mitraljeze«. Odgovoreno mu je da to pitanje treba postaviti 
borcima 12. slavonske brigade.<a style="mso-footnote-id:ftn4" href="#_ftn4" name="_ftnref4" title><sup><span style="mso-special-character:footnote">[4]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Na 
osiguranju prema Daruvaru, Podravskoj Slatini i Virovitici nalazila se 16. i 18. 
brigada, ali do borbe nije došlo jer neprijatelj nije intervenisao. Do kraja 
rata u Miokovićevu nije bilo neprijateljevih snaga, pa je u njemu bila smještena 
Komanda Virovitičkog vojnog područa, Okružni kotarski komitet KPH za 
Viroviticu, Narodni odbor i rukovodstvo omladinske organizacije i AFŽ-a, zatim, 
prva partizanska učiteljska i ekonomska škola i brojne društvene i pozadinske 
organizacije. U cjelini, Miokovićevo je bilo politički, vojnopozadinski i 
mobilizacijski centar za Bilo-goru i dio Podravine između Podravske Slatine i 
Virovitice.<a style="mso-footnote-id:ftn5" href="#_ftn5" name="_ftnref5" title><sup><span style="mso-special-character:footnote">[5]</span></sup></a> 
Oslobođenjem Miokovićeva, Bilo-gora je čvrsto povezana s oslobođenom 
teritorijom centralnog i zapadnog dijela Slavonije, čime je stvorena velika 
oslobođena teritorija koja je obuhvatala oko 6000 km<sup>2</sup>, skoro 
polovinu ukupne površine Slavonije. Proširenjem oslobođene teritorije 
podstaknut je brži razvoj NOP-a u Moslavini i sjeverozapadnoj Hrvatskoj. 
Slavonija je, konačno, postala osnovna politička i materijalna baza za razvoj 
NOR-a u sjeverozapadnoj Hrvatskoj, čime su realizovani ciljevi vojne i političke 
strategije koje je formulisao Vrhovni komandant NOV i POJ Josip Broz Tito.<a style="mso-footnote-id:ftn6" href="#_ftn6" name="_ftnref6" title><sup><span style="mso-special-character:footnote">[6]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Nakon 
oslobođenja Miokovićeva po naređenju Štaba 12. divizije, 12. brigada 
razmjestila se ovako: 1. bataljon u s. Macute, 2. u Kometniku, a 3. i 4. 
bataljon u Voćinu. Za vrijeme kratkotrajnog odmora u Brigadu je došlo preko 
100 boraca dobrovoljaca iz istočne Slavonije, najviše iz sela Bobote. Tom 
prilikom u slavonske partizanske jedinice iz istočne Slavonije došlo je više 
stotina boraca. Za vrijeme kratkotrajnog odmora izvršene su neophodne kadrovske 
popune i nova postavljenja komandira četa i vodova. U Štabu 4. bataljona za 
komananta je postavljen Vlajko Gavrilović,<a style="mso-footnote-id:ftn7" href="#_ftn7" name="_ftnref7" title><sup><span style="mso-special-character:footnote">[7]</span></sup></a> 
do tada zamjenik komandanta bataljona, umjesto poginulog Stjepana Brkljačića. 
Za zamjenika komandanta bataljona postavljen je Alojz Puh, do tada komandir čete 
u 4. bataljonu.</span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title></a><span class="Footnote0"><i><sup><span lang="HR" style="mso-fareast-language:HR">63?</span></sup><span lang="HR" style="mso-fareast-language:HR">) 
    Jedan od najmlađih boraca 4. bataljona Siniša Babič, nosio je u sebi lik 
    svog komandanta punih 38 godina i napisao toplu priču o junaku Busi, kome 
    je borba za slobodu bila milija od života.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[2]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Iz neprijateljevih dokumenata vidi se da je prilikom proboja poginulo 100, a 
    u Daruvar se izvuklo 109 neprijateljevih vojnika. Taj podatak ne može se 
    prihvatiti kao objektivna istina, jer je u koliziji sa činjenicama koje su 
    utvrđene na licu mjesta. Pretpostavka je da se oko 100 neprijateljevih 
    vojnika razbježalo kućama, a komanda 4. gorskog zdruga prikazala ih je kao 
    da su poginuli. Na mjestu proboja izbrojano je oko 30 neprijateljevih lješeva. 
    Pored toga utvrđeno je da u Miokovićevu nije bilo oko 750 neprijateljevih 
    vojnika, kako je to navedeno u zapovjesti 12. slavonske divizije i Štaba 
    Brigade, nego - najviše oko 450-470. U izvještaju Komande 4. gorskog 
    zdruga stoji: »Da su na Djulaves (Miokovićevo) napadale tri brigade, 12, 
    16. i 17. Posada iz Djulavesa bila je primorana da se probije«. Neprijatelj 
    priznaje gubitke u mrtvim i ranjenim kao i gubitak naoružanja. Arhiv VII </span><span style="mso-ansi-language:EN-US;mso-fareast-language:
DE">f. </span><span lang="HR" style="mso-fareast-language:HR">NOP-a k-892 </span><span style="mso-ansi-language:EN-US;mso-fareast-language:
DE">reg. </span><span lang="HR" style="mso-fareast-language:HR">br. 13/21; f. 
    NDH k-6 </span><span style="mso-ansi-language:EN-US;mso-fareast-language:
DE">reg </span><span lang="HR" style="mso-fareast-language:HR">br. 1-34 k. 30 </span><span style="mso-ansi-language:EN-US;mso-fareast-language:
DE">reg. </span><span lang="HR" style="mso-fareast-language:HR">br. 36-6/1 i 
    34-6/1.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn3">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn3" href="#_ftnref3" name="_ftn3" title></a><span class="Footnote0"><i><sup><span lang="HR" style="mso-fareast-language:HR">64</span></sup><span lang="HR" style="mso-fareast-language:HR">°) 
    Arhiv VII, k. 892 </span><span lang="DE" style="mso-ansi-language:DE;mso-fareast-language:DE">reg. 
    </span><span lang="HR" style="mso-fareast-language:HR">br. 13/21, k. 842 </span><span lang="DE" style="mso-ansi-language:
DE;mso-fareast-language:DE">reg. </span><span lang="HR" style="mso-fareast-language:HR">br. 
    22/1, k. 881 </span><span lang="DE" style="mso-ansi-language:DE;mso-fareast-language:
DE">reg. </span><span lang="HR" style="mso-fareast-language:HR">br. 10/2.</span></i></span><i><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><span class="Footnote0"><i><sup><span style="mso-special-character: footnote; mso-fareast-language: HR" lang="HR">[3]</span></sup><span lang="HR" style="mso-fareast-language:HR">) 
    Arhiv VII, k-892-10/2, Zbornik..., </span><span lang="DE" style="mso-ansi-language:DE;mso-fareast-language:DE">Tom 
    </span><span lang="HR" style="mso-fareast-language:HR">V, knjiga 3, dokument 
    2, str. 14, dokument 16, knj. 5 strana 59.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn4">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn4" href="#_ftnref4" name="_ftn4" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[4]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Arhiv VII, k-881 </span><span lang="DE" style="mso-ansi-language:DE;mso-fareast-language:DE">reg. 
    </span><span lang="HR" style="mso-fareast-language:HR">br. 10/2. Po sjećanju 
    Ljube Mraovića, admirala u penziji. U protekla 4 mjeseca Englezi su 
    spustili padobranima na Zvečevu 840 kg eksploziva, 9 protutenkovskih pušaka, 
    12 mitraljeza i diverzantski materijal, 2 američka protivtenkov- ska 
    mitraljeza, 50 pari rublja, 15 uniformi i sanitetski materijal. Izvor; ARHIV 
    VII, f. NOP-a, k-472 </span><span style="mso-ansi-language:
EN-US;mso-fareast-language:DE">reg. </span><span lang="HR" style="mso-fareast-language:HR">br. 
    4-57/19 i k. 472 </span><span style="mso-ansi-language:EN-US;mso-fareast-language:
DE">reg. </span><span lang="HR" style="mso-fareast-language:HR">br. 2/1-56/19.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn5">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn5" href="#_ftnref5" name="_ftn5" title></a><span class="Footnote0"><i><span lang="HR" style="mso-fareast-language:HR">Arhiv 
    VII, f. NOP-a, k. 881 </span><span style="mso-ansi-language:EN-US;mso-fareast-language:
DE">reg. </span><span lang="HR" style="mso-fareast-language:HR">br. 10/2.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn6">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn6" href="#_ftnref6" name="_ftn6" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[6]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Zbornik . . ., </span><span lang="DE" style="mso-ansi-language:
DE;mso-fareast-language:DE">Tom</span><span lang="DE" style="mso-fareast-language:DE"> 
    </span><span lang="HR" style="mso-fareast-language:HR">V, knj. 3, dok. br. 
    2, i knj. 5, dokum. 18.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn7">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn7" href="#_ftnref7" name="_ftn7" title></a><span class="Footnote0"><i><span lang="HR" style="mso-fareast-language:HR">u 
    NOVJ od 1942. Bio je, borac, desetar, komandir voda i čete, zamjenik 
    komandanta i komandant bataljona, načelnik štaba brigade i komandant 
    brigade.</span></i></span><i><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><span class="Footnote0"><i><sup><span style="mso-special-character: footnote; mso-fareast-language: HR" lang="HR">[7]</span></sup><span lang="HR" style="mso-fareast-language:HR">) 
    Arhiv VII, f. NOP-a k-472-A </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 1-62/49 i 
    1-50/19.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_102.htm"><b>Prethodni dokument</b></a></TD>
<TD><a href="46_104.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

