<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_28.htm"><b>Prethodni dokument</b></a></TD>
<TD><a href="38_30.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:13.2pt;margin-right:0mm;
margin-bottom:0mm;margin-left:.95pt;margin-bottom:.0001pt;text-align:center;
background:white"><b><span lang="SR-CYR" style="mso-ansi-language:SR-CYR">CRNE 
TROJKE NA DELU</span></b><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:13.45pt;margin-right:.7pt;margin-bottom:
0mm;margin-left:.95pt;margin-bottom:.0001pt;text-align:justify;text-indent:
38.15pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
februaru i martu 1943. godine u srezovima ljubićkom i trnavskom izvršeni su 
veliki zločini.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="margin-top:.25pt;margin-right:.25pt;margin-bottom:
0mm;margin-left:0mm;margin-bottom:.0001pt;text-align:justify;text-indent:38.15pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
Ostri su 17. februara četnici uhvatili Miloša Anćelića (39), strahovito su 
ga mučili, obesivši ga za noge, boli ga kamom, čupali mu brkove, lomili ruke 
i drali mu kožu sa glave i na kraju ga zaklali. Istragu nad Anćelićem je lično 
vodio Predrag Raković, koji je davao uputstva o zlostavljanju. U Mojsinju 23. 
februara četnici, pod komandom Predraga Rakovića, zaklali su Mihaila Miša Ćurića 
(56), učitelja, starog ratnika i rezervnog potpukovnika, jer nije odobravao 
njihove zločine nad stanovništvom. Tada su ubili i Srećka Đurića (34).<o:p>
</o:p>
</span></p>
<p class="MsoNormal" style="text-indent:10.0mm"><span lang="SR-CYR" style="mso-ansi-language:SR-CYR">Devetog 
marta u Stančićima su zaklali Dragoljuba (51) i Radojicu (50) Petroviće. U 
Vapi, Slatini, Banjici i Ježevici u noći izmeću 13. i 14. marta četnici su 
zaklali: Sretena Terzića (36) iz Vape, Bogoljuba Jocovića (31), Stanimira Madžarevića 
(55) i Mihaila Madžarevića (49) iz Slatine, Ljubišu Simovića (40) i Milorada 
Borovića (38) iz Banjice, Miroslavu Miru Ćirić (30) i Miodraga Petrovića Ćopa 
(35) iz Ježevice. U noći izmeĐu 15. i 16. marta u Lipnici i Premeći četnici 
Treće žičke brigade uhvatili su Vojina Propadovića (23) i Radmila Joksića 
(40) iz Lipnice. Posle mučenja njih su u Premeći žive zakopali.<o:p>
</o:p>
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:38.4pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
Trbušanima u noći izmeću 18. i 19. marta četnici su zaklali: Iliju Zupca, 
izbeglicu iz Nevesinja, Miodraga Starčevića (42) i Vukosavu Čolović iz Ljubića 
i Radoslava Gluščevića iz Kamenice. U Ljubiću 20.marta zaklali su Dragišu 
Čolovića. U Donjoj Gorevnici 22. marta četnici, predvođeni Žarkom Borišićem, 
ubili su i zaklali 10 lica: Milenu Pavlović (42), Stojku Janković (55), Vuka - 
Miletu Aleksandrića (39), Svetislava-Svela Kuzmanovića (53), Bogdana Kuzmanovića 
(60), Budimira Radojevića (35) i devedesetogodišnjeg Stanojla Jelića, a iz 
Mojsinja celu porodicu: Sibinku (45) i Gojka (50) Paunovića i njihovu jedinicu 
Daru (19). Svi zaklani i ubijeni su pobacani u jamu rudnika, uz zabranu 
porodicama da ih preuzmu i sahrane.<o:p>
</o:p>
</span></p>
<p class="MsoNormal" style="margin-top:.5pt;margin-right:.5pt;margin-bottom:0mm;
margin-left:1.2pt;margin-bottom:.0001pt;text-align:justify;text-indent:38.65pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Pored 
ovih ubistava nenaoružanog stanovništva, četnici pod komandom Predraga Rakovića, 
u zajednici sa Nedićevom Državnom stražom, 5. marta blokirali su borce Čačanskog 
partizanskog odreda i tom prilikom ubili 14 partizana, od kojih su nekoliko 
streljali kao teško ranjene. Ubijeni su: Radiša Poštić, Radoje Živković, 
Svetislav Babović - Ćećo, Vasilije Jovičić, Dragan Jovanović Šmit, Milan 
Paunović, Gvozden Paunović, Dobroav Miletić, Boba, Milija Jovanović, Mihailo 
Pavlović, Vladan Šićević, Radomir Novaković, Savo Savić i Vukadin Belić.<o:p>
</o:p>
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:1.2pt;margin-bottom:.0001pt;text-align:justify;text-indent:38.65pt;
line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Ranjene 
partizane ubio je Hristivoje Stojanović, komandir mrčajevačke četničke čete.<o:p>
</o:p>
</span></p>
<p class="MsoNormal" style="margin-top:.25pt;margin-right:.25pt;margin-bottom:
0mm;margin-left:1.2pt;margin-bottom:.0001pt;text-align:justify;text-indent:
38.65pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
Dragačevu posle povratka iz Crne Gore, gde je pretrpeo poraz u borbi sa 
partizanima, za odmazdu, vojvoda Milutin Janković popalio je desetak kuća 
mobilisanim seljacima koji su dezertirali sa bojišta, a potom u noći izmeću 
23. i 24. aprila njegovi četnici ubili su u srezovima dragačevskom i ariljskom 
11 pripadnika NOP-a. Iz Dragačeva su ubijeni: u Donjoj Kravarici - Timotije 
Tomašević (45) i njegov sin Dušan (19), zatim Miloš Stefanović (33) iz 
Lisa, Bogosav Mladenović (63) iz Virova, Milun Joković (32) iz Lisica, a 
sutradan Miladin Marković (43) iz Dljina, koga je ubio Jankovićev pratilac - 
koljaš Branislav Pantelić.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.5pt;margin-bottom:.0001pt;text-align:justify;line-height:13.45pt;
mso-line-height-rule:exactly;background:white"><span lang="SR-CYR" style="mso-ansi-language:SR-CYR">Novi 
zločini se nastavljaju u Dragačevu i u maju. Na Golupcu je ubijen Miodrag Ičelić 
(20) iz Cerove. U Guči Milosav Stanić (20). U noći izmeću 3. i 4. maja 
&quot;crna trojka&quot; iz jedinice Davida-Dača Simovića, komandanta Dragačevske 
brigade, u Grabu je zaklala Gvozdena Šipetića (45), koji je bio komandir četničke 
jedinice u Grabu, a koji je odbio da vodi borbu i da čini zločine prema 
pripadnicima NOP-a. Njega je zaklao koljaš Dragan Stanisavljević - Dragan 
pekar, rodom iz Rajca kod Čačka. Šipetiću je po izvršenom klanju odsekao 
uvo i poneo da pokaže svom komandantu - da je svoj zadatak izvršio.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:36.0pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
Viljuši su 29. juna 1943. četnici zaklali Živku Mandić i Svetozara Mandića 
(bez dece i stare).<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:36.25pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Četničke 
&quot;crne trojke&quot; su 20. jula upale u Guču, pohvatale i odvele šest žena 
i devojaka i dva muškarca, pripadnike NOP-a. Iste noći, u blizini Guče, 
&quot;trojke&quot; su zaklale: Milicu Ružić (37), Milunku Gavrilović (31), 
Milicu Raković (25), Mladena Prelića (40) i Sretena Ružića (18), a tri 
devojke su posle nekoliko dana svirepog mučenja pustili kućama.<a name="ii"></a><o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:36.5pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Komandant 
Predrag Raković u svom pismu komandantu Trnavske brigade Živoradu Kataniću od 
28. avgusta 1943. godine preporučuje:<o:p>
</o:p>
</span></p>
<p class="MsoNormal" style="margin-left:.5pt;text-align:justify;text-indent:36.7pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">&quot;Treba 
sve bivše partizane koji su kod svojih kuća likvidirati, jer Mandić ima jaču 
obaveštajnu službu preko onih bivših partizana. Takoće bi trebalo 
likvidirati i porodice aktivnih komunista...&quot;</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:36.7pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Nije 
se mnogo čekalo na ostvarenje ove preporuke. Odmah je počeo pokolj.</span><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="margin-left:.5pt;text-align:justify;text-indent:36.5pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Toga 
dana, 28. avgusta, grupa četnika Slobodana Pejovića i Žarka Anćelkovića u 
Mršincima je pohvatala pripadnike NOP-a: Nenada Kaplarevića (20), Filipa 
Kaplarevića (63) i njegovog sina Davida (31), Milana Karovića (45) i njegovu 
ženu Kosanu (39), Žarka Đorđevića (40) i Malinu Kovačević (39), odvela na 
obalu Morave, zaklala ih i pobacala u reku. Radomira Kaplarevića (44), koji je 
ležao bolestan, zaklali su u krevetu.<o:p>
</o:p>
</span></p>
<p class="MsoNormal" style="margin-right:.25pt;text-align:justify;text-indent:
36.5pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
Atenici, 29. avgusta, grupa četnika, sa zloglasnim Božom Vasiljevićem, 
uhvatila je 16 osoba. Posle teških mučenja na mestu Crkvinama zaklali su: 
Roksandu - Rosu Lišančić, (devojku od nepunih 20 godina), , Budimira Lišančića 
(38), Gvozdena Stevančevića (45) Radisava Đurovića (20) i Dušana Vasiljevića 
- Maćanina (47). Istoga dana, u Čačku, u kafani &quot;Makedonija&quot;, četnici 
su zaklali Aleksandra Jovanovića, kod kuće Vladana Pavlovića u Čačku, a u 
Kačulicama sveštenika Milisava Bata Perišića.<o:p>
</o:p>
</span></p>
<p class="MsoNormal" style="text-align:justify;line-height:13.9pt;mso-line-height-rule:
exactly;background:white"><span lang="SR-CYR" style="mso-ansi-language:SR-CYR">Zločini 
se nastavljaju. U Goričanima, 2. septembra, četnici su zaklali: Momira 
Miladinovića iz Lasca, Jelenu-Jelu Bešević (55) i Ratka Veskovića (30). 
&quot;Crne trojke&quot; 5. septembra su u Vapi zaklale: braću Nikolu (33) i 
Miletu (24) Obradoviće, a zatim i Rada Vlastelicu (59), iz Baluge: Dragoslava 
Vučićevića (45), Sava Paunovića (40), Tomislava Majstorovića (35) i 
Milijanu Dolovac (36). Dva dana kasnije, 7. septembra, u Atenici i Kulinovcima 
pohvatano je deset građana, saradnika NOP-a. Trojicu su zaklali, a ostale posle 
batinjanja pustili kućama. Zaklani su: Jevrem Šolajić (38) i Milutin Luković 
(34) iz Kulinovaca i Petar Nikolić iz Beograda, koji je došao u posetu svojoj 
rodbini.<o:p>
</o:p>
</span></p>
<p class="MsoNormal" style="margin-top:.25pt;margin-right:.5pt;margin-bottom:
0mm;margin-left:.5pt;margin-bottom:.0001pt;text-align:justify;text-indent:38.4pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Grupa 
četnika, koju je predvodio komandant Druge žičke brigade Vlasta Antonijević, 
u Banjici je 14. septembra zaklala: Milijanu Vukolić (45) i Miodraga - Draga 
Vukolića (47), a ubila Tihomira Davidovića (20). Istoga dana četnici, koje je 
predvodio Miodrag Vasić, komandant Prve žičke brigade, u Ježevici su zaklali 
Ružu Kosovac (36) i Cmiljku Vučićević (32), a u Rajcu Radomira Majstorovića 
(35) i Milku Vlastelicu (21) iz Lipnice.<o:p>
</o:p>
</span></p>
<p class="MsoNormal" style="margin-left:.7pt;text-align:justify;text-indent:38.4pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
Trnavi i Viljuši u noći izmeću 13. i 14. septembra četnici su zaklali: 
Radoslava Vlajkovića (41) i njegovu taštu Drinku Vučićević (60) iz Viljuše 
i Miloša Krsmanovića (36) iz Trnave. Iste noći četnička &quot;crna 
trojka&quot; Žarka Borišića, Dragoslava Vučićevića - Crnjaka i Miloša Ćirkovića 
u Slatini i Mršincima izvršila je pravi pokolj. Zaklani su: Milija Vučetić 
(54), učitelj u penziji, njegova poćerka Ljubica Aničić (19), Mladomir 
Tutunović (24) i Milojko-Mile Ranćić (23) iz Slatine Spiridon Spiro Smiljanić 
(57), Mijat Panić (43) i Radovan Rovinac (48) iz Mršinaca.<o:p>
</o:p>
</span></p>
<p class="MsoNormal" style="margin-left:.5pt;text-align:justify;text-indent:38.9pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Bilans 
ovih četničkih zločina u trnavskom srezu od 28. avgusta do 14. septembra je: 
45 osoba zaklano i ubijeno, meću njima je 12 žena. Napomenimo da su to sve 
bile osobe koje nisu pripadale ni jednoj oružanoj formaciji. Svi su pohvatani 
kod svojih kuća, izvedeni i zaklani, ili ubijeni.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:1.2pt;margin-bottom:.0001pt;text-align:justify;text-indent:38.65pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Kako 
se bližio kraj rata i nazirao poraz četničkog pokreta, jer su im saveznici 
otkazali poverenje, četnici su bivali sve osioniji i pravili su zločin za zločinom 
na čitavom području čačanskog kraja.<o:p>
</o:p>
</span></p>
<p class="MsoNormal" style="margin-left:.95pt;text-align:justify;text-indent:
38.65pt;line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
Dragačevu je 12. maja 1944. godine pohapšeno preko 40 pripadnika NOP-a. Oni su 
odvedeni u Kotražu, gde je preki četnički sud osudio na smrt i odmahstreljao: 
braću Pauna i Milutina Radičevića i Milojka Pajovića iz Kaone, Jovića - 
Jova Kneževića iz Vlastelica i Milovana Dostanića iz Turice.<o:p>
</o:p>
</span></p>
<p class="MsoNormal" style="margin-top:0mm;margin-right:.95pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:31.2pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Četnički 
preki sud, sa Bojanom Ristanovićem na čelu, u Preljini i Balugi, 22. maja, 
osudio je četiri omladinke pripadnike NOP-a: Lenku Krupež iz Rakove, Mariju 
Komadinić iz Sokolića, Zorku Gojković iz Prislonice i učiteljicu Francišku 
Novak, prognanicu iz Slovenije, koja je živela u Prislonici. Posle svirepih mučenja, 
njih su poklali i naga unakažena tela izložili na raskrsnici puteva Preljina - 
Baluga. Iznad tela je stavljen natpis: Ovako prolaze svi koji rade za 
partizane&quot;.<o:p>
</o:p>
</span></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.25pt;margin-bottom:.0001pt;text-align:justify;text-indent:37.45pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Četnici 
sa Bojanom Ristanovićem su 28. juna u Gornjoj Gorevnici zaklali Aleksandra 
Toromana, pripadnika NOP-a. Njegov leš su izložili na putu usred sela 
prislonivši ga uz jedno drvo u sedećem stavu, a u ruke mu stavili ceduljicu na 
kojoj je pisalo: &quot;Čitaj Toromane, ide li ti sa istoka Crvena armija&quot;. 
Četvrtog avgusta, nad porodicom Toroman izvršen je novi zločin - kada se 
okupila rodbina radi sahrane tela pokojnog Vojimira, stigla je trojka koju je 
predvodio Bojan Ristanović, uskratila je da se telo sahrani na groblju, a u 
toku noći su četnici zaklali Vojimirovu sestru Grozdanu, koja je bila u drugom 
stanju, babu Stanku i njihovog radnika Svetislava Matijevića iz Vranića.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:37.7pt;
line-height:13.9pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Četnički 
preki sud, posle strahovitog mučenja, u Rakovi, gde je bio četnički zatvor, 
osudio je na smrt 11 pripadnika NOP-a. Na smrt su osuđeni i zaklani: Ljubinka 
Popović (31), domaćica i majka devetoro dece, Tanasko Terzić (20), stolar, 
Svetolik Jakovljević (45), zemljoradnik, Savatije Jakovljević (53), 
zemljoradnik i Radomir Savić (34), zemljoradnik, iz Vape: Miloš Žagrić (40), 
zemljoradnik, i Đuro Aleksić (21), zemljoradnik, iz Zablaća: Vladeta Vlajko 
Radosavljević (23), zemljoradnik, i Perunika Petrović (39), domaćica iz Stančića: 
Janaćko Ćurčić (29), zemljoradnik, kao i Miloš Prelić iz Ježevice.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;background:
white"><span lang="SR-CYR" style="mso-ansi-language:SR-CYR">Povodom ovog zločina 
iz kancelarije Prekog vojnog suda komande Drugog ravnogorskog korpusa izdato je 
saopštenje u kome se posle imena streljanih pored ostalog kaže: &quot;Skrećemo 
pažnju stanovništvu, da će se kazniti smrću svako lice koje bude sarađivalo 
sa terorističkom grupom komunista, ili radilo na neki drugi način protiv 
Jugoslovenske vojske u otadžbini&quot;.<o:p>
</o:p>
</span></p>
<span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">To su bili samo neki od mnogobrojnih četničkih 
zločina, koje su počinili nad pripadnicima NOP-a, ali i nad velikim brojem 
mirnih i nedužnih građana od 1941. do 1944. godine, uz napomenu da i posle 
osloboćenja zemlje, četnici koji su bili u odmetništvu činili su zločine. 
Mnoge četničke zločine i njihove žrtve nismo mogli ovde prikazati, jer bi to 
zahtevalo mnogo veći prostor nego što je moguće da objavimo, pa se tim žrtvama 
i njihovim porodicama izvinjavamo. Imajući sve to u vidu, dajemo sumarne 
podatke o četničkim zločinima na čačanskom području.</span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_28.htm"><b>Prethodni dokument</b></a></TD>
<TD><a href="38_30.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

