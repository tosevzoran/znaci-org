<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 2</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 2</b><br> 

<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_3_69.htm"><b>Prethodni dokument</b></a></TD>
<TD><a href="4_12_3_71.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST 1. BRDSKE DIVIZIJE OD 18. MAJA 1943. POTČINJENIM 
JEDINICAMA ZA ORGANIZACIJU ODBRANE NA LINIJI LIM — TARA[1]</strong></p>
<p>K.T.B.[2]</p>
<p>Div. kom. mesto, 18. 5. 1943. 22,30 sati.</p>
<p>1. brdska divizija</p>
<p>Ia, br. 623/43. pov.</p>
<p><strong>Poverljivo</strong></p>
<p>Oprez pri telefonskim razgovorima, neprijatelj prisluškuje!</p>
<p align="center">DIVIZIJSKA ZAPOVEST ZA ODBRANU POLOŽAJA LIM — TARA.</p>
<p align="center">(Br. 26)</p>
<p>1.) Neprijatelj:</p>
<p>Istureni odred „Daumiler&quot; je 14. V odlučnim i brzim zahvatom ovladao 
Kolašinom, centrom četničkog rukovodstva i zarobio vođe četnika Đurišića 
i Popovića.[3] Grupa „Remold&quot; je u prvom naletu odbacila neprijatelja, 
koji se žilavo i ogorčeno borio, sa visoravni južno i jugozapadno od Šahovića 
[sada: Tomaševo].[4] Moj kovač i visove zapadno od njega, kao i dominirajući 
visinski masiv seve-rozapadno od Kolašina, delimično je preotela od 
neprijatelja Grupa „Zalminger&quot; u ogorčenoj borbi. Visinski greben 
zapadno od Kolašina poseo je neprijatelj, jačine 1000—1500 ljudi. Za visove 
vodi se povremena borba. Izgleda, da se jače neprijateljske snage u dolini Morače 
pomeraju prema jugu. Ne može se predviđati jačina novih neprijateljskih snaga 
koje će iz planine jugozapadno od Zabljaka biti upućene prema Zabljaku, 
odnosno dolini Tare. Mora se sa tim računati da će se neprijateljski pritisak 
u kratkom vremenu pojačati na prostoru severoza-padno i zapadno od Kolašina. 
Severno od Potkrajca (5 km severoistočno od Bijelog Polja) — Šahovići, 
zjapi još jedna rupa, kroz koju neprijatelj možda provlači snage nepoznate jačine 
prema istoku.</p>
<p>2.) 1. brdska divizija organizovaće se za odbranu uglavnom na liniji Šahovići 
— Kulina — 1247 (5 km severozapadno od Mojkovca) — 1862 (8 km južno-jugozapadno 
od Mojkovca) — Katun Potrk — D. Lipovo — planinski venac južno od doline 
Platnice (zapadno od Kolašina), i na toj liniji hvata i uništava komuniste 
koje su sa severa potisnule naše jedinice.</p>
<p>3.) Upotrebijeni su:</p>
<p>Desno: ojačani 99. brd. lov. puk. (Grupa „Remold&quot;), potčinjeni su: 
I/79. brd. art. puka i 1 baterija III/79. brd. art. puka.</p>
<p>Centar: 98. brd. lov. puk (Grupa „Zalminger&quot;), potčinjeni su: 54. 
brd. lov. bat. (bez 1 čete) II/79. brd. art. puka; III/79. brd. art. puka (bez 
1 baterije), 1/54. brd. inž. bat.</p>
<p>Levo: 54. brd. inž. bataljon (bez 1/54. brd. inž. bat.).</p>
<p>Na visovima zapadno od Berana [sada: Ivangradj: 3/54. brd. lov. bat.</p>
<p>4.) Granice odseka za vođenje borbe i izviđanje:</p>
<p>Između italijanske div. „Venecija&quot; i 99. brd. lov. puka: Bijelo Polje 
(„Venecija&quot;) — 921 („Remold&quot;) — 966 (,,Re-mold&quot;) — 1509 
(„Remold&quot;). Između Grupe „Remold&quot; i Grupe „Zalminger&quot;: 
Zaostro — označene kote: 263 — 261 — 258 — vis 1823 — vis 1915 dalje 
kao dosada.</p>
<p>Između Grupe „Zalminger&quot; i 54. brd. inž. bat.: označene kote 313 
— 312 — vis 1295 (3 km jugoistočno od Kolašina) („Zalminger&quot;) — 
dolina Vel. Pješčanice („Zalminger&quot;) — 375 — 334.</p>
<p>5.) Zadaci:[5]</p>
<p>Određena zaprečna linija ima se izgraditi kao glavna borbena linija, i 
braniti od svakog neprijateljskog napada. 3/54. brd. inž. bat. drži otpornu tačku 
Lubnice, i time osigurava put Berane — Andrijevica od iznenadnih 
neprijateljskih ispada sa Bjelasice planine.</p>
<p>6.) Vođenje borbe:</p>
<p>Dominirajuće visove izgraditi kao otporne tačke (žičana prepreka), 
snabdeti ih sa toliko municije i hrane da se i pri okruženju jačim 
neprijateljskim snagama mogu efikasno boriti od pristizanja pojačanja. Voditi 
pokretnu od-branu, neprijateljske koncentracije razbiti artiljerijskom vatrom i 
neprijatelja pripremljenim snagama napasti i uništiti. U cilju stvaranja 
rezervi i udarnih grupa, treba zemljišne tačke, kao i delove položaja koje 
neprijatelj ne napada, posesti slabijim snagama, da bi se mogla obrazovati težišta 
na odlučujućim mestima.</p>
<p>7.) Artiljerija:</p>
<p>Komandant III/79. brd. art. puka, u sporazumu sa oba komandanta puka, postaviće 
divizion na položaj tako da po mogućstvu što bolje ovlada zemljištem pred 
celim divizijskim položajem. Ispred Šahovića, u dolini Tare, i zapadno od 
Kolašina, predvideti koncentraciju vatre.</p>
<p>8.) Izviđanje:</p>
<p>Grupa „Remold&quot; prema severu do linije: Milovo (12 km severno od 
Bijelog Polja) — Pavino Polje (9 km severno od Šahovića) — M. Čuka (5 km 
zapadno od Šahovića), prema zapadu, pre svega u dolinu Tare.</p>
<p>U stvari, radi se o tome da se prema susedu kod Gostuna (724.pp)6 postojeća 
breša neprestano nadzire, te da se blagovremeno otkrije i sazna za povlačenje 
jačih neprijateljskih snaga prema istoku. Pri izviđanju na zapadnom frontu je 
važno da se blagovremeno utvrdi kada se neprijatelj povlači sa položaja, 
pomera prema severu ili jugu. Grupa „Zalminger&quot; težište izviđanja u 
dolini Tare, Katun Milački, dolina Morače.</p>
<p>Ovde se radi o tome da se blagovremeno utvrde pravci kretanja i jarčina 
neprijatelja, koji se očekuje sa severoza-padnog pravca, kao i da se 
blagovremeno otkrije povlačenje snaga na jug u dolinu Morače.</p>
<p>9.) Čišćenje pozadine dela borbene prostorije:</p>
<p>Jednovremeno sa organizacijom glavne borbene linije, treba pozadinu borbene 
prostorije do linije Bijelo Polje — Berane — Andrijevica očistiti od raspršenih 
komunista, ostalih bandi i četnika. Prostoriju planski pročešljati izviđačkim 
odeljenjima sposobnim za borbu; zatim, u narednom vremenu, neredovnom izviđačkom 
delatnošću neprestano nadzirati i hvatati neprijatelja na legalu u njegovim 
skrovištima (pojate, mesta za spravljanje drvenog uglja, bacila). Za izviđačka 
odeljenja urediti otporne tačke na koje će se pod borbom povući u slučaju 
nailaska na nadmoćnijeg neprijatelja. Napuštena naseljena mesta spaliti i 
pogodnim merama oduzeti neprijatelju sve životne mogućnosti.</p>
<p>U tom cilju određuju se sledeće linije razgraničenja: između 3/54. brd. 
lov. bat. (Lubnice) i Grupe „Zalminger&quot;: vis 1915 — 1945 — 1827 — 
1787 — označena kota 313; između 3/54. brd. lov. bat. i 54. AA: označene 
kote 319 — 317 — 316 — 313; između 54. AA, 54. brd. inž. bat.:</p>
<p>označene kote 313 — vis 1783 — 347 — prevoj 1600 (visovi za 54. AA).</p>
<p>10.) Rezerve:</p>
<p>Na raspolaganju divizije biće 54. AA, prikupljen u Andri-jevici. V. A.[7] 
„Daumiler&quot; je rasformiran. Komandant 54. AA preuzima opet komandu nad 
celim bataljonom (komandno mesto Andrijevica), i komandant je divizijske 
rezerve. 54. AA, stalnim izviđanjem osigurava put Murino (zaključno) — 
Andrijevica — prevoj 1600, kao i Andrijevica — Be-rane. 2/659. mot. inž. 
bat. ostaje u Andrijevici i ulazi u sastav divizijske rezerve.</p>
<p>11.) Komandant pozadine divizije preuzima osiguranje do zaključno Murina. U 
neposrednoj vezi sa divizijom „Pulje&quot; (Peć) težiti da italijanske 
jedinice i dalje produže sa osiguranjem objekata tako da nemačke jedinice 
osiguravaju važnije objekte i nadziru celu prostoriju. Predvideti izvlačenje 
16/99. brd. lov. puka; 16/98. brd. lov. puka uputiti 98. brd. lov. puku.</p>
<p>12.) Izveštaji za 21. V na oleati 1:100.000. 98. brd. lov. puk i 99. brd. 
lov. puk:</p>
<p>a)&nbsp; Protezanje glavne borbene linije, borbenog osiguranja; otporne tačke 
naročito istaknuti.</p>
<p>b)&nbsp; Raspored snaga do čete zaključno.</p>
<p>c)&nbsp; Rezerve.</p>
<p>d)&nbsp; Upotreba — raspored artiljerije.</p>
<p>e)&nbsp; Namere u pogledu čišćenja pozadine dela borbene prostorije.</p>
<p>f) Putevi za održavanje veze, i snabdevanje životnim i borbenim potrebama. 
54. brd. inž. bat.:</p>
<p>a)&nbsp; Otporne tačke.</p>
<p>b)&nbsp; Osiguranje Mateševa.</p>
<p>c)&nbsp; Namere u pogledu čišćenja pozadine dela borbene pro-</p>
<p>storije.</p>
<p>54. A. A.:</p>
<p>a)&nbsp; osiguranje,</p>
<p>b)&nbsp; namere u pogledu čišćenja pozadine dela borbene prostorije.</p>
<p>Štetner</p>
<p>Dostavljeno: U konceptu</p>
<p>1 Snimak orginala (pisanog na mašini) u AVIL NAV-T-315, r. 64, s. 806—9.</p>
<p>2 Dooisano rukom.</p>
<p>3 Vidi dok. br. 67.</p>
<p>4 U rejonu Šahovića nalazile su se jedinice 1. proleterske i 3. krajiške 
NOU brigade (tom IV, knj. 13, dok. br. 81, 82, 84, 210 i 218).</p>
<p>5 i 6 U zapovesti 1. brdske divizije br. 27 do 19. maja 1943, za dejstva 
pridodat'h i sade'stvujućih snaga piše:</p>
<p>,,1.) 724. ojačani lovački puk nastupa 20. 5. u 6.00 sa linije Prije-polje 
— Gostun na jugozapad i zauzima visove južno od puta Pljevlja — Šahovići.</p>
<p>2.) Linija razgraničenja za 724. lovački puk:</p>
<p>Gostun (uključno za 724. lovački puk) — Šahovići (uključno za 1. 
brdsku diviziju).</p>
<p>3.) 1 bugarski puk (2 bataljona), potčinjen 1. brdskoj diviziji, izvlači se 
iz Prijepolja na desno krilo 1. brdske divizije.</p>
<p>4.) Divizija „Venecija&quot; je zamoljena da drži do sada dostignutu 
liniju Kneževići (8 km severno od Bijelog Polja) — 1262 — Orahovička kosa 
dok se 724. puk ne bude spojio sa 1. brdskom divizijom severno od Sahovića, a 
nakon toga da očisti od ostataka neprijatelja prostoriju severno od pomenute 
linije zapadno od doline Lima do Gostuna. Također je zamoljena i za izviđanje 
zapadno od doline Lima do Gostuna&quot; (AVII, NAV-T-315, r. 64, s. 769). U 
dopuni ove zapovesti piše: „Grupa „Zalminger&quot; prelazi 27. 5. rano na 
severnom krilu s obe strane doline Tare u napad prema severozapadu držeći čvrstu 
vezu sa bugarskim 61. pešadijskim pukom, te zauzima najpre liniju: 1421 — 
Gostilovina — vis 1597 — vis 1781 (obeležena tačka 216). Težište napada 
imati na visovima južno od doline Tare, no sprečiti eventualni proboj 
neprijatelja kroz dolinu Tare</p>
<p>Bugarski 61. pešadijski puk ima nameru da u 6.00 časova sa dosadašnje 
linije (granica s njim vis 1203, 1 km severno od visa 1247) pređe u napad prema 
severozapadu i da izbije na liniju: vis 1452 (obeležena tačka 164) — vis 
1628 (obeležena tačka 145).</p>
<p>Grupa „Zalminger&quot; održava tesnu vezu sa bugarskim 61. pešadij-skim 
pukom i tempo svoga napada podešava prema napredovanju ovog svog suseda.</p>
<p>Grupa „Remold&quot; [...]</p>
<p>Od artiljerijske Grupe „Grose Lege&quot;, 4. bataljonu 79. brdskog 
artiljerijskog puka 27. 5. rano pomeriti prema rejonu Mojkovac tako da se i sa 
ovom baterijom može podržavati napad desnog krila Grupe „Zalminger&quot; 
[...]</p>
<p>5.) Grupa „Ludviger&quot; ima zadatak da zauzme i čvrsto zatvori put 
Pljevlja — Đurđevića Tara (karta 1 :200.000) — dolina Tare do tačke 670 
(obeležena tačka 113).</p>
<p>Italijanski XIV armijski korpus (Podgorica [sada: Titograd]) ima zadatak da 
sa linije Kisjelica (10 km jugozapadno od Lijeve Rijeke) — Podgorica izvrši 
napad prema severu i prodre duž doline Morače do Man. Morački (13 km zapadno 
o-i Mateševa) — i zapadno od linije Me-đeđi vrh — G. Morakovo i da čvrsto 
zatvori- dostignutu liniju&quot; (AVII, NAV-T-315, r. 64, s. 1175-6).</p>
<p>7 Vorausabteilung (istureni odred)</p>
<p>
<br>
<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_3_69.htm"><b>Prethodni dokument</b></a></TD>
<TD><a href="4_12_3_71.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
