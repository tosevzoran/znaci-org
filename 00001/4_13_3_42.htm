<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIII - DOKUMENTI KRALJEVINE ITALIJE - KNJIGA 3</b><br>

<CENTER><TABLE border="1"><TR><TD><a href="4_13_3.htm"><b>Sadr&#382;aj</b></a></TD>
<TD><a href="4_13_3_41.htm"><b>Prethodni dokument</b></a></TD>
<TD><a href="4_13_3_43.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p style="padding: 0pt 0pt 9pt 137pt;"><span class="font3" style="font-weight: bold;">BR. 
42</span></p>
<p style="padding: 9pt 0pt 0pt 1pt;"><span class="font3" style="font-weight: bold;"><a name="bookmark1"></a>ZABELEŠKA 
VRHOVNE KOMANDE OD 17. MARTA 1943.</span> <span class="font3" style="font-weight: bold;"><a name="bookmark2"></a>O 
VOJNO-POLITICKOJ SITUACIJI U CRNOJ GORI<sup><a name="footnote1"></a><a href="file:///C:/znaci/4_13/4_13_3_42.htm#bookmark3">1</a></sup></span></p>
<p style="padding: 18pt 0pt 0pt 273pt;"><span class="font3" style="font-weight: bold;"><a name="bookmark4"></a>A®</span></p>
<p style="text-align: justify; text-indent: 20pt; padding: 0pt 0pt 0pt 1pt;"><span class="font1" style="font-weight: bold;">VESTI 
IZ CRNE GORE</span></p>
<p style="padding: 0pt 0pt 9pt 205pt;"><span class="font3"><a name="bookmark5"></a>17. 
mart 1943 — XXI</span></p>
<p style="text-align: justify; text-indent: 20pt; padding: 9pt 0pt 0pt 1pt;"><span class="font3">Ovih 
dana odstranjena su iz političkog života tri eksponenta zelenaša, a opomenuto 
je i nekoliko bjelaša, koji su više od ostalih podsticali razdor između dve 
stranke;<sup><a name="footnote2"></a><a href="file:///C:/znaci/4_13/4_13_3_42.htm#bookmark6">2</a></sup> 
ovaj razdor je doveo do opasne tačke trvenja, a povod je bio pojedinačno 
is-poljavanje samovolje prilikom upućivanja kontingenta crnogorskih oružanih 
snaga u Bosnu.</span></p>
<p style="text-align: justify; text-indent: 20pt; padding: 0pt 0pt 0pt 1pt;"><span class="font3">Zelenaši 
bi želeli da se u Bosnu pošalju samo četničke formacije, kako bi se u Crnoj 
Gori smanjila njihova snaga, na-metljivost i uticaj; međutim, bjelaši i četnici 
želeli bi da u Bosnu povuku i zelenaše, jer baš tu borba protiv komunista za 
njih poprima značaj zalogo za vaskrsavanje velike Srbije, ili velike 
Jugoslavije. Za ovaj poslednji ideal, kao što je poznato, zelenaši ne 
nameravaju da se zalažu.</span></p>
<p style="text-align: justify; text-indent: 20pt; padding: 0pt 0pt 0pt 1pt;"><span class="font3">U 
svakom slučaju, odliv značajnog kontingenta četničkih oružanih snaga, od 
kojih se jedan deo već prebacio u Bosnu preko zona koje nisu posednute našim 
trupama, još dok je postojala zabrana hrvatske vlade da se oni prime, sada oživljava 
u zemlji interesovanje za borbu protiv komunista.<sup><a name="footnote3"></a><a href="file:///C:/znaci/4_13/4_13_3_42.htm#bookmark7">3</a></sup></span></p>
<p style="text-align: justify; text-indent: 20pt; padding: 0pt 0pt 0pt 1pt;"><span class="font3">Iako 
je ta borba dala očigledne rezultate u Crnoj Gori, potrebno je da se nastavi 
nesmanjenom žestinom, jer se komunistički virus ubacuje među taj svet putem 
nezamislivih i tajnih organizacionih formi, što pokazuju i neki dokumenti nađeni 
kod komunista koji su poginuli u borbi, a pomoću kojih se nadamo da ćemo 
uskoro moći da pohvatamo pripadnike nekih ćelija.</span></p>
<p style="text-align: justify; text-indent: 20pt; padding: 0pt 0pt 0pt 1pt;"><span class="font3">Kao 
što je poznato, nemačke vojne vlasti, u zonama pod njihovom upravom, odavno su 
pristupile, ne bez teškoća, razoružanju četničkih snaga, koje smatraju 
neregularnim i neprijateljskim.<sup><a name="footnote4"></a><a href="file:///C:/znaci/4_13/4_13_3_42.htm#bookmark8">4</a></sup></span></p>
<p style="text-align: justify; text-indent: 20pt; padding: 0pt 0pt 0pt 1pt;"><span class="font3">Međutim, 
u Crnoj Gori već skoro godinu dana četničke snage tesno sarađuju sa našim 
okupacionim trupama u borbi protiv komunista, pa su dale, i dalje daju siguran i 
efikasan doprinos, koji je pomogao da se povrati bezbednost i da Crna Gora 
postane relativno miran sektor, dok se na ostalim delovima Balkana širi ustanak 
sa komunističkom podlogom.</span></p>
<p style="text-align: justify; text-indent: 21pt; padding: 0pt 2pt 0pt 1pt;"><span class="font3">Izgleda 
čak da ne treba pridavati suviše značaja činjenici da su četnici naklonjeni 
Englezima i da teže uspostavljanju ju-goslovenske države, samim tim što se 
oni odlučno bore protiv komunizma, zanemarujući opomene koje dobijaju iz 
Londona.</span></p>
<p style="text-align: justify; text-indent: 21pt; padding: 0pt 2pt 0pt 1pt;"><span class="font3">Politika 
koju je do sada vodio Guvernatorat, mada zasnovana na kriterij umima ravnoteže 
između suprotnih stranaka i veroispovesti, nikada nije mogla a da se ne oslanja 
više na prosrpsku masu, koja predstavlja najaktivniju i najmoćniju većinu 
crnogorskog naroda. A to će biti još stvarnije posle nedavnih događaja u Sandžaku<sup><a name="footnote5"></a><a href="file:///C:/znaci/4_13/4_13_3_42.htm#bookmark9">5</a></sup> 
i preduzetih mera protiv nekih zelenaških eksponenata<sup><a name="footnote6"></a><a href="file:///C:/znaci/4_13/4_13_3_42.htm#bookmark10">6</a></sup>, 
zbog kojih smo, silom prilika, izgubili mnogo simpatija kako među muslimanima, 
tako i među zelena-šima.</span></p>
<p style="text-align: justify; text-indent: 21pt; padding: 0pt 2pt 0pt 1pt;"><span class="font3">Eventualni 
pokušaj razoružanja četnika odmah bi doveo i do radikalne promene pravca koji 
smo do sad sledili, pa bi svakako došlo do poremećaja situacije, što bi 
partizani iskoristili. U stvari, pošto ne bi mogli da računamo na saradnju 
muslimana i zelenaša, došli bismo u situaciju da se sami borimo protiv ustaničkih 
formacija i protiv ne baš malog broja muslimana i zelenaša, koje bi partizani 
svakako uspeli da pridobiju za svoju stvar.</span></p>
<p style="text-align: justify; text-indent: 21pt; padding: 0pt 2pt 0pt 1pt;"><span class="font3">Na 
kraju, naći ćemo se u istim kritičnim prilikama kao prvih meseci 1942.</span></p>
<p style="text-align: justify; text-indent: 21pt; padding: 0pt 2pt 0pt 1pt;"><span class="font3">Da 
bi mogli da razrešimo takvu situaciju, trebalo bi prethodno osetno ojačati 
postojeće trupe, jer, kada bude isključena svaka dalja mogućnost održavanja 
politike ravnoteže, preostalo bi samo da se nametnemo silom.</span></p>
<div style="float: right;">
  <p style="padding: 0pt 0pt 0pt 5pt;"><span class="font3" style="font-style: italic;">145</span></p>
</div>
<p><span class="font2" style="font-weight: bold; font-style: italic;">146</span></p>
<p style="text-align: justify; text-indent: 21pt; padding: 0pt 1pt 0pt 0pt;"><sup><a href="file:///C:/znaci/4_13/4_13_3_42.htm#footnote1">1</a>&nbsp;</sup><span class="font1" style="font-weight: bold;">&nbsp;Snimak 
originala (pisanog na mašini) u AVII, NAV-T-821, r. 248/31—32. Zabeleška je 
pisana kao informacija generalu Ambroziju i drugim visokim vojnim rukovodiocima.</span></p>
<p style="padding: 0pt 0pt 0pt 21pt;"><sup><a href="file:///C:/znaci/4_13/4_13_3_42.htm#footnote2">2</a>&nbsp;</sup><span class="font1" style="font-weight: bold;"><sup>s</sup> 
Opširnije o tome vidi dok. br. 65.</span></p>
<p style="padding: 0pt 0pt 0pt 21pt;"><sup><a href="file:///C:/znaci/4_13/4_13_3_42.htm#footnote3">3</a>&nbsp;</sup><span class="font1" style="font-weight: bold;"><sup>6</sup> 
Vidi dok. br. 24, nap. 14.</span></p>
<p style="padding: 0pt 0pt 0pt 1pt;"><sup><a href="file:///C:/znaci/4_13/4_13_3_42.htm#footnote4">4</a>&nbsp;</sup><span class="font0" style="font-weight: bold;">10 
Zbornik, tom XIII, knj. 3</span></p>
<p style="text-align: justify; text-indent: 21pt; padding: 0pt 0pt 0pt 2pt;"><sup><a href="file:///C:/znaci/4_13/4_13_3_42.htm#footnote5">5</a>&nbsp;</sup><span class="font1" style="font-weight: bold;">&nbsp;Reč 
je o paljenju muslimanskih sela i ubijanju muslimanskog življa u srezu 
bjelopoljskom (početkom januara 1943.) i na području između Bukovice, Eoljanića 
i Čajniča, zapadno od Pljevalja (početkom februara 1943) od strane četnika 
Pavia Đurišića (AVII, NAV-N-T-821, r. 248/33—38).</span></p>
<p style="text-align: justify; text-indent: 21pt; padding: 0pt 0pt 0pt 3pt;"><sup><a href="file:///C:/znaci/4_13/4_13_3_42.htm#footnote6">6</a>&nbsp;</sup><span class="font1" style="font-weight: bold;">&nbsp;Reč 
je o merama „da se iz političkog života Crne Gore udalje neke istaknute ličnosti, 
za koje je poznato da su najvatreniji i najuporniji u podsticanju razdora između 
dve stranke&quot; — zelenaša</span><span class="font3" style="font-weight: bold;"> 
i</span><span class="font1" style="font-weight: bold;"> bjelaša (AVII, 
NAV-T-821, r. 238/33—36).</span></p>
<p>
<br>
<CENTER><TABLE border="1"><TR><TD><a href="4_13_3.htm"><b>Sadr&#382;aj</b></a></TD>
<TD><a href="4_13_3_41.htm"><b>Prethodni dokument</b></a></TD>
<TD><a href="4_13_3_43.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
