<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_121.htm"><b>Prethodni dokument</b></a></TD>
<TD><a href="27_123.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading151" align="center" style="margin-top:0mm;margin-right:0mm;
margin-bottom:0mm;margin-left:59.0pt;margin-bottom:.0001pt;text-align:center;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark118"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Heading15">S 
TENKOVIMA NA TRAVNI</span></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Heading15">K</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-size:11.0pt;font-family:&quot;Times New Roman&quot;;mso-fareast-language:
SR-CYR" class="Bodytext11pt6">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Posle 
kapitulacije Italije, razoružali smo nekoliko talijanskih jedinica. Tom 
prilikom smo formirali nove artiljerijske jedinice i motorizovani bataljon 1. 
proleterske divizije, u čijem je sastavu bilo i tenkova. Pojava tenkova na našoj 
strani oduševljavala je borce, a unosila paniku i strah kod neprijatelja. Sećam 
se dobro s kakvim smo ponosom posmatrali naš motorizovani bataljon kada smo se 
spuštali u Livno i proterali ustaše odatle i iz Kupresa. Gotovo bez borbe smo 
došli do predgrađa Travnika.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Uoči 
napada na ovaj grad, u kome sam i ja učestvovao kao tenkista, prolazili smo uveče, 
oko 10 časova, pored boraca 7. krajiške brigade. Pozdravljali su nas i vikali:</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">— 
Živeli naši tenkisti!</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Bacali 
su kape uvis i radovali se kao da će sami tenkovi osloboditi Travnik.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Grad 
su opklolile naše jedinice sa svih strana. Ja sam tenkom išao od Turbeta. Kada 
je počeo napad, pripucao sam iz topa i iz mitraljeza na neprijateljeve položaje. 
Ali u isto vreme tenk u kome sam se nalazio počeli su da gađaju protivkolskim 
topom. Vozač tenka, Talijan, poreklom Slovenac, upozoravao me je da su 
protivkolski topovi opasni, da je on četiri godine ratovao u Africi i da to 
dobro zna. Nisam se obazirao na to, mislio sam da se malo uplašio, a verovao 
sam da našem tenku ništa ne mogu. Potpuno sam tog trenutka bio zaboravio na to 
šta smo mi radili protiv tih istih tenkova, i to čak bez topova, samo sa 
bombama u rukama.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Vozili 
smo punom brzinom i pucali. Ali blizu prvih kuća u gradu nešto je jako lupilo 
u tenk i motor je stao. Osetio sam udarac u nogu i ruku i izgubio svest. Kada 
sam malo došao k sebi, video sam da mi je ruka slomljena, noga ranjena, a glava 
u krvi. Vozač ispod mene je bio mrtav.<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Iako 
teško ranjen, nekako sam se izvukao iz tenka</span><span lang="SR-CYR" style="font-size:10.0pt;font-family:&quot;Times New Roman&quot;;
mso-fareast-language:SR-CYR" class="Bodytext10pt6"> i</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5"> 
legao u jarak. Čuo sam kako legionari viču &quot;ura&quot;</span><span lang="SR-CYR" style="font-size:10.0pt;font-family:&quot;Times New Roman&quot;;
mso-fareast-language:SR-CYR" class="Bodytext10pt6"> i</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5"> 
kako</span><span lang="SR-CYR" style="font-size:10.0pt;font-family:&quot;Times New Roman&quot;;
mso-fareast-language:SR-CYR" class="Bodytext10pt6"> mi</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5"> 
se približavaju.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Znajući 
šta bi bilo sa mnom ako bi me uhvatili živog, pripremio sam pištolj s namerom 
da se ubijem. Međutim metak nije bio u cevi, a desna ruka je bespomoćno 
visila. Tada sam doneo drugu odluku. Kako su mitraljeski meci tukli oko tenka i 
po cesti, rešio sam da se iekobeljam na cestu da bi me mitraljez pogodio. 
Stegao sam levom rukom desnu i počeo da se teturam u pravcu naših položaja. 
Iako mi je na desnoj nozi, od kolena do bedra, sve meso bilo razneto, mogao sam 
da idem pošto kost nije bila prebijena. Tako sam se teturao nekoliko stotina 
metara. Neprijatelj me nije pogodio, a ja sam sreo prvu pešadijsku patrolu naših 
jedinica. Bio sam spasen. Brzo su me odveli do najbližih kuća, gdje su se 
nalazile bolničarke. Tu sam previjen, a zatim su me kamionom prebacili u 
bolnicu u Donji Vakuf. U toku noći je izvršena operacija noge i ruke. U 
centralnoj bolnici 10. divizije ostao sam tri meeeca.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Nismo 
tada bili iskusni tenkisti, nismo se za to nigde obučavali, ali su naši borci 
to neznanje nadoknađivali hrabrošću i verom u pobedu. Osim toga, bili smo srećni 
što i mi imamo tenkove, pa nam je to davalo još više moralnog podsticaja i 
snage u borbi.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Posle 
Travnika, motorizovani bataljon je bio rasformiran. Naši tenkisti su otišli u 
Italiju da uče. Tamo su ostali do avgusta 1944. godine, kada su prešli u 
zemlju i u završnim operacijana za njeno konačno oslobođenje dali svoj ne 
mali deo.</span></p>
<p class="MsoNormal" align="right" style="text-align:right"><span style="font-size:9.0pt;mso-fareast-language:SR-CYR" class="Bodytext3">Milorad 
JOVANOVIĆ</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_121.htm"><b>Prethodni dokument</b></a></TD>
<TD><a href="27_123.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
