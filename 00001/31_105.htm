<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_104.htm"><b>Prethodni dokument</b></a></TD>
<TD><a href="31_106.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center;line-height:91%"><b><span lang="DE" style="font-size:10.0pt;mso-bidi-font-size:11.0pt;mso-ansi-language:
DE">SA BLAŽOM KECMANOM 1 MILANOM RODIČEM NA ZELENGORI</span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></b></p>
<p class="MsoNormal" style="margin-top:11.0pt;text-indent:19.0pt;line-height:
91%"><span lang="EN-GB">Prva četa 3. bataljona spustila se 13. juna 1943. 
godine na severne padine Visa i Siljevca i posmatrala selo Miljevine u dolini rečice 
Govza.</span></p>
<p class="MsoNormal" style="margin-top:1.0pt;line-height:91%"><span lang="EN-GB">Borba, 
glad i marševi oko Pive, Tare, Sutjeske iscrpli su borce. Bili su gladni i željno 
očekivali da siđu u selo i nađu hrane.</span></p>
<p class="MsoNormal" style="margin-top:1.0pt;text-indent:17.0pt;line-height:91%"><span lang="EN-GB">— 
Neka jedanput ugledamo selo i osetimo njegov miris. Dosta nam je šume, reka i 
planina — govorio je najbolji puškomitraljezac Milan Rodić.</span></p>
<p class="MsoNormal" style="line-height:91%"><span lang="EN-GB">Zaista, bio je 
to veseo trenutak koji se približavao da siđemo u selo, iz koga se osećao 
miris hrane. Međutim, iznenadni prodor neprijatelja u naša leđa poremetio je 
naš odlazak u selo. Prihvatili smo brzo borbu sa neprijateljem i to po grupama; 
bili smo široko razvučeni na pošumljenom terenu.</span></p>
<p class="MsoNormal" style="margin-top:1.0pt;line-height:91%"><span lang="EN-GB">Bio 
sam zajedno sa Blažom Kecmanom iz sela Janjila. Kretali smo se oprezno. Prema 
nama se probijala grupica neprijateljskih vojnika. </span><span lang="DE" style="mso-ansi-language:DE">Blažo 
je brzo ubio jednog, a ostali su pobegli u šumu. Blažo je imao stare, slabe 
cipele, pa je zbog toga odmah izuo ubijenog. Držeći ih u ruci, pogledao je 
prvo u moje cipele, a zatim mene u oči i pitao me hoće li ih on obuti jer su i 
moje bile takođe stare. </span><span lang="EN-GB">Posle mog odobravanja, obuo 
je cipele, a svoje stare bacio.</span></p>
<p class="MsoNormal" style="margin-top:1.0pt;text-indent:17.0pt;line-height:91%"><span lang="EN-GB">Kada 
bismo ubili neprijateljskog vojnika, prvo smo pregledali ranac zbog hrane. U 
ovom slučaju smo se prevarili. Blaža je veselo gledao cipele i govorio, smeškajući 
se:</span></p>
<p class="MsoNormal" style="text-indent:17.0pt;line-height:91%"><span lang="EN-GB">— 
Baš su dobre. Dok ih pocepam, verovatno će se i rat završiti, pa ću dobiti 
nove negde u gradu.</span></p>
<p class="MsoNormal" style="line-height:91%"><span lang="EN-GB">Razgovor nam je 
prekinuo iznenadni okršaj na 100 metara daleko od nas. Čuo se puškomitraljez 
našeg Milana Rodića a i &quot;šarci&quot; neprijatelja. Meci su trgali grane 
po drveću iznad naših glava.</span></p>
<p class="MsoNormal" style="line-height:91%"><span lang="EN-GB">Brzo smo se 
prebacili do naših da im pomognemo. U momentu našeg dolaska do Milana Rodića, 
uhvatio ga je bočno nemački &quot;šarac&quot; i ranio u glavu. </span><span lang="DE" style="mso-ansi-language:DE">Pokušao 
je da ga izvuče njegov pomoćnik, ali je i on ranjen. Blažo i ja gledali smo 
ranjenog Rodića, a i cev nemačkog &quot;šarca&quot; na nekih 50 metara od 
nas. Ostali naši i nemački vojnici bili su u zaklonima, a između njih je bio 
čist teren koji se nije mogao pretrčati bez gubitaka.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Tu je bila grupa od 20 do 25 neprijateljskih vojnika koja se odvojila od 
ostalih snaga, a ni naših boraca na tom mestu nije bilo više od 30. </span><span lang="EN-GB">Ranjeni 
Rodić našao se ispred zaklona na 3—5 metara. Njegovo izvlačenje sprečavao 
je neprijateljski &quot;šarac&quot;, koji je sipao rafale prema našim borcima 
u zaklonima, a niko nije hteo ponovo da puca u ranjenog Rodića iako se videlo 
da je živ, valjda zbog toga da bi ubijao one koji pokušaju da ga izvlače, ili 
je želeo da se muči tako ranjen.</span></p>
<p class="MsoNormal" style="line-height:91%"><span lang="EN-GB">Glava Rodića 
bila je oblivena krvlju, i presavijena preko puškomitraljeza koji je takođe 
bio krvav. Levom rukom<b> </b>držao<b> </b>je puškomitraljez, a desnom se 
oslonio na zemlju i tako je ležao previjen na desnu stranu. Nije vikao ni zvao 
u pomoć, što obično rade ranjenici. </span><span lang="DE" style="mso-ansi-language:DE">Bilo 
ga je tužno gledati.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Blažo Kecman u tom momentu nije mogao da vlada sobom, nije vodio računa o 
dejstvu neprijateljskog &quot;šarca&quot;. Brzo se bacio prema ranjenom Rodiću 
da bi ga izvukao u zaklon, gde bismo mu previh rane. U momentu kada je došao do 
Rodića, nemački &quot;šarac&quot; sasuo je u Blažu nekoliko metaka. Blaža 
je viknuo, potskočio i prevalio se na zemlju. Bilo ga je teško gledati, ali još 
teže Rodića koji je bio živ, a nije izvučen u zaklon, niti su mu rane 
previjene.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Posle ovog odlučih da ja pokušam izvući Rodića. Trenutak sam razmišljao. 
Ako se bacim pravo prema njemu, poginuću kao i Blažo, a neću uspeti da ga 
izvučem, ali ga nisam mogao ni gledati u tom žalosnom stanju. Ako ga ne izvučem, 
stradaće još boraca u pokušaju da ga izvuku. Takvi su bili naši borci. Svi 
bi poginuli za ranjenog druga. Pogledao sam Milana Bucala koji je imao samo 16 
godina, i bio spreman da se baci prema Rodiću. U meni je nešto govorilo da 
moram izvući Rodića, i ostati živ. Odlučio sam da se bacim levo od Rodića 
oko desetak metara, privučem na sebe neprijateljski &quot;šarac&quot;, a zatim 
brzo prema Rodiću i da ga izvučem u zaklon.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="EN-GB">Ovo 
sam brzo i učinio. Izvukao sam Rodića, a nisam bio ranjen. Sve se nekako 
odigralo vrlo brzo. Previli smo Rodića i poveli ga sa nama. Međutim on nije 
mogao ni govoriti — umro je.</span></p>
<p class="MsoNormal" style="text-indent:18.0pt;line-height:91%"><span lang="EN-GB">Blažu 
smo sahranili, a cipele koje je nosio svega nekoliko minuta dali našem 
omladincu Milanu Bucalu.</span></p>
<span lang="EN-GB" style="font-size:12.0pt;mso-bidi-font-size:8.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
EN-GB;mso-fareast-language:EN-US;mso-bidi-language:AR-SA">Đuran KOVAČEVIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_104.htm"><b>Prethodni dokument</b></a></TD>
<TD><a href="31_106.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

