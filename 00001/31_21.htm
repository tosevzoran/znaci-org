<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_20.htm"><b>Prethodni dokument</b></a></TD>
<TD><a href="31_22.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="EN-GB" style="font-size:10.0pt;mso-bidi-font-size:11.0pt">OD 
SANICE DO BIHAĆA</span><span lang="EN-GB" style="font-size:10.0pt;mso-bidi-font-size:12.0pt"><o:p>
</o:p>
</span></b></p>
<p class="MsoNormal" style="margin-top:10.0pt;line-height:91%"><span lang="EN-GB">Krajem 
oktobra 1942. godine naša brigada je krenula iz Gornje Sanice preko Podgrmeča 
u pravcu Bihaća. Išlo se brzo i samo se na kraćim zastancima hvatao predah. U 
koloni je vladalo izuzetno raspoloženje, a narod nam je u svakom selu priređivao 
tople dočeke. Naročito srdačan susret bio je sa borcima 5. kozaračke 
brigade. Grmeč smo prošli njegovim zapadnim obroncima, cestu Bos. Petrovac — 
Bihać iznad Ripča, a Unu bliže Skočaja i prebacili se u Plješevicu. Bio je 
to naporan i dug put ali smo ga i uspešno prevalili.</span></p>
<p class="MsoNormal" style="line-height:91%"><span lang="EN-GB">2. novembra smo 
niz severoistočne padine Plješevice krenuli u pravcu Bihaća, o kome smo dotle 
samo nagađali da bi mogao biti naš cilj napada. Sada se to i obistinilo. </span><span lang="DE" style="mso-ansi-language:DE">Drugi 
bataljon, u kome sam se nalazio, napadao je preko Žegara. Noć se već 
spustila, ali mi smo se ipak oprezno kretali, prvo u četnim kolonama, a potom, 
kad smo se primakli ustaškim položajima na oko kilometar, razvili četne 
kolone po vodovima i desetinama. Ustaše su često osvetljavale teren ispred 
svojih položaja, pa smo i mi morali zalegati da bismo održali tajnost napada.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Na Bihać smo gledali kao na veoma jako uporište sa brojnom posadom, 
zloglasnih ustaša koji se neće živi predavati iz svojih utvrđenja. Nama iz 
2. čete 2. bataljona teško je padalo što nas u borbu ne vodi naš omiljeni 
komandir Mićo Tanjga, ali nas je tešilo to što je na njegovo mesto došao 
borac Dragija Đumić, koji je sa nama od prvog dana ustanka. Znao nas je koliko 
i mi njega i sa takvim međusobnim poverenjem krenuli smo u okršaj.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Kad su se čete 2. bataljona primakle neprijateljskim položajima na 
200—300 metara, dat je znak za juriš. U istom trenu smo otvorili vatru iz 
sveg raspoloživog oružja i uz uzvike &quot;Juriš! </span><span lang="EN-GB">Napred! 
Hvataj ih žive!&quot;, jurnuli napred. Takvom našem naletu ustaše nisu mogle 
odoleti. Bežale su kroz Žegar kojim smo relativno brzo ovladali, ali smo se 
onda našli pred kasarnom od koje nas je delilo oko 100 metara brisanog 
prostora. Međutim, u kasarni se vatra brzo utišala, pa smo pomislili da su 
ustaše i iz nje pobegle. Sava Srdić Kožar, Pećanac Mićo Mali i ja dobili 
smo zadatak da se prebacimo do zgrade i ispitamo ima li ustaša u njoj. Išli 
smo pažljivo, od lipe do lipe, bez da nas je iko ometao, pa smo već bili 
sigurni da je neprijatelj zaista pobegao. Ali kad smo došli na 10—20 metara, 
obasuo nas je iza ćoška mitraljeski rafal. Mićo i ja smo uskočili u neki 
napušteni rov, a Kožar u drugu stranu i odvojio se od nas. Vatra iz kasarne je 
bila jaka, pa smo se Mićo i ja povukli u sastav čete, ne znajući šta je sa 
Kožarom.</span></p>
<p class="MsoNormal" style="line-height:91%"><span lang="EN-GB">Međutim, 
odvojivši se od nas tek što je zalegao sa puškomitraljezom da gađa prema 
kasarni, na njega je naletela grupa ustaša. Kožar je bez oklevanja okrenuo 
svoj mitraljez prema ovoj grupi. Ustaše su prihvatile borbu, ali ne za dugo. </span><span lang="DE" style="mso-ansi-language:DE">Kožar 
ih je natjerao u bekstvo, ali je tom prilikom bio teško ranjen na više mesta. 
Prisebnost ga nije napuštala. Noga mu je bila slomljena, na nju se nije mogao 
osloniti. Ostati sam tamo nije smeo jer su ga ustaše sa puškomitraljezom mogle 
živog uhvatiti. Zato je priljubio mitraljez na grudi i kotrljao se niz padinu 
prema četi, dozivajući nas iznemoglim glasom. Drugovi su mu pritekli u pomoć 
i odneli ga na skrovito mesto pozadi čete. Dok mu je bolničar zavijao rane, 
nekoliko puta je gubio svest.<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a><o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Mi smo produžili sa napadima. Ustaše su bile proterane iz kasarne i 
osvojili smo kuću po kuću, sve dok nisu predveče 4. novembra naterane u 
bekstvo. A kad su videli da im nema izlaza, pokušale su se izvući na lukav način, 
presvlačeći se i u dimije i maskirajući se zarovima.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Bihać je nakon godinu i po dana ustaške tiranije bio ponovo slobodan, što 
smo i mi i narod sa razlogom slavili.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Dušan RODIĆ</span>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoNormal" style="margin-top:8.0pt"><a style="mso-footnote-id:ftn1" href="#_ftnref1" name="_ftn1" title><span style="mso-special-character:footnote" lang="EN-GB" class="MsoFootnoteReference">[1]</span></a><span lang="EN-GB"> 
    </span><span lang="EN-GB" style="font-size:10.0pt">Oprostili smo se od Kožara 
    sa malo nade da ćemo se ikad <i>više</i> sresti. Ali on je sve to izdržao, 
    noga mu je odsečena, a druge rane su zacelile.<o:p>
    </o:p>
    </span></p>
    <p class="MsoFootnoteText"><span lang="EN-GB">&nbsp;<o:p>
    </o:p>
    </span></p>
  </div>
</div>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_20.htm"><b>Prethodni dokument</b></a></TD>
<TD><a href="31_22.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

