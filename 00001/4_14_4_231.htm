<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b> 
<p><strong><span lang="DE" style="font-size:12.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:DE;mso-fareast-language:EN-US;mso-bidi-language:AR-SA">PRILOG 
II DOKUMENTI NEMAČKOG RAJHA 1944. </span><span style="font-size:12.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:EN-US;mso-fareast-language:EN-US;mso-bidi-language:AR-SA">GODINE</span></strong><br>

<CENTER></p>
<TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_230.htm"><b>Prethodni dokument</b></a></TD>
<TD><a href="4_14_4_232.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZABELEŠKA OBAVEŠTAJNE GRUPE NEMAČKIH KOMANDI NA 
JUGOISTOKU OD 30. AVGUSTA 1944. SA SAVETO-VANJA U ŠTABU KOMANDE JUGOISTOKA O 
AKTUELNIM PITANJIMA SARADNJE SA DRAŽOM MIHAILOVlCEM I RAZVOJU CELOKUPNE 
SITUACIJE NA PODRUČJU JUGOISTOKA1</strong></p>
<p>Poverljivo Grupa Obav.(KOS) Br. 6498 (44 pov.</p>
<p>30. 8. 1944. Beleška</p>
<p>sa savetovanja 29. 8. 1944. Učesnici:</p>
<p>General-feldmaršal baron fon Vajks (Freiherr von Weichs),</p>
<p>Ministar Nojbaher (Neubacher)</p>
<p>General Felber2</p>
<p>General Fibig3 (Viebig)</p>
<p>General-potpukovnik Vinter4 (Winter)</p>
<p>Grupenfirer Berenc (Behrends)</p>
<p>General-major Vilke (Wilke)</p>
<p>General-major vitez fon Gajtsner5 (Ritter von Geitner)</p>
<p>Tajni savetnik Junker6</p>
<p>Generalštabni potpukovnik fon Harling7 (Von Harling)</p>
<p>Konjički kapetan princ Vrede (Furst Wrede)</p>
<p>1.) Do savetovanja je došlo usled izveštaja o navodno izmjenom držanju 
pokreta Draže Mihajlovića. a osim toga i zbog razvoja celokupne situacije na 
području Jugoistoka.8 Na to ministar Nojbaher konstatuje da je premijer Nedić 
— ukazujući na neudovoljene zahteve za oružjem ponovno izrazio nameru da 
demisionira — verno služi nema;kim interesima. Slično je i s Dražom 
Mihajlovićem, koji se do danas trudio da ne zauzme neprijateljsko držanje 
prema okupatoru. To isto Važi i za ostale vodeće Srbe, koji su se, pod parolom 
»Dajte nam oružje — onda pripadamo Vama«, lojalno držali. Premijer Nedić 
je saopštio ministru Nojbaheru da dosadašnje svoje stanovište ne može više 
da zastupa ni prema Draži Mihajloviću ni prema srpskom stanovništvu. Svi 
njegovi pokušaji, da kod okupatora naiđe na podršku, ostali su bez us-peha.</p>
<p>Draža Mihajlović je, na osnovu razvoja situacije više no ikad prisiljen da 
dođe u posed oružja; gde će ga dobiti to je danas svejedno.</p>
<p>Po mišljenju ministra Nojbahera, za sada još neće doći do narodnog 
ustanka. Treba, međutim, računati s tim da Draža Mihajlović može svoje 
ljude, zbog neispunjenja svih prijavljenih zahteva, još manje da drži 
okupljene oko svoje ideologije. Od strane poslanstva će biti urađeno sve da se 
spreči neko političko klizanje zemlje. U svakom slučaju dobro je biti 
oprezan.</p>
<p>2.) Genaral-potpukovnik Vinter konstatuje da je bitno da se spozna da oružje 
koje Draža Mihajlović traži ne stoji na raspolaganju. Ta činjenica je u 
prvom redu onaj momenat, od kojeg su uzročno zavisne sve vojne i političke 
pojave u pokretu Draže Mihajlovića.&nbsp;</p>
<p>3.) Ministar Nojbaher na to ukazuje da je potrebno da se nemačke trupe pokažu 
u Beogradu i oko njega. Na to komandant konstatuje da će za 6 dana jedan 
motorizovani puk biti prebačen u Beograd.&nbsp;</p>
<p>4.) Ministar Nojbaher saopštava da je zatražio da oružje koje Srbi 
nameravaju da kupe u Mađarskoj bude stavljeno na raspolaganje komandanta 
Jugoistoka na poziv. Uz to komandant zastupa gledište da, po njegovom mišljenju, 
Mađari mogu danas u manjoj meri dase liše oružja nego ikad, pošto sve 
trebaju za nove formacije koje su sada u toku.</p>
<p>5.) General Felber zatim nabacuje pitanje zaštite velikih preduzeća važnih 
za privredu, naročito rudnika uglja, i uz to primećuje da on posle odlaska 
Bugara — koji su do sada s delovima vršili zaštitu — ono malo trupa koje 
stoje na raspolaganju mora da koncentriše odgovarajući težištu.</p>
<p>Na konstataciju general-potpukovnika Vintera, koju je stavio u vezi s tim, da 
u situaciji kada trupa nema dovoljno, u prvom redu treba zaštiti velika i za 
rat odlučujuća nalazišta, general Felber konsta-tuje da je i takva zaštita 
moguća samo privlačenjem poslednjih snaga.</p>
<p>6.) Ministar Nojbaher ukazuje na to da, po najnovijim obaveštenjima, okruglo 
10.000 radnika nije primilo plate već mesec dana. On je preuzeo na sebe da i tu 
pomogne, ali će verovatno morati za to da upotrebi zlato.</p>
<p>7.) Ministar Nojbaher zatim iznosi pitanje otpreme Ne-maca iz Rajna i saopštava 
da je za svoj sektor već povukao odgovarajuće konsekevence, tj. evakuaciju u 
domovinu. Na to grupenfirer Berens zauzima stanovište u tom što predlaže da 
se Nemce iz Rajha eva-kuiše samo u malim grupama, pošto se već sada može 
primetiti znatan nemir kod folksdojčera u Banatu. U pogledu pomagačica u štabu 
(ženske pomoćne snage u štabu) u Beogradu kod kojih je utvrđeno uznemirenje, 
general-potpukovnik Vinter može da ukaže samo na to da takva pojava kod 
Komande Grupe armija »F« nije utvrđena.</p>
<p>U zaključku, grupenfirer Berens ukazuje na pripadnike Ruskog zaštitnog 
korpusa, koje također treba uzeti u obzir pri evakuaciji u domovinu.</p>
<p>8.) Na pitam je grupenfirera Berensa da li da se sada po-hapse vodeće snpske 
političke ličnosti i vodeće pristalice Draže Mihajlovića, ministar Nojbaher 
odgovara sa »ne.« Isto takva odluka ipada u pogledu pitanja da li da se oduzmu 
radio-aparati u Srbiji.</p>
<p>9.) Na konstataciju generala Fibiga da je kao predostrož-nost odredio taoce 
u Banatu, ministar Nojbaher naglašava da je on načelno protiv svakog držanja 
talaca, jer po njegovom iskustvu to nikad nije pokazalo naročite uspehe. 
Uostalom, grupenfirer Berens na to naglašava da su Srbi u Banatu uvek 
pokazivali naročito prijateljsko raspoloženje pprema Nemcima.</p>
<p>10.) Utanačuje se da se 30.8.44. održi savetovanje nemač-kih rukovodilaca 
industrije na srpskom području kod gospodina načelnika štaba komandanta 
Jugoistoka. Podela:</p>
<p>1.) Načelnik</p>
<p>2.) Operativno</p>
<p>3.) Predstavnik Ministarstva spoljnih poslova</p>
<p>4.) Operacijski dnevnik</p>
<p>5.) Obaveštajno (E)</p>
<p>1Snimak originala (pisanog na mašini) u Arhivu VII, NAV-T-311, r. 192, s. 
974—978.</p>
<p>2Felber Hans Gustav, tada vojnoupravni komandant Jugoistoka i, istovremeno, 
Srbije. Bio je neposredno potčinjen Vrhovnoj komandi Vermahta, a komandantu 
Jugoistoka je bio potčinjen u operativnom pogledu.</p>
<p>3Martin Fibig (Fiebig), tada komandant avijacije Jugoistoka.</p>
<p>4August Vinter (Winter), načelnik Štaba Grupe armija »F«.</p>
<p>5Kurt riter fon Gajtner (Kurt Ritter von Geitner;, tada na dužnosti načelnika 
štaba vojnoupravnog komandanta Jugoistoka.</p>
<p>6Verovatno lice iz obaveštajne ili kontraobaveštajne službe.</p>
<p>7Harling je bio načelnik Obaveštajnog odeljenja komandanta Jugoistoka.</p>
<p>8Vidi zabelešku sa savetovanja na istom nivou održanog 26. avgusta 1944 
(Zbornik NOR-a, tom XII, knj. 4, dok. br. 114).</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_230.htm"><b>Prethodni dokument</b></a></TD>
<TD><a href="4_14_4_232.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
