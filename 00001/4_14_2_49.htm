<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRAŽE MIHAILOVI&#262;A - KNJIGA 1</b><br>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_48.htm"><b>Prethodni dokument</b></a></TD><TD><a href="4_14_2_50.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<p>
<b>BR. 49</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>NAREĐENJE KOMANDANTA ROMANIJSKOG KORPUSA OD 24. FEBRUARA 1943. KOMANDANTIMA BRIGADA ZA NAPAD NA ŠESTU ISTOČNOBOSANSKU BRIGADU U PREDELU ŠEKOVIĆA</b><sup>1</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;ŠTAB 430<sup>2</sup>
<br>&nbsp;&nbsp;&nbsp;&nbsp;Str. Pov. Br. 140 
<br>&nbsp;&nbsp;&nbsp;&nbsp;24 februar 1943 god. 
<br>&nbsp;&nbsp;&nbsp;&nbsp;POLOŽAJ
<br>&nbsp;&nbsp;&nbsp;&nbsp;Hitno KOMANDANTU 457<sup>3</sup>
<br>&nbsp;&nbsp;&nbsp;&nbsp;NAREĐUJEM:
<br>&nbsp;&nbsp;&nbsp;&nbsp;Komunisti, čije su glavne snage potučene i rasturene u Zapadnoj Bosni i Dalmaciji begaju na sve strane i to jedna grupa između reke Bosne, Vrbasa na sever ka Slavoniji, a druga jača prema Hercegovini.
<br>&nbsp;&nbsp;&nbsp;&nbsp;Kako su naše snage bile zauzete operacijama u Zapadnoj Bosni, Dalmaciji<sup>4</sup> i Čajničkom srezu,<sup>5</sup> komunisti su uspeli da zauzmu Konji<sup>c6</sup> i dođu blizu Mostara.
<br>&nbsp;&nbsp;&nbsp;&nbsp;Naše snage na brzu ruku prikupljene zaustavile su ih, a na dan 21 ov. mes. o.g. kod Drežnice do noge potukle,<sup>7</sup> tako da komunisti begaju u paničnom strahu, a naše snage ponovo su zauzele Konjic. Obzirom na to da ove komuniste gone naše snage iz Zapadne Bosne i Dalmacije kao i da će prikupljene snage u Hercegovini preduzeti napad to će komunisti biti potučeni i morati negde da begaju pa bi mogli i doći i kod nas. U tom slučaju mi bi bili u nezgodnoj situaciji usled komunističkih snaga u Šekovićima.<sup>8</sup> Da bi to sprečili odlučio sam da komuniste u Šekovićima likvidiramo<sup>9</sup> u tom cilju,—
<br>&nbsp;&nbsp;&nbsp;&nbsp;Sve jedinice koje se pominju u ovom naređenju prikupiće sve raspoložive vojnike za ovu akciju, jer od brzine izvođenja ove akcije zavisi da li će mo se održati ili ne.
<br>&nbsp;&nbsp;&nbsp;&nbsp;— 483 Brigada<sup>10</sup> (sa najvećim mogućnim brojem ljudstva) ima na dan 26 ov. mes. o.g. do mraka najdalje da budu u Malom Polju u selima: Stogule—Trešnjevac—Rulići—Na-randžići sa štabom u Narandžićima, gde će dobiti dalja naređenja.
<br>&nbsp;&nbsp;&nbsp;&nbsp;— 444 Brigada<sup>11</sup> ima se najdalje 26 ov. mes. o.g. do mraka prikupiti u Malom Polju u selima: Blagovići—Nerići— Podbukvik—Podigrišta—Milan Planina sa štabom u Podbu-kviku, gde će dobiti naređenje za dalji pokret.
<br>&nbsp;&nbsp;&nbsp;&nbsp;— 457 Brigada ima se do 25 ov. mes. o.g. uveče prikupiti u selima: Jabuka—Brdo—Sarenovo Polje—Podgaj— Žunovi—Medojevići sa štabom u Podgaju gde će dobiti dalja naređenja.
<br>&nbsp;&nbsp;&nbsp;&nbsp;— 625 Brigada<sup>12</sup> ima se do 25 ov. mes. o.g. do mraka prikupiti u selima Gajine—Dugandžići sa štabom u Gajinama. U sastav ove brigade ulazi i Vareški bataljon koga će Komandant 620 odmah po prijemu ovoga naređenja uputiti Komandantu 625 Brigade.
<br>&nbsp;&nbsp;&nbsp;&nbsp;— Sve jedinice prilikom polaska poneće suvu hranu za tri dana.
<br>&nbsp;&nbsp;&nbsp;&nbsp;— Dalji pokret 457 i 625 Brigade biće prema Rečicama i Žeravicama.
<br>&nbsp;&nbsp;&nbsp;&nbsp;— Trebevićki bataljon odmah po prijemu ovog naređenja krenuće za selo Medojeviće gde će dobiti dalja naređenja.
<br>&nbsp;&nbsp;&nbsp;&nbsp;— Svi Komandanti će potvrditi prijem ovog naređenja i izvestiti kad preduzimaju pokret i kada će biti na određenim mestima.
<br>&nbsp;&nbsp;&nbsp;&nbsp; 
<br>&nbsp;&nbsp;&nbsp;&nbsp;— Štab Korpusa biće 25 ov. mes. u veče na Poratku gde i izveštaje slati, a o daljem pokretu potčinjene jedinice biće obaveštene.
<br>&nbsp;&nbsp;&nbsp;&nbsp;— Svim Komandantima skrećem pažnju na hitnost i važnost izvršenja prednjeg naređenja jer ono može biti sudbonosno. Za neizvršenje stavljaju se krivci pred preki ratni vojni sud.
<br>&nbsp;&nbsp;&nbsp;&nbsp;S VEROM U BOGA ZA KRALJA I OTADŽBINU. Komandant
<br>&nbsp;&nbsp;&nbsp;&nbsp;DRAŽA NAS VODI KA VELIČINI I SLOBODI. 430 '
<br>&nbsp;&nbsp;&nbsp;&nbsp;M.M.<sup>13</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<sup>1</sup><b class=medtxt> Original (pisan na mašini, ćirilicom) u Arhivu VII, Ča, k. 176,reg. br. 9/5 (BH-V-2976).</b>
<br>&nbsp;&nbsp;&nbsp;&nbsp;<sup>2</sup><b class=medtxt> Štab Romanijskog korpusa.</b>
<br>&nbsp;&nbsp;&nbsp;&nbsp;<sup>3</sup><b class=medtxt> Brojka dopisana zelenim mastilom, a odnosi se na 1. sarajevskubrigadu.</b>
<br>&nbsp;&nbsp;&nbsp;&nbsp;<sup>4</sup><b class=medtxt> O borbama četnika protiv jedinica NOV i PO Jugoslavije u Dalmaciji i Lici, u januaru i februaru 1943. vidi dok. br. 9, 13, 28, 48, 51i 62.</b>
<br>&nbsp;&nbsp;&nbsp;&nbsp;<sup>s</sup><b class=medtxt> Akcije četnika u srezu cajničkom izvođene su u januaru i februaru 1943. Detaljnije o tome vidi dok. br. 4, 8, 24, 28 i 34.</b>
<br>&nbsp;&nbsp;&nbsp;&nbsp;<sup>6</sup><b class=medtxt> O borbama kod Konjica vidi dok. br. 48.</b>
<br>&nbsp;&nbsp;&nbsp;&nbsp;<sup>7</sup><b class=medtxt> Reč je o borbama hercegovačkih četnika protiv jedinica 2. proleterske brigade kod s. Ravni. Vidi dok. br. 48, objašnjenje 69.</b>
<br>&nbsp;&nbsp;&nbsp;&nbsp;<sup>8</sup><b class=medtxt> i <sup>9</sup> Odnosi se na jedinice 6. istočnobosanske NOU brigade. Brigada je 2. marta 1943. odbila napad četnika Romanijskog korpusa naBirač. Četnici su od ukupno 2000 ljudi imali gubitke od 50 mrtvih.Zaplenjen je 1 bacač, nekoliko desetina pušaka i drugo. Opširnije otoj borbi vidi tom IV, knj. 11. dok. br. 140.</b>
<br>&nbsp;&nbsp;&nbsp;&nbsp;<sup>10</sup><b class=medtxt> Brojčana oznaka za Rogatičku brigadu.</b>
<br>&nbsp;&nbsp;&nbsp;&nbsp;<sup>11</sup><b class=medtxt> Verovatno se odnosi na Vlaseničku brigadu.</b>
<br>&nbsp;&nbsp;&nbsp;&nbsp;<sup>12</sup><b class=medtxt> Brojčana oznaka za Kladanjsku brigadu.</b>
<br>&nbsp;&nbsp;&nbsp;&nbsp;<sup>13</sup><b class=medtxt> Milorad Momčilović, kapetan.Zbornik, tom XIV, knj. 2</b>
</p><CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_48.htm"><b>Prethodni dokument</b></a></TD><TD><a href="4_14_2_50.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body></html>

