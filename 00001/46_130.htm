<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_129.htm"><b>Prethodni dokument</b></a></TD>
<TD><a href="46_131.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading231" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;mso-pagination:widow-orphan lines-together;page-break-after:avoid;
background:transparent"><a name="bookmark88"><span lang="HR" style="mso-fareast-language:HR" class="Heading232">Borbe 
u Slavonskoj Posavini kod Kobaša, Pričaca, Živike, Davora i Orubice</span></a></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Štabovi 
bataljona u 12. slavonskoj brigadi ispoljili su u više navrata samoinicijativu 
i organizovali prelaz preko rijeke Save na njenu lijevu obalu u Slavonsku 
Posavinu. Cilj prelaza je bio da se napadne Slavonski Kobaš, Pričac, Živike, </span><span lang="DE" style="font-size:12.0pt;mso-ansi-language:DE;
mso-fareast-language:DE" class="Bodytext30">Davor</span><span lang="DE" style="font-size:12.0pt;mso-fareast-language:DE" class="Bodytext30"> 
</span><span lang="HR" style="font-size:12.0pt;mso-fareast-language:
HR" class="Bodytext30">i Orubica. Posadu u navedenim mjestima činile su 
uglavnom, domaće ustaše i seljaci koji su noću vršili stražarsku službu. U 
svakom uporištu u prosjeku se nalazilo oko 60 naoružanih seljaka koji, 
prilikom napada, nisu pružali jači otpor.<sup>72</sup></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Poslije 
prelaza preko rijeke Save 2. bataljon je u napadu na Pričac i Živike potisnuo 
neprijatelja čak do Lužana. U kratkoj borbi poginuo je puškomitraljezac iz 2. 
bataljona. Nakon izvjesnog vremena, naprijateljeve snage krenule su iz Lužana u 
protivnapad na 2. bataljon u trenutku kada se on nalazio u fazi povlačenja i vršio 
pripreme za prelaz na desnu obalu Save.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">U 
Slavonskom Kobašu nalazilo se 12 domaćih ustaša i 120 naoružanih seljaka. 
Ustaše su zajedno sa seljacima ometale održavanje veza između 12. NOU brigade 
i Štaba 6. slavonskog, korpusa. Na vjerovatnim pravcima nailaska partizanskih 
kurira, oni su postavljali dnevne i noćne zasjede. Zbog toga je odlučeno da se 
to uporište napadne, a ustaše kazne. Napad na Slavonski Kobaš izveden je iz 
dva pravca, tj. obuhvatom sa istočne i zapadne strane. U borbi je ubijeno 6 
ustaša i zaplijenjeno 20 pušaka, 2 sanduka ručnih bombi, 2500 metaka, 1500 kg 
soli, 500 kg šećera, oko 500 kg brašna i druge ratne opreme. Seljaci - stražari 
razbježali su se bez pružanja otpora. U borbi je teško ranjena drugarica Nada 
Turudić, borac 2. čete 3. bataljona iz sela Klenika kod Okučana.<sup>73 </sup>I 
4. bataljon je sa desne prešao na lijevu obalu Save u </span><span lang="DE" style="font-size:12.0pt;mso-ansi-language:DE;mso-fareast-language:DE" class="Bodytext30">Davor</span><span lang="DE" style="font-size:12.0pt;mso-fareast-language:
DE" class="Bodytext30"> </span><span lang="HR" style="font-size:12.0pt;
mso-fareast-language:HR" class="Bodytext30">da bi napao neprijateljevu posadu u 
selu Orubica, u kojem se nalazilo 30 naoružanih seljaka s puškama. Čim je 
zapucalo, seljaci su se razbježali. Konfiskovana je imovina ustaškog tabornika 
i zaplenjena 4 velika čamca kapaciteta 10-15 ljudi. Osnovni razlog za prelazak 
na lijevu obalu Save i napad na selo Orubicu bio je da se obezbjedi 10 čamaca 
za oko 150 boraca za </span><span style="font-size:12.0pt;mso-ansi-language:EN-US" class="Bodytext30">pre</span><span style="font-size:12.0pt" class="Bodytext30"> 
</span><span lang="HR" style="font-size:12.0pt;mso-fareast-language:
HR" class="Bodytext30">voz preko Save u jednom talasu. Naime, zbog koncentracije 
većeg broja njemačkih divizija, planiranog čišćenja u Slavoniji i namjere 
Nijemaca da na lijevoj obali Save organizuju treću liniju fronta (jer su očekivali 
iskrcavanje anglo-američkih snaga na jadranskoj obali), Štab 6. slavonskog 
korpusa namjeravao je da u Centralnu Bosnu prebaci kompletnu 12. slavonsku 
diviziju.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext51" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-indent:0mm;line-height:normal;
background:transparent"><span lang="DE" style="mso-ansi-language:
DE;mso-fareast-language:DE" class="Bodytext58">^Ärhiv </span><span lang="HR" style="mso-fareast-language:HR" class="Bodytext58">VII, 
k. 483 </span><span lang="DE" style="mso-ansi-language:DE;mso-fareast-language:
DE" class="Bodytext58">reg. </span><span lang="HR" style="mso-fareast-language:
HR" class="Bodytext58">br. 10-17/18.</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span class="Bodytext58"><sup><span lang="HR" style="font-size:8.0pt;mso-bidi-font-size:12.0pt;mso-fareast-language:HR">73</span></sup><span lang="HR" style="font-size:8.0pt;mso-bidi-font-size:12.0pt;
mso-fareast-language:HR">) Arhiv VII, k. 483 </span><span style="font-size:8.0pt;mso-bidi-font-size:12.0pt;
mso-ansi-language:EN-US;mso-fareast-language:DE">reg. </span><span lang="HR" style="font-size:8.0pt;mso-bidi-font-size:12.0pt;
mso-fareast-language:HR">br. 10-17/8, k. 473-A </span><span style="font-size:8.0pt;mso-bidi-font-size:12.0pt;
mso-ansi-language:EN-US;mso-fareast-language:DE">reg. </span><span lang="HR" style="font-size:8.0pt;mso-bidi-font-size:12.0pt;
mso-fareast-language:HR">br. 10-1/3.</span></span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">U 
vezi s tim, Štab 6. slavonskog korpusa naredio je 12. brigadi da se približi 
rijeci Savi i prikupi dovoljan broj čamaca, i da ih čuva u tajnosti za potrebe 
12. slavonske divizije. Brigada se ozbiljno angažovala na tom zadatku i na 
bosanskoj strani, još ranije prikupila 9 čamaca za oko 110 boraca u jednom 
talasu. Na slavonskoj strani obezbjeđena je skela kapaciteta 40 boraca. U selu 
Kanjiži u Slavonskoj Posavini obezbjeđena su, takođe, 2 čamca za 40 boraca, 
a u selu Bebrini, čamac kapaciteta 10 boraca.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Uzvodno 
od Slavonskog Broda u pravcu Srpca, 15. decembra 1943. plovio je brod riječne 
flotile tzv. NDH. U toku plovidbe brod je napadnut iz PT-puške, a vatru je 
otvorio nišandžija Petar Stanić iz Pakrana kod Daruvara. Brod se, potom, 
povukao na lijevu obalu Save. Od dejstva PT-puške poginuo je 1 oficir, a 2 
mornara su teže ranjena. Istovremeno je njemačka dalekometna artiljerija, sa 
vatrenih položaja u predgrađu Slavonskog Broda ili Nove Gradiške, planirano 
ili slučajno otvorila artiljerijsku vatru na Srbac. Ispaljeno je više 
artiljerijskih granata težine 47 kg, ali je samo jedna eksplodirala i nanijela 
manju štetu stambenim objektima. Neeksplodirane granate po naređenju 
komandanta Brigade upotrebljene su za rušenje željezničke pruge i mostova u 
dolini rijeke Bosne.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext30">Brojno 
stanje 12. slavonske NOU brigade 31. decembra 1943. bilo je: 1549 boraca. Od 
toga je 300 bilo u rashodu, ranjeno i bolesno, a većina se nalazila u 
bolnicama. Socijalni sastav: 234 radnika i 1205 seljaka. Nacionalni sastav: 427 
Hrvata i 1088 Srba i 34 razne druge nacionalnosti. Članova Partije bilo je 369, 
kandidata 185, i Skojevaca 285, dakle, više od polovine boraca u Brigadi.<a style="mso-footnote-id:
ftn2" href="#_ftn2" name="_ftnref2" title><sup><span style="mso-special-character:
footnote">[2]</span></sup></a></span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title></a><span class="Footnote0"><i><span lang="HR" style="mso-fareast-language:HR">Hitlerova 
    naredba br. 48 od 26. 07. 1943. predviđa organizaciju odbrane na Balkanu: 
    »... mora se računati i sa napadom na jadransku obalu, sjeverno od 
    Otranskog kanala. Najhitniji zadatak da se unište partizanske snage u 
    Hrvatskoj i Srbiji sa težištem da se po svaku cijenu obezbjede veze sa Grčkom. 
    U vezi s tim sa istočnog fronta povlači se 6 divizija koje vam se 
    stavljaju za izvršenje zadatka«. Arhiv VII, Na, mikroteka NAV-N-315, r, 
    2155, s, 44.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title><span class="Footnote0"><i><span style="mso-special-character: footnote; mso-fareast-language: HR" lang="HR">[2]</span></i></span></a><span class="Footnote0"><i><span lang="HR" style="mso-fareast-language:HR"> 
    Arhiv VII, k. 473-A </span><span style="mso-ansi-language:
EN-US;mso-fareast-language:DE">reg. </span><span lang="HR" style="mso-fareast-language:HR">br. 
    10-1/3.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_129.htm"><b>Prethodni dokument</b></a></TD>
<TD><a href="46_131.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

