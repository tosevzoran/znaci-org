<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_19.htm"><b>Prethodni dokument</b></a></TD><TD><a href="4_14_1_21.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 20</strong></p>
<p align="center"><strong>NAREĐENJE ŠTABA ČETNIČKIH ODREDA ČAČAK OD 6. NOVEMBRA 1941. ZA NAPAD NA PARTIZANE U ČAČKU<sup>1</sup></strong></p>
<p>Štab Četničkih odreda jugoslovenske vojske za ČaČak i okolinu</p>
<p>K. O. BR. 86 6 novembar 1941 g.</p>
<p>POLOŽAJ</p>
<p>Komandant svih četničkih odreda Jugoslovenske vojske po kuriru dostavio mi je 5 ovog meseca u 22 časa sledeće naređenje:</p>
<p>&#187;Izvestite me o situaciji uopšte, kao i to da postupite energično i brzo prema situaciji hvatajući vezu sa kapetanom Derokom.<sup>2</sup></p>
<p>Nastanite što pre da ovladate Čačkom i kapetanu Deroku prenesite potrebno za ovo.<sup>3</sup> Kapetan Derok treba sa 2/3 svoga ljudstva sa topovima, bornim kolima<sup>4</sup> skinutim sa položaja kod
  Kraljeva da odmah ovlada Čačkom. Sa 1/3 da obezbedi pravac prema Raškoj
  i pravac Kraljevo&#8212;Čačak prelazeći u najuporniju odbranu na rečenim
  pravcima. Vrlo hitno.&#171;<sup>5</sup></p>
<p align="center">Dostavljeno: </p>
<p align="center">kapetanu g. Deroku, majoru g. Đuriću<sup>6</sup> i poručniku g. Kataniću<sup>7</sup></p>
<p align="center">Komandant&#8212;kapetan I klase </p>
<p align="center"><strong>Bogdan Marjanović</strong></p>
<br>
<b class=medtxt><p<sup>>1</sup> Original (pisan na mašini, ćirilicom)  u IA Čačak,  a snimak u Arhivu VII, mf. Lok. muz. 2/758.</p>
<p><sup>2</sup> Jovan, poginuo u četničkom napadu na Čačak.</p>
<p><sup>3</sup> Četnički napad na partizanske snage u Čačku bio je predviđen
  da se izvrši u isto vreme kada četničke jedinice budu napadale Užice.
  Naređenje za napad izdao je Draža Mihailović 1/2. novembra majoru
  Rado-slavu Đuriću koji je, kao svedok na suđenju D. Mihailoviću,
  izjavio da je ono glasilo: &#187;... 1) Odmah i u toku noći, pod okriljem
  mraka, povući glavninu naših snaga sa Kraljeva, ostavljajući najnužnije
  delove radi prikrivanja odsustva trupa pred neprijateljem. 2) Pravac
  kretanja Čačak. Raspored kretanja izvršiti lično, zauzeti Čačak i
  obezbediti ga sa užičkog pravca. Partizansku Komandu razoružati i
  poslati je na Ravnu Goru. 3) Drugi deo posade skinuti sledeće noći i
  rasporediti je tako, da razoruža partizansko osoblje i ljudstvo,
  ukoliko se ne bi dobrovoljno stavilo pod komandu Jugoslovenske vojske u
  Otadžbini...&#171; O tom naređenju major Durić je obavestio Štab Čačanskog
  NOPO, koji je odmah izvestio VŠ NOPOJ Nakon toga je dogovoreno da major
  Đurić lično ode kod D. Mihailovića i interveniše da povuče izdato
  naređenje D Mihailović je ostao pri svojoj odluci o napadu na Čačak poverivši, u
  međuvremenu, taj zadatak kapetanu Jovanu Deroku (Stenografske beleške,
  str. 407&#8212;409; dr J. Marjanović, Prilozi, str. 212 i 312). D. Mihailović
  nije bio zadovoljan takvim ponašanjem majora Đurića, pa je u ličnoj
  belešci zapisao: &#187;Đurić samo sa partizanima. Naređenje za deblokadu
  Kraljeva pokazao Molu (Momčilo Radosavljević, komandant Čačanskog NOPO)
  i odgodio napad na Čačak za 3 dana pozivajući za to vreme komuniste na
  večeru. Posle toga oni napali. Jednoj četi partizana čak i vratio
  oružje. Da se više ne upotrebljava u srezu trnavskom&#171; (Arhiv VII, Ča,
  k. 1, reg. br. 17/3).</p>
<p>4 Topovi (jedna baterija 75 mm) i tenkovi (dva laka tenka
  &#187;Hoč-kins&#171;) zaplenjeni su prilikom oslobođenja G. Milanovca i Čačka. Od
  toga su četnici dobili polovinu. Četnici su 4. novembra kod Samaile
  (Čačak) napali partizanski tenkovski vod, zaplenili tenk i tom prilikom
  ubili komandira voda Srećka Nikolića. Istog dana napali su i posadu
  partizanskih topova kod Mrčajevaca (Čačak). Partizani su 7. novembra
  povratili zaplenjena oruđa (Istorijski arhiv KPJ, &#187;Borba&#171; 1941, Beograd
  1949 &#8212; dalje: Istorijski arhiv KPJ &#8212; tom I, knj. 1, str. 267 i 258).</p>
<p><sup>5</sup> Pošto major Đurić i kapetan Deroko nisu mogli, zbog
  blagovremeno preduzetih dejstava partizanskih jedinica, da izvrše
  naređenje Štaba Draže Mihailovića od 1/2. novembra 1941, usledila je
  nova zapovest četničkog štaba (3. novembra 1941) za napad na partizane
  u Čačku (Arhiv VII, Ča, mf. Lok. muz. 2/749&#8212;752). Ni ta zapovest nije
  bila izvršena. Usledila je, zatim, nova zapovest 5. novembra 1941, ali
  ni ona nije bila realizovana (Arhiv VII, mf. Lok. muz. 2/754 i 755).
  Napad na partizanske jedinice u Čačku izvršen je prema zapovesti od 7.
  novembra 1941 (vidi dok. br. 26). Do tada je četničko rukovodstvo
  bezuspešno pokušavalo da pratnjama i ultimatumima prisili partizanske
  jedinice na kapitulaciju (vidi dok. br. 22&#8212;25).</p>
<p><sup>6</sup> Radoslav, generalštabni major vojske Kraljevine Jugoslavije,
  (1906, Ilidža, Sarajevo &#8212; 1980, Beograd). U leto 1941. radio u
  četničkom štabu u Beogradu; početkom oktobra četnički predstavnik
  partizansko-četničkog Operativnog štaba za napad na Kraljevo. Krajem
  maja 1944. pristupio NOP-u.</p>
<p>7 Uroš. 60</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_19.htm"><b>Prethodni dokument</b></a></TD><TD><a href="4_14_1_21.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>