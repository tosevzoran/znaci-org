<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_210.htm"><b>Prethodni dokument</b></a></TD>
<TD><a href="4_14_4_212.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 3</strong></p>
<p align="center"><strong>BILTEN DELEGACIJE JUGOSLOVENSKE IZBEGLIČKE VLADE U 
ITALIJI OD 21. AVGUSTA 1944. O RAZGOVORIMA IZMEĐU TITA I ŠUBAŠIĆA NA VISU 
18. I 19. AVGUSTA 1944. GODINE1</strong></p>
<p>Pretsednik vlade Dr Šubašić2 sa ministrima Kosanovi-ćem3 i Cankarom4 
boravio je 18 i 19 avgusta na Visu, gde je konferisao sa Titom i prestavnicima 
Antifašističkog vijeća. U okolici Subašića postojale su dve tendencije u 
pogledu reša-vanja jugoslovenske krize. — Jedna od njih je išla za tim da se 
traži sporazum između dve zakrvljene stranke u zemlji pa pošito je već 
uspostavljen kontakt sa Titom da se potraži dodir i sa Mihajlovtićem. Ova 
grupa, u kojoj su glavni prestavnici Hrvati H.S.S., naročito je podvlačila činjenicu, 
da se iza Draže Mihajlovića nalazi okupljen čitav srpski narod pa bi 
odbijanjem sporazuma sa Dražom bila kompromitovana sva nastojanja za traženje 
jedne nove osnove zajedničkog života Srba i Hrvata, naročite toliko istaknuto 
kao što je Šu-bašić. Druga grupa tvrdi da iza Draže Mihajiovića ne stoji 
Srpski narod, da se građanska rat ne može izbjeći, nego da se on može samo 
skratiti što obilnijim pomaganjem Titove vojske, kako bi mogla u što kraćem 
vremenu uništiti snage Draže Mihajlovića. U toj grupi je naročito 
nepomirljiv ministar Savica Kosanović, koji ne samo osporava fakat da srpski 
narod nije okupljen oko Draže Mihajlovića, nego kvalifikuje Mihajlovića i 
njegov pokret kao najveću sramotu u istanji Srpskog naroda. On traži da 
partizanska ekspedicija na Srbiju pomogne svim sredstvima koja stoje vladi na 
raspolaganje, kako bi se što pre uništile »Mihajlovićeve bande«.</p>
<p>Na Visu je pobedila, na veliku nesreću našeg naroda i naše Otadžbine ova 
teza o uništenju Mihajlovićeve vojske. Tome je opet mnogo doprinelo prisustvo 
i neobuzdana mržnja ministra Kosanovića. Posle dva dana razgovora u kojima je 
imalo da se prebrodi mnogo teškoća, ministar Šubašić je pristao da izda u 
ime kraljevske vlade jednu proklamaciju na narod u kojoj poziva sav narod da se 
podredi volji i komandi maršala Tita i preti onima, koji odbiju da to učine.</p>
<p>S tom proklamacijom, kraljevska vlada je stavila sebe u otvoren 
neprijateljski stav prema Jugoslovenskoj Vojsci u otadžbini, kojoj je na čelu 
Draža Mihajlović još i sada načelnik štaba Vrhovne komande. Subašić je 
ipak odbio da u proklamaciji lično apostrofira i osudi Dražu Mihajlovića, pa 
je stoga propao pokušaj da se izda zajednička dekleracija, koju bi potpisao i 
maršal Tito zajedno sa ministrom predsednikom Subašićem. Zbog toga će danas 
ili sutra umesto jedne zajedničke proklamacije izdati dve, jer će drugu 
proklamaciju u kojoj se bezobzirno napada Draža Mihajlović potpisati sam Tito.</p>
<p>Ova odluka je jedna od najfatalnijih akata u našoj političkoj historiji 
poslednjih godina. Njegove zle posledice neće se dugo očekivati. Međutim oni, 
koji istinski vole slobodu i demo-kratiju, oni koji su smeli da ne prime akt od 
25 marta 1941 godine, koji je uvodio zemlju i narod u vanjsko ropstvo, sa 
jednakom odlučnošću odbiće ovaj novi 25 mart, koji uvodi zemlju u najcrnje 
unutrašnje ropstvo i u najgoru nesreću, koja jedan narod može zadesiti, građanski 
rat. Duh 27 marta, duh slobodarstva, duh večne težnje za ličnim dostojanstvom 
i nacionalnom slobodom neće se dati slomiti ni ovoga puta.</p>
<p>1Dokument (pisan na mašini, latinicom) u Arhivu VII, AEV, k. 348, reg. br. 
7/1—2.</p>
<p>2Ivan.</p>
<p>3Sava Savica.</p>
<p>4Dr Izidor.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_210.htm"><b>Prethodni dokument</b></a></TD>
<TD><a href="4_14_4_212.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
