<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</b><br>


<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_87.htm"><b>Prethodni dokument</b></a></TD>
<TD><a href="4_14_2_89.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<div class="Section1">
  <p class="MsoNormal" style="text-indent: 10mm;"><span lang="HR">BR. 88</span></p>
  <p class="MsoNormal" style="text-indent: 10mm;"><span style="letter-spacing: -0.2pt;" lang="HR">NAREĐENJE 
  KOMANDANTA ISTAKNUTOG DELA ŠTABA </span><span lang="HR">DRAŽE MIHAILOVIĆA 
  OD 16. MARTA 1943. KOMANDAN<span style="letter-spacing: -0.25pt;">TU ZETSKOG 
  ČETNIČKOG ODREDA ZA GRUPISANJE JE</span><span style="letter-spacing: -0.05pt;">DINICA 
  NA PRAVCU ULOG — OBALJ I NAPAD NA JEDI</span><span style="letter-spacing: -0.1pt;">NICE 
  2. PROLETERSKE DIVIZIJE<sup>1</sup></span></span></p>
  <p class="MsoNormal" style="text-indent: 10mm;"><span lang="HR">Puk. Stanišić 
  — <i>š.t.p. vrlo hitno!</i></span></p>
  <p class="MsoNormal" style="text-indent: 10mm;"><span lang="HR">Vrlo je 
  verovatno da komunisti celokupne Vaše snage<sup>2</sup> zadržavaju jakim 
  pobočnicama, a glavnu snagu upućuju preko Glavatičeva i Odžaka u pravcu 
  Kalinovika ili Uloga.<sup>3</sup> Prema Baćoviću u oblasti Jablanice istu 
  ulogu vrše njihove zaštitnice.<sup>4</sup> Prema ovome, a u vezi stvarne 
  situacije na Vašem frontu, ostavite samo najpotrebnije snage prema levom 
  krilu i rezerve vršeći što jači pritisak u pravcu Glavatičeva, a jače 
  snage od najmanje 2.000 ljudi uputite levom obalom u pravcu Obija i spremite 
  ih za udar u pravcu severa u bok i pozadinu komunista koji nastupaju ka 
  Kalinoviku.<sup>5</sup> Mesto i pravac upotrebe resite Vi sami na osnovu 
  podataka koje Vam pruža avijacija o mestu i pravcu neprijateljske kolone. 
  Zadocniti ne-smijete ni jednog trenutka. Samo zbog dosadašnjeg mlitavog i 
  neaktivnog rada Vaših trupa i neprebacivanja na desnu obalu došlo je do 
  ovoga prodora ka Kalinoviiku. Zahtevam od Vas i svih Vaših starešina najveće 
  zalaganje u ovom odsudnom momentu i da ovom prilikom popravite greške iz prošlih 
  dana.<sup>6</sup> Čim stigne major Đuiišić<sup>7</sup> izvršiću napad 
  pravcem Kali-</span></p>
  <p class="MsoNormal" style="text-indent: 10mm;"><span lang="HR">novik — Odžaci 
  — Glavatičevo. Vi i major Baćović morate u ovom momentu da odigrate 
  odsudnu ulogu udarajući u bok i pozadinu neprijatelja, dok Đurišić bude 
  napadao frontalno. Za slučaj da nam se od sutra prekine telefonska veza, ovo 
  neka Vam bude direktiva za rad sledećih dana dok se veza ponovo ne uspostavi 
  i stvori jedinstvo fronta.</span></p>
  <p class="MsoNormal" style="text-indent: 10mm;"><span lang="HR">Avionom 
  bacajte izveštaje u selo Miljevinu kod crkve, čim se veza prekine.<sup>8</sup> 
  Znak tri vatre u vidu ravnostranog tro-ugla na rastojanju od 100 metara. 
  Zahtevajte najintenzivnije izviđanje iz vazduha i bombardovanje kako bi se 
  prikupili što tačniji podaci o neprijatelju i naneli mu što veći gubitci. 
  Danas nisam od Vas primio nijedan izveštaj. O radu Vaših trupa i položaju 
  nemam uopšte nikakvih podataka. Od kolike je ovo štete po opštu stvar jasno 
  je svakome. Učinite sve da se greške otklone i da se preduzme najenergičniji 
  rad. To za-htevaju interesi opšte stvari. Izveštavajte me o situaciji što 
  češće i što tačnije.</span></p>
  <p class="MsoNormal" style="text-indent: 10mm;"><span lang="HR">Pobeda je naša.</span></p>
  <p class="MsoNormal" style="text-indent: 10mm;"><span lang="HR">16 - III - 43 
  g.</span></p>
  <p class="MsoNormal" style="text-indent: 10mm;"><span style="letter-spacing: -0.1pt;" lang="HR">u 
  22<sup>35</sup> č.</span><span style="font-family: Arial;" lang="HR"> </span><span lang="HR">,</span><span style="font-family: Arial;" lang="HR"> 
  </span><span lang="HR">Pozdrav Branko</span></p>
  <p class="MsoNormal" style="text-indent: 10mm;"><span style="letter-spacing: -0.3pt;" lang="HR">Položaj<sup>9</sup></span></p>
  <p class="MsoNormal" style="text-indent: 10mm;"><span style="font-size: 1pt; font-family: Arial;"><!--[if !supportEmptyParas]-->
  &nbsp;<!--[endif]-->
  <o:p>
  </o:p>
  </span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">1</span></sup><span style="font-size: 9pt;" lang="HR"> 
  Original primljene depeše (pisan mastiljavom olovkom, ćirilicom) u Arhivu </span><span style="font-size: 9pt;">VII, 
  </span><span style="font-size: 9pt;" lang="HR">Ca, k. 162, reg br. 20/1 
  (BH-V-110).</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">2</span></sup><span style="font-size: 9pt;" lang="HR"> 
  Odnosi se na Zetski četnički odred, Nikšićku brigadu i Kombino-vani korpus 
  (majora Petričevića) sve pod komandom pukovnika Sta-nišića.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">3</span></sup><span style="font-size: 9pt;" lang="HR"> 
  Na pravcu Glavatičevo — Nevesinje napad su vršile jedinice 3.NOU divizije, 
  a na pravcu Glavatičevo — Ulog — Kalinovik jedinice2. proleterske 
  divizije.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">4</span></sup><span style="font-size: 9pt;" lang="HR"> 
  Tih dana u predelu Jablanice, na položajima između Plasa Glave i Jablanice, 
  nalazila se 3. brigada 9. dalmatinske divizije. Brigadase u toku noći 14/15. 
  marta prebacila na levu obalu Neretve (tom </span><span style="font-size: 9pt;">IV</span><span style="font-size: 9pt;" lang="HR">,knj. 
  11, dok. br. 233).</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">5</span></sup><span style="font-size: 9pt;" lang="HR"> 
  O borbenom rasporedu i aktivnosti jedinica Baja Stani-šića kod Glavatičeva, 
  Nevesinja, a potom kod Gacka, vidi dok. br.113 i 140.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">6</span></sup><span style="font-size: 9pt;" lang="HR"> 
  Odnosi se na borbe Zetskog četničkog odreda i Nikšićke brigade na pravcu 
  Mostar — Drežnica i Mostar — Imotski krajem februara i početkom marta 
  1943. Vidi dok. br. 75, 85 i 140.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">7</span></sup><span style="font-size: 9pt;" lang="HR"> 
  O dolasku četničkih jedinica pod komandom Pavla Đurišića isa njima Draže 
  Mihailovića na sektor Kalinovika vidi dok. br. 113.</span></p>
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">i</span></sup><span style="font-size: 9pt;" lang="HR"> 
  </span></i><span style="font-size: 9pt;" lang="HR">i ' Ostojić je toga dana 
  naredio da se radio-stanice i Centar veze premeste iz Kalinovika u Miljevinu, 
  dok se on, istog dana, nalazio u s. Borija, odakle se ponovo vratio u 
  Kalinovik. Vidi dok. br. 113.</span></p>
</div>
<p>
<br>
<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_87.htm"><b>Prethodni dokument</b></a></TD>
<TD><a href="4_14_2_89.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

