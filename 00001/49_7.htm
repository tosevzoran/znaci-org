<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_6.htm"><b>Prethodni dokument</b></a></TD>
<TD><a href="49_8.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b>U zasedi na 
putu Kobarid — Bovec<o:p>
</o:p>
</b></p>
<p class="MsoNormal" align="center" style="text-align:center"><b>&nbsp;<o:p>
</o:p>
</b></p>
<p class="MsoNormal">Jedinice Gradmikove brigade koje su učestvovale u borbama 
na sektoru Liveka povukle su se na Matajur i 13. maja produžile ka planini 
Miji. Na njoj se nalazio 2. bataljon koji je posle borbe na Golobaru prešao Soču 
severno od Boveca i preko Stola tamo stigao. Tu se prvi put 14. maja 
koncentrisala Gradnikova brigada. Bataljoni su preformirani. Bataljoni su imali 
gotovo ista brojna stanja. Svaki je imjao po tri čete sa ukupno oko 120 boraca. 
I u pogledu naoružanja nije bilo većih razlika između pojedinih bataljona. 
Sledeća dva dana održavani su razni sastanci u jedinicama, a izvršene su i 
neke kadrovske izmene u komandama četa i štabovima bataljona.</p>
<p class="MsoNormal">Gregorčičeva brigada koja se noću 10/11. maja probila iz 
neprijateljskog obruča u rejonu Kovačičeve planine i Hlevnika, produžila je 
u Benešku Sloveniju. Ona nije uspela da ponovo uspostavi vezu sa Gradnikovom 
brigadom, iako su se 11. i 12. maja obe nalazile u neposrednoj blizini 
(Gradnikova na Matajuru, a Gregorčičeva iznad sela Mašeri, na jugozapadnim 
padinama Matajura).</p>
<p class="MsoNormal">Gregorčičeva brigada našla se 16. maja u neposrednoj 
blizini neprijateljskog uporišta u selu Stupici i pod borbom se probijala preko 
Nadiže prema selu Crni Vrh, a zatim produžila prema Špiku iznad doline 
Farkadiče.</p>
<p class="MsoNormal">Komandant Primorske operativne zone Mirko Bračič koji se 
nalazio sa štabom Gradnikove brigade, došao je do zaključka da bi najbolja 
pomoć Gregorčičevoj brigadi za njen prodor u Benešku Sloveniju bile 
ofanzivne akcije Gradnikove brigade u dolini Soče, jer bi privukle pažnju 
neprijatelj evih snaga i tako smanjile pritisak na Gregorčičevu brigadu. Zbog 
toga je Gradnikova u toku noći 15/16. maja prešla rečicu Belu i izbila na 
susednu planinu Stol (trig. 1668)<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a>. 
Štab brigade je predvideo da manje delove ostavi na grebenu Stola, a da se sa 
glavninom postavi na drum Kobarid — Bovec, na odsek između sela Trnova i 
Srpenica. Tim drumom često su prolazili neprijateljski transporti i pojedinačna 
vozila, pa ih je trebalo napasti. <span lang="DE" style="mso-ansi-language:DE">Na 
desnom krilu rasporeda brigade nalazio se 3. i na levom 1. bataljon. Pošto se očekivala 
veća neprijateljska kolona, naređeno je da jedinice u zasedi ne otvaraju vatru 
sve dok čelo neprijateljske kolone ne naiđe na prepreke koje su izgradile 
jedinice 1. bataljona. Kad otvori vatru 1. četa 1. bataljona koja je bila na 
krajnjem levom krilu, otpočeće opšti napad i drugih jedinica<a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a>, 
Raspored snaga i zemljište koje je pogodovalo dobrom rasporedu bili su 
garancija za uspeh. Iako se očekivala veća neprijateljska kolona, ipak je ovog 
dana, 18. maja, u šest časova izjutra, naišao samo jedan teretnjak u pratnji 
motocikla. U njemu se nalazio deo komande 8. bataljona 3. brigade koja se 
prebacivala iz Kobariđa u Zagu, jer je tog dana bilo zaplanirano &quot;čišćenje&quot; 
rejona Stola<a style="mso-footnote-id:ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Čim je kamion 
naišao na prepreku, zaustavio se i tu ga je napala 1. četa 1. bataljona. Borba 
je bila veoma kratka. Prema italijanskom izveštaju<a style="mso-footnote-id:
ftn4" href="#_ftn4" name="_ftnref4" title><span style="mso-special-character:footnote" class="MsoFootnoteReference">[4]</span></a> 
ubijeno je šest vojnika (među ubijenim nalazila su se i diva oficira), a 14 je 
ranjeno (od toga 3 oficira). &quot;Pobunjenici su zaplenili dve radio-stanice, 
jedan mitraljez, jedan puškomitraljez i dvadeset karabina, zapalili teretnjak, 
skinuli uniforme sa poginulih vojnika i nestali...&quot;, ističe se u 
italijanskom izveštaju. U toj borbi poginuo je samo jedan borac Gradnikove 
brigade</span><a style="mso-footnote-id:ftn5" href="#_ftn5" name="_ftnref5" title><span style="mso-special-character:
footnote" class="MsoFootnoteReference">[5]</span></a><span lang="DE" style="mso-ansi-language:DE">.<o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Zapisnik sa sastanka od 
    27. i 28. I 1966. boraca i rukovodilaca Gradnikove brigade.</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> Sećanje Slavka Fratnika, 
    tadašnjeg komandira 1. čete 1. bataljona.</p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Arhiv IIRP u Ljubljani, 
    &quot;Spomini&quot; 1/5 (Ivo Juvančič).</p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a> Zbornik, tom VI, knjiga 6, 
    dok. br. 98 (Izveštaj karabinijerske grupe u Gorici od 22. maja 1943. 
    karabinijerskoj komandi 11. armijskog korpusa).</p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a> Sećanje Slavka Fratnika.</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_6.htm"><b>Prethodni dokument</b></a></TD>
<TD><a href="49_8.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

