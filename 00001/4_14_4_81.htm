<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_80.htm"><b>Prethodni dokument</b></a></TD>
<TD><a href="4_14_4_82.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>PISMO KOMANDANTA SRPSKE DRŽAVNE STRAŽE U KRAGUJEVCU 
OD 6. OKTOBRA 1944. KOMANDANTU 1. SUMADIJSKOG I KORPUSA O SITUACIJI U REJONU 
KRAGUJEVCA I FORMIRANJU CETNICKO-NEMACKOG ŠTABA1</strong></p>
<p>Dragi Marko,2</p>
<p>Tvoje sam pismo primio. Hvala na obaveštenju. Organizuj kurirsku službu, 
kako bi svakog momenta svaki izveštaj tvoj mogao da mi se dostavi, kako bih 
mogao kod Nemaca preduzeti korake da se situacija popravi. Za sada tamo u Drači 
nema nikoga i sporo rade, te bi bilo dobro da izveštaje dostavljaš neposredno 
meni ili Načelniku.</p>
<p>Izdrži još malo. Danas nemačka avijacija bombarduje prostoriju od sela 
Vrbave pa nazad na zapad. Ima dosta bombi i mitraljeza. Za dva dana treba da 
izbace 500 bombi. Podatke šalji hitno, naročito o jačim grupama komunista.</p>
<p>Naročito izvesti o glavnim grupisanjima snaga komunista i njihovih štabova.8</p>
<p>Pismo sam odmah poslao za dalje i čim dobijem odgovor poslaću Ti.</p>
<p>Juče sam došao od Dronje.4 Stvar smo uredili povoljno. Grupacija četnika 
ima da se izvrši za dan dva u našem okrugu.5 Trupe su u maršu. Potpukovnik 
Smiljanić6 do dolaska Radojlovića7 ovlašćen je da preuzme komandu nad svima 
četničkim snagama. Obrazovan je zajednički štab sa Nemcima.</p>
<p>Načelnik štaba komande Srbije dolazi da vodi operacije u ovome okrugu. 117 
nemačka divizija u maršu je ka Kragujevcu. II dobrovoljački puk je u Sopotu. 
Komanda Jugoistoka prelazi u Kragujevac. Izgleda da će i Srpska vlada doći u 
Kragujevac. Izdrži još malo, znam tvoje teškoće, ali i Raković8 će ući u 
tvoj sastav danas ili sutra. Avalski korpus i Rudnički ulaze takođe u sastav 
Sumadiske grupe. Preko konjanika ordonansa organizuj hitno uzajamno obaveštavanje.</p>
<p>Ovih dana artileriski puk sa 36 oruđa biće spreman za dejstvo.</p>
<p align="center">Pozdravi sve, a Ti primi puno pozdrava i gore glavu. —</p>
<p align="center">6. X. 1944.</p>
<p align="center">TVOJ</p>
<p align="center"><strong>Ljubo9 Đorđević</strong></p>
<p>1&nbsp; Original (pisan na mašini, ćirilicom) u Arhivu VII, Ča, k. 127, 
reg. br. 39/8 (S-X-120).</p>
<p>2&nbsp; Muzikravić.</p>
<p>3&nbsp; Na prostoriji Aranđelovac — Topola — Gornji Milanovac tada su 
dejstvovale 5, 17. i 21. divizija 1. proleterskog korpusa NOVJ. Opširnije o 
njihovim dejstvima vidi Zbornik NOR-a, tom I, knj. 13, dok. br. 75, 80, 83, 91, 
97 i 133.</p>
<p>4&nbsp; Miroslav Trifunović, divizijski general, komandant Srbije.</p>
<p>5&nbsp; Prema zapovesti komandanta Srbije od 7. oktobra 1944, sve četničke 
jedinice u Srbiji i jedinice SDS i tzv. Srpske garde trebalo je da se grupiše u 
sedam grupa. Grupe su imale sledeće zadatke: 1. grupa napada jedinice NOVJ 
pravcem Cačak — Suvobor — Ljig i izbija na liniju Vreoci — Ub; 2. grupa 
napada pravcem Knić — Stra-gari — s. Venčani i izbija na liniju s. Venčani 
— s. Vreoci; 3. grupa brani KruSevac; 4. grupa SDS prikuplja se u rejonu 
Jagodine (sada Svetozarevo); 5. grupa SDS u rejonu Rekovca; 6. grupa u rejonu 
Be-lušića, i 7. grupa u istočnoj Srbiji (Arhiv VII, Ca, k. 127, reg. br. 
39/1). Po zapovesti nije postupljeno, jer je Vrhovna komanda u međuvre-vremenu 
donela odluku da glavninu četničkih snaga iz Srbije preko Sandžaka prebaci na 
Crnogorsko primorje (vidi dok. br. 64 i 66).</p>
<p>6 Dušan, komandant Sumadijske grupe korpusa.</p>
<p>Prema raspoloživim dokumentima, Štab te grupe je u drugoj polovini 1944. 
intenzivno sarađivao sa nemačkim trupama u borbi protiv jedinica NOVJ i od 
njih primao oružje i municiju za svoje jedinice. U izveštaju obaveštajca 1. 
šumadijskog korpusa Branimira Dimitri-jevića »Džima« piše da Smiljanić u 
Gruži čeka prijem oružja od Ne-maca (Arhiv VI, Ča, k. 19, reg. br. 41/3), a 
u izveStaju od 13. septembra 1944. Dimitrijević kaže da je Smiljanić »dobio 
1.000 pušaka i 100 automata« (Arhiv VII, Ca, k. 119, reg. br. 45/3).</p>
<p>Smiljanić je lično održavao vezu sa nemačkim trupama u Kragujevcu. U 
pismu šefa Centra veze Štaba Šumadijske grupe korpusa od 7. oktobra 1944. 
izvesnom Jovanu, između ostalog, piše:</p>
<p>»Komandant je otišao za Kragujevac jer su ga hitno zvali tamo. Sad sam baš 
telefonski sa njim razgovarao... Molio sam da izdej-stvuje municiju on javlja da 
Vam je municija poslata za Knić a i pre dva dana poslato je Baji 12.000 metaka 
7,9. Komandanta sam zamolio isto tako da angažuje nove snage od Knića, te 
komandant nastoji da i to bude.</p>
<p>Komandanta svakodnevno zovu dole na razne konferencije ili pak ovde oni 
dolaze (najmerodavniji faktori).</p>
<p>Neško Nedić je ovde sinoć spavao a i Račić je u Kragujevcu« (Arhiv VII, 
Ča, k. 127, reg. br. 41/8).</p>
<p>Smiljanić je i svojim potčinjenim naređivao da se lično povezuju sa 
komandantima nemačkih jedinica radi zajedničkih akcija protiv jedinica NOVJ. U 
tom smislu je njegovo naređenje od 25. septembra 1944. komandantu 1. šumadijskog 
korpusa (Arhiv VII, Ca, 127, reg. br. 4/7).</p>
<p>7 Miloš, komandant Mlavsko-smederevske grupe korpusa.</p>
<p>8 Predrag.</p>
<p>9 Ljubiša, komandant SDS u Kragujevcu.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_80.htm"><b>Prethodni dokument</b></a></TD>
<TD><a href="4_14_4_82.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
