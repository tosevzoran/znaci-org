<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_139.htm"><b>Prethodni dokument</b></a></TD><TD><a href="4_14_1_141.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 140</strong></p>
<p align="center"><strong>IZVEŠTAJ MAJORA PETRA BAĆOVlĆA I DOBROSAVA. JEVĐEVIĆA OD 8. AVGUSTA
 1942. DRAŽI MIHAILOVlĆU O PRIPREMAMA ZA NAPAD NA FOČU, SITUACIJI U
 ISTOČNOJ BOSNI I SARADNJI SA ITALIJANSKIM OKUPATOROM<sup>1</sup></strong></p>
<p>Za arhivu ili uništiti.<sup>2</sup></p>
<p>Dragi čika Đoko, dostavljamo sledeći izveštaj:</p>
<p>Pitanje Foče.<sup>3</sup></p>
<p>Očekujemo vaše naređenje u pitanju napada na Foču. U okolini imamo
 dovoljan broj domaćih bataljona, učestvovale bi i jedinice iz Zagorja i
 jedan deo mog odreda, koji nije otišao za Bosnu, ali bi bilo neophodno
 da nam Pavle4 pošalje bacače. Italijane pripremamo za taj napad, oni mu
 u duši nisu protivni, ali se boje komplikacija. Za psihološku pripremu
 i za Italijane dobro je, što su ustaši poslednjih dana opet poklali
 nekoliko žena i dece u okolini grada.</p>
<p>Pitanje Botićeve akcije.</p>
<p>U prilogu šaljem pismo Grubačevo<sup>5</sup> o Botićevoj izdajničkoj akciji i
 njegovim namerama. Kurir je doneo pismo izvestio me je, da je pre
 odlaska Botić zapretio smrtnom kaznom svima, koji ga ne poslušaju, ali
 da sa njim nije otišlo ni dvadeset ljudi. Njegov načelnik štaba Bora
 Mitranović također ga je ostavio i poslao pismo Jevđeviću,<sup>6</sup> koje vam
 priključujemo. Karakteristično je da Plemić<sup>7</sup> Mitranovića nije hteo da
 primi u Romaniju, dok se ne iskaže kao vaš pretstavnik. Ovde imamo
 delegate i kurire iz svih krajeva istočne Bosne, sve smo ih obavestili o Botiću, nigde on nema nikakva oslonca i uvereni smo, da će
 čak i u svom srezu u Srebrenici i Vlasenici gde odlazi kapetan Dangić<sup>8</sup>
 sa sto ljudi kao komandant brigade,<sup>9</sup> doživeti neuspeh. Pošto se u
 srebrenički srez kreće preko vlaseničkog koji također pripada istočnoj
 Bosni, molimo vas, da nam se punomoć protegne na Vlasenicu i
 Srebrenicu, a ovo smo uradili u nadi, da dobijemo naknadno odobrenje,
 jer naši ljudi pri-tešnjeni šuruju sa ustašama a Botić ne radi ništa
 protiv toga. U vezi toga potrebno je da nam se dodeli u našu nadležnost
 i cela centralna Bosna sa srezovima Visoko, Zenica i Doboj, te
 tuzlanski kraj, jer se u tim krajevima napravio fatalan sporazum
 lokalnih četničkih jedinica sa ustašama,<sup>10</sup> čija je posledica
 obrazovanje nekakvih hrvatskih četnika i žigova četničkih stožera sa
 hrvatskim grbom<sup>11</sup> o čemu prilažemo jedan dokumenat. Koliko to koristi
 hrvatskoj državi u borbi protiv nas, a naročito komunističkoj
 agitaciji, vidi se iz priloženog letka hrvatske države, koji
 diskredituje ceo četnički pokret. Radi vašeg umirenja izveštavamo da se
 radi samo o jednom uskom sektoru između Zenice i Ozrena. Molimo za
 odobrenje, da u tim krajevima postavimo komandante brigada i korpusa,
 jer se sada govori tamo o nekom bosanskom pokretu, a vas i ne spominju.
 Nas dvojica krećemo ovih dana preko Romanije za Bosnu, da na licu mesta
 izvidimo i uredimo te stvari. Danas su već krenuli sa potrebnim
 ljudstvom komandanti brigada rogatičke, višegradske, fočanske, čajničke
 i sarajevske na svoje teritorije. Za komandanta sarajevske brigade
 postavio sam vazduhoplovnog kapetana Radmilovića, koji je danas krenuo
 za Trnovo. Mi smo na levoj obali Drine u sektoru Foče. Fočanski srez
 radi prostornosti i obilja ljudstva moramo da podelimo na dve brigade,
 fočansku i kalinovačku. Ako se slažete, mogli bi da za komandanta
 bosanskog korpusa postavimo kapetana Grubača u Istočnoj Bosni, a da
 Momčilovića koji je sad taj komandant pošaljemo kao komandanta korpusa
 u ugroženiju zonu centralne Bosne. Ovo sve ne predlažemo radi nekih
 ličnih ambicija već radi jedinstvenosti terena i prilika i jer osećamo
 snage da to izvršimo i ljude uz vaš pokret vežemo.</p>
<p>Za svu ovu akciju kao i za nabavku hrane za zimu za vojsku i za
 narod, potrebno nam je što više novaca, pa vas molimo da nam doznačite
 ugovorenih pet miliona lira. Mislimo da je akcija u Lici i Dinari slabo
 povezana i da bi tamo bilo štetno davati veće sume, jer se bojimo da ne odu u tuđe ruke, a isto
 tako strahujemo zbog javljenih vam mera oko Mljeta, da može i
 iskrcavanje da ne uspe.</p>
<p>Onaj predlog naše akcije protiv Zapadne Bosne,<sup>12</sup> nije došlo ni do
 pravljenja plana jer je ustala protiv toga talijanska armija da se mi
 ne bi sukobili sa Nemcima i ustašama koji tamo operišu. Isto tako
 akcija je vrlo riskantna, pošto se izdužuje linija napredovanja na
 blizu dve sto kilometara često u neprijateljski raspoloženim hrvatskim
 i muslimanskim krajevima i pošto ne znamo kakve nam snage mogu da izađu
 u susret od strane dinarskih naših jedinica. Važnije je u ovom času
 održati apsolutno sigurno u rukama slobodnu Hercegovinu i Istočnu Bosnu
 i što ranije prebaciti se u Istočnu Bosnu, da tamo sprečimo prilaženje
 Hrvatima. Konačno su nas talijanske vlasti opomenule da ćemo nakon
 operacije taj teren morati predati hrvatskoj vojsci. Razlog zašto
 požurujemo novac je u tom što možemo sada nabavati soli i platna da
 za-menjujemo za žito, a osim toga je većina vojske gola i bosa.</p>
<p align="center">Odnosi sa Italijanima.</p>
<p>Naši odnosi su se posle slovenačkog slučaja mnogo poboljšali.
 Italijani iz nepoznatih razloga spremaju da povećaju efektive u
 Hercegovini i istočnoj Bosni za daljnih pet hiljada legalizovanih
 četnika i da ih sistematizuju po crnogorskom načinu<sup>13</sup> te da plate
 vojnicima deset lira dnevno, komandirima četa 1800 a komandantima
 bataljona 2500 lira na mesec. Ovo je nož sa dve oštrice. Ako odbijemo<sup>14</sup>
 dolazi do otvorenog sukoba sa njima, ako primimo može se desiti da neki
 oportunisti i malodušnici u ugodnom životu zaborave obaveze prema
 Otadžbini i postanu zaista njihova milicija. U svakom slučaju molimo da
 o tom razmislite i donesete obaveznu odluku.</p>
<p>Predložio sam vam da se slovenčev novac dadne nama za potrebe Bosne
 i Hercegovine. Iako još nije stiglo rešenje morali smo ga uzeti,
 naročito sa obzirom da smo morali opremiti sve komandante brigada, koji
 su bez ikakvih sredstava a i radi moralnog efekta da ljudi vide da taj
 novac od vas dolazi.</p>
<p>Armija talijanska je pristala da uputimo one Slovence u Ljubljanu, pa ih odmah uputite nama. Pravac Kalinovik.</p>
<p>Utvrdili smo ko su dostavljači slučaja Radovanova, te će se postupiti po zakonu.</p>
<p>Babović i Greda upućeni su u Crnu Goru, držali su se odlično nisu
 rekli ništa, treba odmah narediti Pavlu da ih oslobodi jer su se
 prikazali kao njegovi oficiri.<sup>15</sup> Rečeno je.<sup>16</sup></p>
<p>Nema nikakvih novih momenata o pitanju ulaska u ove krajeve, ali budno pratimo sve događaje i bićete na vreme o svemu izvešteni.</p>
<p>Ako bi situacija za vas postala tamo opasna treba da nas izvestite prethodno, pa možemo naći apsolutno sigurna skloništa.</p>
<p>Stanica naša ne valja ništa i neophodno je potrebno da zadržimo ovu
 englesku jer su ovde u toku važni događaji o kojima morate redovno biti
 obaveštavani.</p>
<p align="center">S verom u Boga za Kralja i Otadžbinu</p>
<p align="center">odani</p>
<p align="center"><strong>Petar Vojvoda Dobrosav</strong></p>
<p><sup>17</sup> Dragi čika Đoko,</p>
<p>Ova dvojica vojvoda su počeli da veslaju. Teže da uzmu celu istočnu
 Bosnu. Ne treba zaboraviti da su obojica političari, samo drugog tipa
 nego Laza i Botić. Baš zato je dobro da ostane naše rešenje sa
 Momčilovićem i Račićem neposredno pod njima. Na račun Birčaninove
 stanice hoće da zgrabe ovu englesku.</p>
<p>Za Foču nisu dobro obavešteni, jer Nakić,<sup>18</sup> koji je u neposrednoj
 blizini, kaže da su Italijani (1 bataljon) od pre 6 dana u Foči. Poslao
 sam kurire čim sam stigao ovde. Ja sam ostao da regulišem potrebne
 stvari sa Pavlom, a sutra zorom krećem na teren da vidim Baćovića i
 izvidim pitanje rešenja Foče na licu mesta.</p>
<p>Sve ću urediti kako smo se dogovorili.</p>
<p>Zadržaću se po potrebi, a pitanje Foče urediću prema mogućnostima.
 Vrlo mi je krivo što nam Žabari<sup>19</sup> poremetiše plan, odnosno odložiše
 izvršenje.</p>
<p>Moja knjižica za šifre ostala je tamo, pa ću se služiti Pavlovom šifrom.</p>
<p>Vratiću se preko Sandžaka.</p>
<p>Voja je juče ujutru otišao na teren.</p>
<p align="center">8/VIII&#8212;42</p>
<p align="center">POLOŽAJ</p>
<p align="center">Pozdrav </p>
<p align="center"><strong>Čika Branko</strong></p>
<b class=medtxt><p><sup>1</sup> Original (pisan na mašini, ćirilicom) u Arhivu VII, Ča, k. 170, reg. br. 57/2 (BH-V-1986).</p>
<p><sup>2</sup>&nbsp; Dopisao Draža Mihailović, olovkom.</p>
<p><sup>3</sup> O prethodnim događajima u vezi sa Fočom, vidi dok. br. 102, 106, 107 4 109.</p>
<p><sup>4</sup>&nbsp; Đurišić.</p>
<p><sup>5</sup>&nbsp; Vidi dok. br. 127.</p>
<p><sup>6</sup>&nbsp; U pismu od 13. jula 1942. Bora Mitranović piše Dobrosavu
 Jevđeviću, između ostalog, da radi na organizaciji četnika u rejonu
 Sarajeva, da je u radu nastupilo zatišje zbog pregovora sa
 predstavnicima NDH o saradnji u borbi protiv NOP-a i da je potrebno
 obezbediti stalnu i sigurnu vezu (Arhiv VII, Ča, k. 232, reg. br. 3/6).</p>
<p><sup>7</sup> Božidar Boža.</p>
<p><sup>8</sup> i <sup>9</sup> Vojin, tada komandant Srebreničke brigade. </p>
<p><sup>10</sup> Vidi dok. br.
 74, 82, 89, 91, 96, 103, 108 i 117. </p>
<p><sup>11</sup> Pored ostalih, takav pečat je
 upotrebljavao Zenički četnički odred (Arhiv VII, Ča, k. 195, reg. br.
 21/5).</p>
<p>.<sup>12</sup>&nbsp; Vidi dok. br. 138, nap. 5 i br. 178.</p>
<p><sup>13</sup>&nbsp; Vidi dok. br. 132, nap. 15.</p>
<p><sup>14</sup>&nbsp; Četničko rukovodstvo u Hercegovini nije odbilo primanje plata od italijanskog okupatora (vidi dok. br. 191).</p>
<p><sup>15</sup> Vidi dok. br. 132, tel. br. 103.</p>
<p><sup>16</sup> Tu rečenicu je, olovkom, dopisao major Zaharije Ostojić.</p>
<p><sup>17</sup>&nbsp; Tekst do kraja dokumenta dopisao je, olovkom, major Zaharije Ostojić.</p>
<p><sup>18</sup>&nbsp; Bajo Nikić (ne Nakić).</p>
<p><sup>19</sup> Tako su u narodu nazivani Italijani.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_139.htm"><b>Prethodni dokument</b></a></TD><TD><a href="4_14_1_141.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>
