<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_13.htm"><b>Prethodni dokument</b></a></TD>
<TD><a href="27_15.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading221" style="margin-top:0mm;margin-right:0mm;margin-bottom:0mm;
margin-left:84.0pt;margin-bottom:.0001pt;line-height:normal;mso-pagination:
widow-orphan lines-together;page-break-after:avoid;background:transparent"><a name="bookmark15"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Heading22Spacing2pt">NAŠ 
RADNI VO</span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Heading22Spacing2pt">D</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Zamisao o stvaranju radnih vodova po bataljonima 
borci su primili sa zadovoljstvom. Sve je išlo lako i dobro do trenutka kada ih 
je trebalo formirati, jer borci jednostavno nisu hteli da idu u radni vod i da 
tamo budu kuvari ili komordžije. Zato se moralo o tome raspravljati na četnim 
konferencijama i partijskim sastancima. Da bi se radni vodovi stvorili partijske 
organizacije su morale čak da odrede pojedine članove Partije da u njima rade.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Zašto su borci bežali 
od tih radnih vodova?</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Rad u vodu je bio vrlo 
težak. U pokretu radni vod se kreće u koloni. Kada bataljon stigne na određeno 
mesto, dok se drugi odmaraju, radni vod počinje svoj posao — nabavlja i 
priprema hranu za bataljon. Sem toga, on je bio dužan da osigura hranu za 
stoku. Posao traje gotovo neprekidno. Hrana se izdaje, a zatim se nastavlja 
priprema drugog obroka; kada se i ovaj izda, počinje priprema za sutrašnji dan 
ili, najčešće — za pokret.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">No, sve to dalo bi se 
nekako i otrpeti da se čovek u radnom vodu nije osećao manje vredan pa i 
zapostavljen. Zbog nerazumevanja važnosti te službe, još više zbog toga što 
su pripadnike radnih vodova tretirali kao komordžije u lošem značenju te reči, 
kao ljude koji traže zavetrinu, na njihov su se račun uvek zbijale šale, često 
neumesne. U tome se nije imalo mere pa se nekoliko puta ozbiljno govorilo da se 
prestane s neslanim šalama. Ali, to bi prestalo dan-dva, pa bi se ponovo 
nastavljalo.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Da bismo zatvorili usta 
pojedincima koji su nas izazivali, tražili smo da i mi idemo u borbu. Više 
puta smo bili odbijeni. No, prilikom napada na Kotor-Varoš naša molba je bila 
usvojena. Bili smo u prethodnici bataljona sa zadatkom da likvidiramo uporište 
na samom prilazu mestu. To je izazvalo nove šale u bataljonu. Prema obaveštenjima, 
neprijatelj je imao veliki utvrđen bunker na samom vrhu brda. Krećući se 
prema bunkeru primetili smo kako nam idu u susret neki ljudi. Zastali smo i brzo 
se dogovorili da neprijateljevu patrolu, ako to bude ona, pustimo da uđe u 
zasedu i da je živu uhvatimo. Međutim među nama se posle dogovora našao 
Steva Roglić. Ne znajući za našu nameru, čim je ugledao patrolu on je 
viknuo:</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Stoj!</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Neprijateljeva patrola 
je zastala. Nama nije preostalo ništa drugo nego da pripucamo. Patrola je 
pobegla, razume se, i mi smo je onda po tragovima, koji su se primećivali na 
snegu, sledili. Neprijatelj nas je ugledao i otvorio uragansku vatru iz bunkera. 
No ipak smo mogli da im se puzeći približimo. Kad se vatra stišala, kad je naš 
puškomitraljezac mogao koliko-toliko da osmotri teren ispred sebe, otvorio je 
vatru, a mi smo bacili bombe u pravcu bunkera. Pri tome smo, kako je već običaj, 
pozvali posadu da se preda. Međutim, ona je ponovo otvorila vatru, a zatim, na 
naše iznenađenje, pobegla. U bunkeru smo našli jednog mrtvog vojnika. Pored 
municije čekala nas je pečena kokoška i dve flaše rakije. To je glavnina 
bataljona saznala još pre nego je stigla do nas. Neki su tražili da gucnu malo 
rakije ili probaju piletinu.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Burazeru, na 
bunker! — odgovorili smo, ne iz tvrdičluka, već da im vratimo milo za drago 
za česta pređašna zadirkivanja.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U toj borbi ranjen je 
intendant Milenko.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Naš vod je produžio 
ka Kotor-Varošu. Čisteći grad od neprijatelja, snabdeli smo sve borce iz 
radnog voda rubljem, obućom i čarapama. Ranije, kada bi došao do plena, radni 
vod, obično, nije ništa dobivao. I pored toga, u ovoj akciji nismo, naravno, 
gledali da snabdemo samo sebe, već smo osigurali prilično hrane za ceo 
bataljon. To nam je, uostalom, i bila dužnost.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Posle više nije bilo 
uvreda. Uskoro nam je određena smena, pa su mnogi od onih koji su nam se 
smejali došli u radni vod. Mi ih nismo zadirkivali znajući kakav ih posao i 
napor očekuju.</span></p>
<p align="right"><span style="font-size:9.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-US;mso-fareast-language:
SR-CYR;mso-bidi-language:AR-SA" class="Bodytext3">Milan 'BORĐEVIĆ JANAĆKO</span><br>
<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_13.htm"><b>Prethodni dokument</b></a></TD>
<TD><a href="27_15.htm"><b>Slede&#263;i dokument</b></a></TD></TR></TABLE></CENTER> 

</TD></TR></TABLE>

</body></html>
