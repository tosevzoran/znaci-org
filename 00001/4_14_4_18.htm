<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_17.htm"><b>Prethodni dokument</b></a></TD>
<TD><a href="4_14_4_19.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVESTAJ GENERALA MATIJE PARCA OD 8. AVGUSTA 1944. DRAŽI 
MIHAILOVICU O RADU NA POVEZIVANJU SA DOMOBRANIMA RADI NJIHOVOG PRIDOBIJANJA ZA 
ČETNIČKI POKRET1</strong></p>
<p>Gospodine Ministre!2</p>
<p>Dozvolite mi da Vam u sledećem iznesem moj dosadašnji rad i šta je sve 
postignuto.</p>
<p>U prvom redu moram Vam saopštiti da sam od mog dolaska na određeno mesto 
imao dosta pa i velikih poteškoća da dođem do kanala za vatanje3 veze sa određenim 
ljudima kod domobrana. Razlog tome je bio taj, da te veze u štabu nisu 
postojale a i one koje su imali bile su usled bombardovanja Sl[a-vonskog] Broda 
potpuno prekinute, jer su postojale preko že-lezničkog personala koji je vršio 
službu SI. Brod—Beograd.</p>
<p>Zauzimanjem g. Damića4 uspelo mi je da dobijem jednog železničara koji mi 
je prebacio pisma na određena lica. Ovaj železničar imao je dosta poteškoša 
dok je došao u Zagreb, jer je stigao u SI. Brod kada je grad bio bombardovan od 
preko hiljadu aviona i uništen do temelja, te je to imalo za posledicu da je 14 
dana bio prekinut svaki saobraćaj sa Zagrebom. Ovom železničaru uspelo je da 
preda pisma. Odgovor mi je doneo samo od đen. Klaića,5 jednog mog prijatelja 
industrijalca pismeni i od pukov. Nik.6 Canića usmeni.</p>
<p>Klaić me izveštava da je primio oba moja pisma od 30. V i jedno 17. VI ov. 
god.7 (šaljem obično svima po dva pisma po raznim osobama, sigurnosti radi, da 
dođem što pre u vezu). Klaić se jako rado prima svake saradnje i mišljenja 
je da će biti sigurno uspeha. Moli samo za veliku oprezu i da mu se šalju 
sigurni ljudi, zbog velike kontrole, naročito se velika vrši nad svima 
starijim domobranima od strane Nemaca. Prema njegovom mišljenju i merodavnih 
ljudi sa kojima je u nevezanom razgovoru dotakao našeg pokreta, svi domobrani 
simpatično gledaju na pokret D.M. i biće ih lako privući uz nas,sem najmlađih 
(oni koji su bili u ustaškoj i nemačkoj voj.</p>
<p>Akademiji). U detalje se nije upuštao, mislim iz razloga što nije bio 
potpuno siguran u Čoveka koji mu je donio moje pis-nio. A to vidim i iz pisma 
gde kaže »pošalji mi sigurnog prijatelja i neka mi donese poprave za tvoju 
sestru, pa da znam da su pozdravi zaista od tebe.« U pismu mi nadalje obećava 
detaljnije vesti na moja postavljena pitanja i zahteve.</p>
<p>Istog ovog železničara šaljem kroz jedno 8 dana ponova Klaiću i još 
trojici mojih prijatelja, sa tačnim i otvorenim uput-stvima, koje sam već dao 
i u mojim već poslatim pismima. Ujedno poslaću Klaiću i moj poziv — razpis 
na domobrane,8 koji Vam u prilogu Šaljem kao i brošuru »Ravna gora uskrsnuće 
nove Jugoslavije«. Vas g. Ministre molim, ako biste imali nešto na šta bi 
trebalo naročito naglasiti, da mi pošaljete po majoru g. Žiki Vukosavljeviću9 
koji dolazi kod Vas.</p>
<p>Sem toga uspostavio sam vezu sa Sr. Mitrovicom, Rumom i Osekom10, i to sa 
domobr. pukovnikom Ivanom Pilarom Komandant Vojnog okruga i mesta u Sr. 
Mitrovici, domobr. pukovnikom Mirkom Pajom Komandt. Vojnog Okruga i mesta u Rumi 
i domobr. pukovnikom Antonom Grumom u Oseku. Svima sam napisao po jedno pismo i 
ujedno im poslao moj poziv na domobrane, koji je U prvom redu namenjen za 
komandante domobranskih posada u Hrvatskoj, Slavoniji i Sremu. Sve ove požive 
šaljem sa mojim vlastoručnim punim potpisom.</p>
<p>Ujedno sam uspeo preko jednog mog prijatelja da pridobi-jem jednog našeg 
domobranskog oficira u Zemunu, preko koga sada možemo slati sve što hoćemo za 
Zagreb, ali samo jedanput mesečno kada ide na referat. Isti je molio najveću 
opreznost, jer su mnogi njegovi drugovi stradali i leže u Mitrovici i u 
Zagrebu, a neki su odvedeni u ropstvo.</p>
<p>Kako sam već napred napomenuo u prilogu Vam šaljem jedan primerak moga »poziva« 
na domobrane,11 a koji šaljem na ličnost pojedinim komandantima domobranskih 
posada (garnizona) za koje su i namenjeni, da bi oni kao starešine, u korist našeg 
pokreta, ha svoje mlađe i potčinjene uticali. Ove po</p>
<p>žive šaljemo kuvertirane sa punim mojim potpisom, — do sada sam oko 60 
komada rasturio. Ove pozive stavio sam na raspoloženje i Kdtima Komarčeviću,12 
Lapčeviću13 i Rakiću14 da bi ih iskoristili prilikom prelaza u Srem i 
Vojvodinu. Mišljenja sam da će ovi pozivi imati koristi i da će uticati na 
domobrane, pošto će u mnogo slučajeva isti doći u ruke domobranskih oficira 
koji mene poznaju.</p>
<p>Iz raznog mog dopisivanja saznao sam još i sledeće: Pre napada njemaca na 
štab Tita ovaj imao oko 30.000 odabranih ljudi u Bosni. U Sremu, Slavoniji, 
Zagrebu ne zna se tačno stanje, ali je jedno sigurno da u Slavoniji i Sremu su 
skoro isključivo Srbi koji većim delom nisu komunisti nego su zato u pokretu 
što nemaju kud i što nema nikog da ih organizuje u naš pokret D.M. Trebao bi 
neko da ode u Rumu i da uspostavi kontakt sa uglednim ljudima i onima u šumi. 
Ako se oni zadobiju onda će se stvar na miran način resiti u Sremu i Titov 
pokret potpuno onemogućiti.</p>
<p>Smatram za moju dužnost da Vas upozorim na jednu stvar koju sam slučajno 
saznao. Čuo sam da g. Belinić, koji radi za nas, nije neka uticajna ličnost 
koja bi mogla da svrši neke važne stvari, — kažu za njega da je hohštapler 
koji će sa parama i svojom rečitošću moći da okupi izvestan mali broj ljudi 
oko sebe, ali svi ti ljudi su beznačajni i od slabog uticaja. Jedan čovek mi 
kaže, ako mačekovci čuju da nas Belinić zastupa, da će kazati zar nismo 
mogli boljeg od njega naći. Prednje nisam proveravao jer ne spada u moj 
delokrug. Mislim da bi se ipak ovo trebalo proveriti.</p>
<p>Novac 500.000 Dinara koji ste mi poslali po g. Sondermaje-ru (Spiri) za 
akciju Belinić primio sam i čuvam isti kao oko u glavi. Od tog novca sam 
isplatio samo g. Sondermajeru 20.000 Dinara koju sumu mi je tražio dva dana po 
njegovom dolasku a za troškove koje je imao oko ispraćaja g. Belinića i 
njegovog puta. Molim da mi u pogledu utroška ovog novca date eventualno 
detaljnija uputstva a i odobrenje da od toga novca mogu da trošim i za potrebe 
mojih poslova, oko održavanja veze sa Zagrebom i ostalim prečanskim krajevima.</p>
<p>Mislim da će Vas interesovati sledeće vesti o SI. Brodu, a koje mi je kazao 
poverenik koji je nosio pisma za Zagreb i sam doživeo bombardovanje toga grada 
i usled toga 14 dana nije mogao produžiti put za Zagreb. SI. Brod više ne 
postoji, od krajnjeg predgrađa kao i ćela industrijska postrojenja koja su se 
tamo nalazila, sve je porušeno do temelja. Od kuća u gradu ostalo je čitavih 
najviše 20%, bilo je 2.300 poginulih, že-leznička stanica ne postoji, ložionica 
isto, fabrike vagona nema, od Svih industrijskih postrojenja u SI. Brodu ostao 
je samo jedan odžak. Napad je usledio do preko 1.000 aviona koji su nailazili u 
pet talasa.</p>
<p>G. Nikola Canić usmeno mi je odgovorio na moje pismo, da će on sve što je 
potrebno dostaviti svojim putem, direktno. Zato se na njega neću više obraćati 
jer sam čuo da imao direktnu vezu sa Vama.</p>
<p>Sto se tiče stanja u ovom štabu nije sve u onom redu kako bi trebalo da 
bude, a o tome će Vam major g. Žika Vukosavlje-vić referisati. Osećam jedno, 
da od kako sam došao u ovaj štab, da komandantu nisam prirastao uz srce njemu 
bi bilo najmilije da nisam tu, — ja prelazim preko svega toga, ćutim, gutam i 
radim svoj posao. Ima dosta nezgodnih pojava u štabu, kao što je, da ima povlašćenih 
lica koji rade šta' hoću, među njima je prvi njegov posinak, sin njegove žene 
iz prvog braka, rus, on radi šta hoće a ubraja se među omladince, a to ima rđavo 
dej-stvo na ostale omladince i ljudstvo u štabu. Jedinu mitraljetu koju štab 
ima nosi taj njegov posinak i smatraju svojom svojinom, odnese ju i ostaje 
danima odsutan iz štaba i štab ostaje tako bez jednog jačeg vatrenog oruđa a 
i onako nema oružja, jer raspolaže u celosti sa 6 pušaka. Njegova ćerka jaši 
konja i dolazi gaseći u mesto štaba, a njen pratioc je jedan mobilisani mladić 
iz jedne dobre domaćinske kuće iz Stublenice, koji inače igra ulogu nekog 
posilnog kod kuće i njegove porodice. Ovo vrlo rđavo odjekuje kod ovdašnjeg 
naroda, kad se zna da ostali mobilisani mladići mora da idu da se bore. Sam 
kdt. zadržava se u mestu štaba vrlo malo 2—3 dana, onda ide i nema ga 15— 
20 dana, uopšte vodi vrlo malo brige o štabu. Kad i dođe u štab glavno mu je 
zanimanje da po ceo dan igra šah, — a sem toga uvek traži materijalna 
sredstva i nikada mu ih nije dosta.</p>
<p>Ovo su moja sopstvena opažanja, a ove činjenice nepovoljno utiču na 
okolinu i na ovdašnji narod koji ništa ne govori ali svoje misli.</p>
<p>Molim gos. Ministre primite izraz moga naročitog poštovanja od Vašeg uvek</p>
<p align="center">8. VIII. 1944. god.</p>
<p align="center">Položaj</p>
<p align="center">Odanog i pokornog</p>
<p align="center"><strong>Matija A. Parac</strong></p>
<p align="center">đeneral</p>
<p>1&nbsp; Original (pisan mastilom, ćirilicom) u Arhivu VII, Ča, k. 18, reg. 
br. 31/7 (VK-X-76).</p>
<p>2&nbsp; Odnosi se na Dražu Mihailovića.</p>
<p>3&nbsp; U dokumentu tako stoji (»vatanje«). Pored ove, u daljem tekstu ima 
više reci nepravilno napisanih (sa izostavljenim pojedinim slovom, velikim ili 
malim slovom gde to ne treba i si.). Ispravke nisu vršene pošto je to 
karakteristično za ovaj dokument.</p>
<p>4&nbsp; Dr Dragan.</p>
<p>5&nbsp; Njegovo ime nije utvrđeno.</p>
<p>6&nbsp; Nikola.</p>
<p>7 Pomenuta Klaićeva pisma nisu nađena.</p>
<p>8 i 11 Taj dokument nije nađen. Postoji, međutim, poziv (bez datuma) koji 
je Dragutin Kuzmić, general, uputio domobranima. Pošto je podsetio na stav Draže 
Mihailovića prema domobranima, koji im je uputio »otprilike prije 9 mjeseci«, 
Kuzmić poziva domobrane da stupe u redove JVUO istakavši da im se garantuje da 
neće biti nikakve osvete nad onima koji nisu krivi (Arhiv VII, Ca, k. 163, reg. 
br. 3/1).</p>
<p>9 Vukosavljević Živorad Žika, tada načelnik Štaba »severnih pokrajina«.</p>
<p>10 Tj. Osijekom.</p>
<p>12 Vladimir.</p>
<p>13 Milorad.</p>
<p>14 Dragiša.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_17.htm"><b>Prethodni dokument</b></a></TD>
<TD><a href="4_14_4_19.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
