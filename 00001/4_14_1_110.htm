<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_109.htm"><b>Prethodni dokument</b></a></TD><TD><a href="4_14_1_111.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 110</strong></p>
<p align="center"><strong>RELACIJA TAKOVSKOG ČETNIČKOG ODREDA OD 17. JUNA 1942. O DEJSTVIMA
  ODREDA PROTIV PARTIZANSKIH SNAGA U REJONU G. MILANOVCA OD 4. DO 10.
  NOVEMBRA 1941. GODINE<sup>1</sup></strong></p>
<p align="center">PREGLED</p>
<p>Borbi koje je odred poručnika Vučković<sup>a2</sup> vodio sa komunistima<sup>3</sup> u G.
  Milanovcu i okolina u vremenu od 4 do 10 novembra 1941. godine.</p>
<p>4 novembra 1941 godine u 16 čas. kada sam se nalazio na sastanku
  povodom pitanja odbrane Milanovca sa komunističkim komandantom
  bataljona Rakićem<sup>4</sup> pozvat sam na telefon iz Brajića od Načelnika
  Gorskog štaba potpukovnika Pavlovića<sup>5</sup> koji mi je tada kratko naredio da
  odmah napadnem komuniste i da ih razoružam. Kapetan Reljić<sup>6</sup> komandant
  mesta i komandant odreda koji je tada stigao u Milanovac kapetan
  Stojanović<sup>7</sup> (iz S. Ljuljaka) rešili su da ja odem u Brajiće i lično
  obavestim potpukovnika Pavlovića da je njegovo naređenje sada nemoguće
  izvršiti jer nije kod vojnika stvoreno potrebno raspoloženje jer smo
  baš tih dana u Milanovcu uspeli da uspostavimo relativno dobre odnose.
  Potpukovnik Pavlović odbio je ove moje razloge i naredio da mi u
  Milanovcu postupimo odmah po izdatom naređenju. Po povratku u Milanovac
  našao sam kapetana Reljića, Stojanovića sa odredom i ostale oficire
  (desetina) izvučene iz Milanovca u S. Brusnicu (Ponjevića kuće)
  objasnili su mi da su tako uradili da bi se gore pripremili za napad.
  Kako niko od njih nije hteo da se vrati u Milanovac ja sam odmah sa
  pratiocima produžio za varoš i našao tamo 40 naših vojnika razoružanih
  (pozadnji delovi štaba i odreda koji se izvukao). Komunisti su pored
  toga pohvatali i osudili na smrt veći broj građana naših pristalica. U
  kasarni spreman za borbu moj odred čekao je pod komandom narednika
  Krste Kljajića. Na ulazu u Milanovac komunisti su pokušali da mene i
  pratioce razoružaju što sam ja energično odbio tražeći da me odmah odvedu njihovom komandantu. Sa Rakićem sam
  posle kratkog sporazumevanj a uspeo u sledećem: oružje je odmah
  vraćeno razoružanim vojnicima, svi pohapšeni građani pušteni su, odred
  kapetana Stojanovića i ostali oficiri mogli su se vratiti u Milanovac
  gde sam ih ja posle pola sata i doveo. Kapetan Reljić je u međuvremenu
  otišao u Brajiće. Sve ovo koštalo me je časne reči da neću komuniste
  napasti, koju je od mene tražio Rakić kao garanciju.</p>
<p>Odmah sutradan sa Stojanovićem doneo sam odluku da napadnem
  komuniste no s tim da se ja privremeno sklonim kako bih održao časnu
  reč u koju su komunisti čvrsto verovali.</p>
<p>Komunisti: Takovski odred nalazio se je u Zdravstvenom domu i
  Šumadijski odred u bolnici. Stojanovićev odred sa delom Smiljanićevog
  odreda<sup>8</sup> koji je tada stigao iz Gruže bio je u Krsmanovićevoj kafani i
  okolnim kućama a moj odred u kasarni. Podelili smo uloge tako da moj
  odred napadne bolnicu a Stojanovićev Zdravstveni dom. Izdao sam
  potrebne instrukcije i predao odred naredniku Kljajiću naročito mu
  naglaša-vazjući da izbegne žrtve, u kom smo cilju već ranije veći broj
  komunista (zemljoradnika) preveli u naše redove.</p>
<p>Noću 6&#8212;7 novembra Kljajić je sa odredom iznenadno opkolio bolnicu
  napao komuniste i punih šest časova primoravao ih na predaju držeći
  prizemlje dok su komunisti bili na prvom spratu. Stvarna borba bila je
  ipak kratka. Komunisti su se predali skoro svi (125 ljudi). Prilikom
  ove borbe poginuo je iz mog odreda redov Milijan Molerović. Zarobljeni
  komunisti sprovedeni su u Brajiće.<sup>9</sup> U isto vreme Stojanović je sa
  odredom napao Zdravstveni dom isterao komuniste iz varoši u pravcu s.
  Vrbanja i zarobio deset.</p>
<p>Pošto su naši odredi čvrsto ovladali Milanovcem ista je predata
  odredu majora Savovića. Smiljanićev, Stojanovićev i moj odred dobili su
  zadatak da krenu za Takovo i dalje za Breznu gde će obrazovati glavnu
  rezervu. 7 novembra 1941. god. u 12 čas. narednik Kljajić predao mi je
  odred u s. Takovu.</p>
<p>17 juni 1942 god.</p>
<p align="center"> POLOŽAJ</p>
<p align="center">KOMANDANT   PORUČNIK </p>
<p align="center">Zvonimir A. Vučković</p>
<b class=medtxt><p><sup>1</sup>&nbsp; Original (pisan na mašini, ćirilicom) u Arhivu VII, Ča, k. 21, reg. br. 4/5 (S-V-103).</p>
<p><sup>2</sup>&nbsp; Tada komandant Takovskog četničkog odreda.</p>
<p><sup>3</sup>&nbsp; Delovi Čačanskog i 1. šumadijskog NOPO.</p>
<p><sup>4</sup>&nbsp; Branko, komandant Takovskog bataljona Čačanskog NOPO.</p>
<p><sup>5</sup>&nbsp; Dragoslav.</p>
<p><sup>6</sup>&nbsp; Milenko. </p>
<p><sup>7</sup> Radovan.</p>
<p><sup>8</sup> Gružanski četnički odred pod komandom kapetana Dušana Sm -ljanića Duje.</p>
<p><sup>9</sup> Vidi dok. br. 105, nap. 13.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_109.htm"><b>Prethodni dokument</b></a></TD><TD><a href="4_14_1_111.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>
