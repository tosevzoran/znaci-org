<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_13.htm"><b>Prethodni dokument</b></a></TD>
<TD><a href="31_15.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-ansi-language:DE">NAPAD 
NA NEPRIJATELJSKO UPORIŠTE KOD SELA KRASULJE</span><span lang="DE" style="mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:10.0pt;text-indent:14.0pt;line-height:
91%"><span lang="DE" style="mso-ansi-language:DE">U prvoj polovini septembra 
1942. godine, posle borbi u cazinskoj krajini, naša 3. krajiška brigada se 
nalazila na teritoriji Podgrmeča, na prostoru Majkić Japre, Jelašinovca i u 
okolini Sanice. Situacija je bila povoljna za razvijanje aktivnog vojno-političkog 
rada. U to vreme zauzet je i Mrkonjić-Grad, jedan od vrlo jakih i značajnih 
neprijateljskih garnizona. Rad sa omladinom u to vreme i stanovništvom bio je 
više nego aktivan. Sva mesta na ovom području bila su pretežno partizanska, 
te ni rad, a naročito sa omladinom, nije bio otežan jer je omladina masovno 
bila uključivana u NOP. Za vreme odmora i logorovanja, pored redovnog obaveštavanja 
o političkoj situaciji, situaciji na frontovima, svakodnevnog čitanja <i>Vesti,</i> 
posebno se radilo na uzdizanju borbenog lika boraca i borbene gotovosti 
jedinica. Često su vršene smotre čisto vojničkog karaktera. Izvođene su 
taktičke vežbe, kao, na primer:<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">lovac u napadu, napad i odbrana voda i odeljenja, način kretanja u borbi, 
dok je najveća pažnja posvećivana stražarskoj službi. Da bi se proverila 
borbena spremnost boraca i jedinica, davane su povremeno uzbune.<o:p>
</o:p>
</span></p>
<p class="MsoNormal" style="text-indent:15.0pt;line-height:91%"><span lang="DE" style="mso-ansi-language:DE">Krajem 
septembra 1942. godine 2. četa 2. bataljona 3. krajiške brigade bila je razmeštena 
u selu Gornja Sanica. Neprijatelj je organizovao odbranu važne komunikacije 
Sanski most — Ključ, sa dosta jakim snagama. Aktivnost starješina nagoveštavala 
je da se priprema neka akcija, što je ubrzo potvrđeno.<o:p>
</o:p>
</span></p>
<p class="MsoNormal" style="text-indent:15.0pt;line-height:91%"><span lang="DE" style="mso-ansi-language:DE">Naša 
2. četa 2. bataljona imala je zadatak da zauzme zgradu zvanu &quot;Dućan&quot;, 
koja se nalazila na cesti Sanski Most — Ključ, nedaleko od sela Krasulje. 
Zgrada je bila od tvrdog materijala, kamena i cigle, sa jačom posadom, te je 
predstavljala vrlo jaku otpornu tačku.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Desno od nas 
napadala je 1. a levo 3. četa našeg bataljona. Po ustaljenom metodu izvršena 
je priprema boraca za predstojeću akciju, od strane komandira čete Miće 
Tanjge<i> </i><span style="mso-spacerun: yes">&nbsp;</span>komesara Milana Skakića<i>,</i> 
kroz koju su borci bili upoznati sa zadatkom i važnošću predstojeće akcije. 
Ovaj metod moralno-političke i borbene pripreme i upoznavanje boraca sa 
zadatkom umnogome je doprinosio uspešnijem izvođenju akcija. Moral je zbog 
toga bio na zavidnoj visini.</span></p>
<p class="MsoNormal" style="line-height:91%"><span lang="EN-GB">Krenuli smo na 
izvršenje dobijenog zadatka. Išlo se u koloni po jedan, sa najvećom opreznošću. 
Zemljište je blago ispresecano, sa više vododerina i obraslo trnovitim žbunovima. 
I ovog puta vreme nas je poslužilo, bilo je suvo i prohladno. Oprezno provlačeći 
se kroz žbunje i stazama obraslim živom ogradom, četa se neopaženo približavala 
neprijateljskom položaju. Ušli smo u mrtvi ugao, tako da nas neprijatelj iako 
bi pre izvršenja juriša bili otkriveni, ne bi mogao uspešno gađati.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Pred nama je greben čije su padine gusto obrasle žbunjem. I ovog puta, 
iznenada, borci kao vihorom poneseni sručili su se na ustaše i domobrane, uz 
prolamajući uzvik &quot;Uraaaa! </span><span lang="EN-GB">Napred! Napred Krajišnici, 
napred 3. krajiška!&quot; U prvom naletu četa je savladala padine i izbila na 
samu cestu, izbacivši neprijatelja iz pojedinih rovova. Na dometu smo ručnih 
bombi. Eksplozija za eksplozijom se prolama, reklo bi se da sve izgore. 
Neprijatelj daje žilav otpor, a naročito iz &quot;Dućana&quot;.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Bio sam u 3. vodu, kome je komandir bio Dragan Dobrijević<i>.</i> U ovom 
vodu bili su pretežno omladinci, uglavnom članovi SKOJ-a. Po izbijanju na 
cestu, 1. i 2. vod na desnom krilu bili su zadržani jakom neprijateljskom 
vatrom, dok je 3. vod (vod omladinaca) svom žestinom jurišao, izbacivši 
neprijatelja na svome delu fronta iz druge linije rovova, obuhvatajući zgradu 
svojim levim krilom i obasipajući je efikasnom vatrom. Neprijateljski 
mitraljezi bljuvali su iza zidina zgrade paklenu vatru, ali ubrzo su bili 
likvidirani bombama.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">U toj akciji 2. četa je izgubila svog komandira Miću Tanjgu<i> </i>i još 
jednog borca čijeg se imena ne sećam.<o:p>
</o:p>
</span></p>
<span lang="DE" style="font-size:12.0pt;mso-bidi-font-size:8.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
DE;mso-fareast-language:EN-US;mso-bidi-language:AR-SA">Dušan RODIĆ ŠIME</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_13.htm"><b>Prethodni dokument</b></a></TD>
<TD><a href="31_15.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

