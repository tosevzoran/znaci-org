<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_162.htm"><b>Prethodni dokument</b></a></TD>
<TD><a href="4_14_3_164.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA RUDNIČKOG KORPUSA OD 24. MAJA 
1944. DRAŽI MIHAILOVIĆU O BORBI PROTIV 2. ŠUMADIJSKE BRIGADE NOVJ I ODNOSU 
PREMA NEMAČKIM TRUPAMA1</strong></p>
<p>ŠTAB RUDNIČKOG KORPUSA&nbsp;&nbsp;&nbsp;&nbsp;&nbsp; &nbsp;</p>
<p>Str. Pov. Br. 79&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>24 maj 1944 g. Položaj.</p>
<p>Izveštaj o radu.</p>
<p align="center">GOSPODINU MINISTRU VOJSKE, MORNARICE I VAZDUHOPLOVSTVA.</p>
<p>Rudnik2</p>
<p>Po Vašem naređenju za akciju protiv komunista na prostoru Kosmaj — 
Rudnik3 preduzeo sam odmah sa korpusom praćenje II Sumadiske komunističke 
brigade, koja vršlja na ovom prostoru. Imajući tačne podatke da se ona uvek 
posle »izleta« vraća u svoju bazu — Darosavu ili Progoreoce čekao sam baš 
taj momenat. 16 ovog meseca zatekli smo je komplet u jačini 210 ljudi u 
Darosavi4. Posle kratke borbe a opkolivši ih sa sviju strana ubili smo 40 a 
zarobili njih 20. Zarobljen je komandant brigade »Lela«, ubijen politički 
komesar brigade, jedan komandant bataljona i nekoliko komandira četa. U 
gonjenju ostataka u toku 17 ovog meseca zarobili smo ih 25; u Darosavi pronašli 
smo komuniste sakrivene u 4 zemunice u jednom potoku i pobili ih unutra bombama 
jer nisu hteli da se predadu.</p>
<p>Jedinice Garde su mi dobro sadejstvovale, a to čine i dalje.</p>
<p>Od zarobljenih komunista iznudio sam tačne podatke o njihovom stanju, radu i 
dr. a i ijmajući tačne podatke i o ostalim stvarima izveštavam Vas da 
komunisti u zapadnoj Srbiji imaju tri brigade. I Sumadiska brigada, jačine 120 
ljudi nalazi se u Podunavskom srezu; II Šumadiska brigada operisala je uglavnom 
u Orašačkom i Kosmajskom srezu — jačine 210 ljudi; III Šumadiska brigada 
jačine 10 — 15 ljudi krije se u srezu Takovskom5.</p>
<p>Nastavljamo i dalje pretrese i gonjenja za ostacima II Šumadiske brigade i 
svakoga dana ih po nekoliko hvatamo, jer se potpuno obezhrabreni predaju; pre 
dva dana došao je sam sa oružjem jedan od prvog dana u komunistima četovođi 
u selo Baroševac, srez Lazarevački i predao se, izjavivši da više nema gde.</p>
<p>Zastupniku Kalabićevom uputio sam akt 20 ovog meseca u kojemu sam molio da 
preduzme izvesne mere na svom re-onu te da bi stvarno jedanput za uvek raščistili 
sa crvenim. Koncept ovoga akta dostavljam Vam na uviđaj6.</p>
<p>Prilikom svih ovih akcija nisam dozvoljavao vojnicima da ma šta uzimaju po 
selima, čak ni hranu; ni jednog čoveka koji sedi kod kuće nisam dozvolio da 
se ubije, pa sam tako oslobodio i domaćina iz Darosave pored čije kuće smo našli 
zemunice i unutra komuniste. Svi su oni izjavljivali da su komunisti tu već dve 
godine, i mole nas da ih ne napuštamo, a da će oni sa nama. Iz Darosave, posle 
ovoga došla su mi 3 delegata sela, koji mole da primim njih 100 Darosavaca u 
korpus za stalno. Žalili su mi se da im je odneta i opljačkana sve pokretna 
imovina od raznih vojsaka i ja sam im dao odobrenje da mogu doći kod mene.</p>
<p>Čim potpuno likvidiramo ostatke II brigade, a to će biti ubrzo, ići ću sa 
jednom dobrom grupom u pohod na I Šuma-disku brigadu, jer i o njoj imam dobre 
podatke, pošto su obe one bile u dobroj vezi.</p>
<p>Prilažem zaplenjeni razni komunistički materijal.7</p>
<p>Napominjem da smo u ovim poterama od 9 sovjetskih vojnika, koliko su ih imali 
u brigadi ubili osmoricu. Pobegli su posle bombardovanja Beograda sa raznih 
mesta gde su radili kao ratni zarobljenici u komunističke jedinice.</p>
<p>Još pre dobijanja Vašeg uputstva za organizaciju Ž.R.O.S.8 otpočeli smo 
sa organizovanjem sanitetske službe u korpusu. Sada se obučavaju devojke i 
mlade žene bolničarskim poslovima pod rukovodstvom lekara u: Belanovici, 
Ljigu, Lazarevcu, Dudovici, Junkovcu i Venčanima. Imamo stalnu vojnu bolnicu, 
koja radi. — Prilažem Vam izveštaj Šefa sanitetske službe Dr. Bujana9.</p>
<p>Od formiranja đačkog bataljona zbog raznih mana odustao sam. Omladince koji 
se prijavljuju ili ih vrbujemo posle izbora, upućujem na kratkotrajne kurseve u 
omladinski centar, pa ih odatle raspoređujemo na razne dužnosti prema 
sposobnosti. U prvom redu vodim računa o popunjavanju bataljona sa školovanim 
mladićima, te ih već imamo po dva do tri u svakom bataljonu. Pored boračkih 
dužnosti oni ovako mogu da dođu najviše do izražaja, jer obavljaju poslove 
stvaranja svesnih boraca, po uputstvima koja dobijaju.</p>
<p>Prilažem10 »Ideološka Osnova« i »Omladinski Glasnik«, koji uglavnom služe 
kao materijal za rad omladinaca u jedinicama.</p>
<p>Dok sam ja bio u akciji protiv komunista jedan neodgovorni mangup, stara lopuža, 
polakomivši se na trojicu usamljenih Švaba, sa još nekoliko istih kao što je 
i on napravio je incident i potpuno nepotrebno ubio jednog nemačkog vojnika u 
Ugrinovcima. Pre ovoga, napad na voz izvršio sam zbog dobijenih podataka da u 
njemu ima 2 vagona municije. Našli smo dva vagona artiljerijske municije i top, 
no sve se svršilo bez krvi. — Sada municije imam i dobijaću i u buduće. 
Incident sam izgladio i represalija nema. — Ne pravim gluposti i skandale, a 
verujem i da poznajem dobro Vaša naređenja i da znam šta hoću11.</p>
<p>Nikada niste bili na reonu ovoga korpusa. Ovde bi mogli odlično da radite, 
bez potrebe za premeštanjem sa jednog mesta — duže vremena. Na narod bi 
imalo odromnog dejstva, jer ih ima, koji misle da ne postojite. I pitanje 
ishrane je lako, obzirom da imamo Kolubaru. Svima nama, Vašim potči-njenim učinili 
bi najveću čast dolaskom, te molim da po mo-gućstvu pređete kod nas i da nam 
to najavite.</p>
<p>Dostavljam naknadno, predloge za unapređenje i odlikovanje, jer ih je ovaj 
korpus ipak najmanje dobio, a ovo su ostavljeni kao zadnji, a najzaslužniji, pa 
Vas molim da ih primite12.</p>
<p>KOMANDANT, KAPETAN II KL.</p>
<p>Drag. M. Topalović</p>
<p align="center">M.P. 13</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 76, 
reg. br. 22/2 (S-V-11015).</p>
<p>2&nbsp; Napisano mastilom, ćirilicom.</p>
<p>3&nbsp; Vidi dok. br. 165 (depeše pod nazivom »Tol-Tol«).</p>
<p>4&nbsp; O borbi protiv 2. šumadijske NO brigade u s. Darosavi vidi dok. br. 
158.</p>
<p>5 Na margini ovog pasusa Draža Mihailović je dopisao: »U&nbsp; srezu 
Takov, da se pronađe«.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>6 , 7 i 10 Takav dokument i priloge Redakcija nije pronašla.&nbsp;&nbsp;&nbsp; 
&nbsp;</p>
<p>8 Ženska ravnogorska organizacija saniteta.</p>
<p>9 Verovatno Veljko. Priloge Redakcija nije pronašla.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>11&nbsp; Vidi dok. br. 129, objašnjenje 9.</p>
<p>12&nbsp; Na poleđini dokumenta Draža Mihailović je dopisao, olovkom, ćirilicom 
»Odgovoriti«, a ispod toga je Luka Baletić napisao: »Arhiva L.B.«</p>
<p>13&nbsp; Okrugli pečat: »Komanda jugoslavenske vojske u otadžbini — 
gorski štab br. 80«.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_162.htm"><b>Prethodni dokument</b></a></TD>
<TD><a href="4_14_3_164.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
