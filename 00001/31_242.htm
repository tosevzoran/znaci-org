<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_241.htm"><b>Prethodni dokument</b></a></TD>
<TD><a href="31_243.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="EN-GB" style="font-size:10.0pt;mso-bidi-font-size:11.0pt">KONAK 
SA ŠVABOM</span><span lang="EN-GB" style="font-size:10.0pt;mso-bidi-font-size:12.0pt"><o:p>
</o:p>
</span></b></p>
<p class="MsoNormal" style="margin-top:10.0pt;line-height:91%"><span lang="EN-GB">Posle 
borbi za Ilaču u Sremu, 2. bataljon je zanoeio u ovom selu, gde je trebalo 
odmoriti da bi smo ujutru produžili pokret. Rasporedili smo se po kućama.</span></p>
<p class="MsoNormal" style="line-height:91%"><span lang="EN-GB">Bio sam komandir 
2. čete i s mojim komesarom Manišom Rodić i kurirom Bogdanom Bjelić smestio 
sam se u jednu kuću. Umorni posle višednevnih borbi, željno smo očekivali da 
se što pre odmorimo. Naša domaćica, starija žena, bila je sama u kući i 
izgledala je uplašena. Posle večere i kraćeg razgovora sa domaćicom, rešio 
sam da legnem. Maniša je otišao u četu da proveri kako su se vojnici smestili 
i da li je obezbeđenje pravilno postavljeno. Nismo mogli ni misliti da na 
konaku, u istoj sobi, imamo nepredvidenog gosta — nemačkog vojnika. Moje i 
Bjelićevo oružje nalazilo se na stolu, koji je bio u sredini sobe. </span><span lang="DE" style="mso-ansi-language:DE">Maniša 
je svoje poneo sa sobom.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">U 
sobi su bila dva kreveta, smeštena u dve suprotne strane. Na jednom treba da ležim 
ja, a na drugom Maniša. Mislim da je Bjelić trebalo da spava u drugoj sobi ili 
predsoblju. Naša domaćica, pošto je završila oeke poslove po kući, rekla je 
da odlazi kod rođaka u susredstvo i da će tamo prenoćiti. Više jednog 
kreveta, na zidu, visila je slika nekog sveca, dok su iznad drugog bile povešane 
porodične slike. Rekao sam Maniši da on spava na krevetu ispod sveca, a ja ću 
spavati na onom drugom. U šali sam mu dobacio da će se bolje kao komesar 
sporazumeti s njim nego ja kao komandir. </span><span lang="EN-GB">Pristao je na 
to.</span></p>
<p class="MsoNormal" style="text-indent:20.0pt;line-height:91%"><span lang="EN-GB">Ležeći 
u krevetu posmatrao sam predmete po sobi. Bjelić se još nije bio raspremio za 
spavanje i završavao je neke poslove. Gledajući po sobi, pogled mi se 
zaustavio na krevetu gde je komesar trebalo da spava. Ispod čaršava, koji je 
nisko visio prema patosu, primetio sam cipele na kojima su se kroz polumrak 
videle šunegle. Rekao sam Bjeliću da se sagne pod krevet i izvuče cipele. On 
je podigao čaršav i tada smo primetili da su one na nogama nemačkog vojnika. 
Brzo smo uzeli oružje. Pozvali srno Švabu da izađe ispod kreveta, ali on kao 
da se sledio, ni da se pomakne. Naredio sam Bjeliću da ga uhvati za noge i izvuče, 
dok sam ja i dalje držao automat prema njemu spreman da pucam. </span><span lang="DE" style="mso-ansi-language:DE">Bjelić 
je tada bio mlad, mislim da je imao 14 ili 15 godina. Švabo mu se nije dao izvući. 
Kada sam video u čemu je stvar, a bilo mi je stalo da ga živa izvučem, 
uhvatio sam ga za noge i zajedno sa kurirom počeo izvlačiti.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Kad smo ga primetili pod krevetom izgledao nam je mali, a kada smo ga izvlačili, 
izgledalo nam je da mu nema kraja koliko je bio dug. </span><span lang="EN-GB">Ustao 
je, bled i mršav, ali visok, skoro do plafona. Interesantno je da nije pokušao 
upotrebiti oružje iako je bio naoružan pištoljem i sa dve bombe. Pod krevetom 
je bila i radio-stanica. Počeli smo s njim razgovarati. Pozvali smo jednog 
borca iz čete koji je nešto znao nemački, i Švaba je izjavio da su ga 
partizani bili pristigli u selu i da se pokušao skriti u sobi pod krevetom.</span></p>
<p class="MsoNormal" style="line-height:91%"><span lang="EN-GB">Posle 
ispitivanja sproveli smo ga u štab bataljona. Na vest o ovome brzo se okupila 
oveća grupa vojnika i starešina iz čete. </span><span lang="DE" style="mso-ansi-language:
DE">Razvila se diskusija i nagađanje. Nastojali smo odgonetnuti sa kakvom je 
namerom pobegao pod krevet, šta će mu radio-stanica, zašto nije upotrebio oružje 
i šta bi bilo u sobi da nije na vreme otkriven?! Kada je stigao Maniša 
diskusija je bila još življa a šala i smeh veći. Postavilo se pitanje: ko 
ima više pravo na sobu, mi ili naš gost!? Jedni su govorili da je on ušao 
prvi i da mu pripada prednost u njenom korišćenju; drugi, da se uselio 
ilegalno i da zbog toga nema pravo na sobu; treći, i ujedno najbrojniji, da smo 
sretni što smo ga na vreme primetili, jer ko zna kome bi soba pripala da smo 
svi skupa u njoj zanoćili. Neko je primetio da je Švaba pravilno postupio što 
se smestio pod komesarov, a ne pod komandirov krevet, jer je komesaru i inače 
dužnost da prevaspitava ljude.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Posle ovog slučaja prostorije u kojima smo se odmarali i koje smo koristili 
temeljito su pregledane i ispitivane pre korišćenja.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Petar GRBIĆ ŽIKA</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_241.htm"><b>Prethodni dokument</b></a></TD>
<TD><a href="31_243.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

