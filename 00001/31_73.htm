<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_72.htm"><b>Prethodni dokument</b></a></TD>
<TD><a href="31_74.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center;line-height:91%"><b><span lang="DE" style="font-size:10.0pt;mso-bidi-font-size:11.0pt;mso-ansi-language:
DE">SA OKRUŽENIM DELOVIMA 2. </span><span lang="EN-GB" style="font-size:
10.0pt;mso-bidi-font-size:11.0pt">BATALJONA NA IFSARU</span><span lang="EN-GB" style="font-size:10.0pt;mso-bidi-font-size:12.0pt"><o:p>
</o:p>
</span></b></p>
<p class="MsoNormal" style="margin-top:10.0pt;text-indent:20.0pt;line-height:
91%"><span lang="EN-GB">Po završetku operacija na Neretvi dočekale su nas jake 
italijanske i četničke snage na desnoj obali Drine. Prateći pravac dejstava 
naših glavnih snaga po prelasku Neretve, neprijatelj je blagovremeno pristupio 
organizaciji odbrane na desnoj obali reke Drine u zoni Foča — Ustikolina. 
Italijani su organizovali naročito jaku odbranu zapadno od sela Ifsar, u rejonu 
Kapka i Golog brda. Četnici su bili raspoređeni ispred i u meduprostorima 
borbenog rasporeda Italijana, sa zadatkom da im štite krila i bokove.</span></p>
<p class="MsoNormal" style="text-indent:20.0pt;line-height:91%"><span lang="EN-GB">Neprijatelj 
je smatrao da je reka Drina u aprilu jaka prirodna prepreka, posebno za nas koji 
smo je morali savlađivati priručnim sredstvima. Da bi ojačao odbranu reke i 
sprečio naš prelaz, neprijatelj je izgradio bunkere na desnoj obali, koje su 
poseli četnici i organizovali neposrednu odbranu<b> </b>reke.</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Na 
čelu ove naše kolone kretala se 1. proleterska brigada, koja je 8/9. 4. 43. 
forsirala Drinu u rejonu Ustikoline primitivnim priručnim sredstvima. Bilo je i 
boraca koji su preplivavali Drinu pod kišom kuršuma i granata neprijatelja. 
Neprijatelj nije mogao zadržati naše borce u njihovom energičnom jurišu i rešenosti 
da izvrši postavljeni zadatak, rušeći sve prepreke i proračune neprijatelja. 
Tako je 1. proleterska razbila neprijatelja neposredno na reci i omogućila nam 
prelaz na desnu obalu.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Po 
prelasku reke i sređivanju jedinica na desnoj obali Drine, organizovan je napad 
na neprijateljsko uporište zapadno od sela Ifsara, u rejonu: Banjača, Goli 
Vrh, Kapak, i to zajedničkim snagama 3. krajiške i 1. proleterske brigade.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Naš 
2. bataljon dobio je zadatak da u sadejstvu sa 4. bataljonom u toku 10. 4. 
razbije neprijatelja u rejonu Raskršće, Banjača, Humka, a zatim da 
sadejstvuje snagama 1. proleterske brigade u napadu na Italijane u rejonu Goli 
vrh i obezbedi naše snage od pravca Čajniča. Na desnom krilu borbenog 
rasporeda našeg bataljona nalazila se 2. četa, u sredini 3. a na levom krilu 
1. četa.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Napad naših snaga otpočeo je 10. aprila naveče na spoljno obezbeđenje 
koje su držali četnici. Borba je odmah počela velikom žestinom, jer smo 
nastojali da još u toku noći izvršimo dobijeni zadatak. Posle kraće borbe na 
prednjem kraju, mi smo počeli potiskivati neprijatelja u dubinu, ali je on, 
koristeći pogodno zemljište, branio svaki ćuvik i usporavao naše 
napredovanje.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">2. četa 2. bataljona, u kojoj sam bio politički komesar, imala je pred 
sobom slabije četničke snage pa je brže prodirala u dubinu neprijateljskog 
rasporeda nego ostale dve čete, vršeći obuhvatni manevar na levo krilo 
neprijatelja. U toku napada komandir čete Dane Grubor primetio je da je 
neprijatelj vrlo osetljiv na bočna dejstva, pa je uputio jednu desetinu da 
dublje obuhvati njegovo levo krilo. Pojavom jedne naše desetine s boka i pojačanim 
dejstvom s fronta, četnike je uhvatila panika pa su počeli da beže, 
ostavljajući na položajima hranu, ćebad i italijanske kabanice. Četa je do 
pred zoru izvršila dobijeni zadatak, razbivši četnike u rejonu Raskršća i 
Banjače, tako da je njihov dalji otpor prestao.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Teren je bio vrlo težak, noć tamna, vlažna i prohladna, šuma gusta, a još 
i pokrivena maglom otežavala je kretanje boraca u izvršenju zadatka. Borci su 
bili mokri, umorni, prozebli i gladni, ali i pored toga raspoloženi za borbu i 
veseli, jer nismo imali većih gubitaka. Taman smo nameravali da se malo 
odmorimo, sredimo ratni plen i izvestimo komandu bataljona o rezultatima napada, 
kad nas je preduhitrio komandant bataljona Nikola Pećanac, koji je naredio da 
se odmah<span style="mso-spacerun: yes">&nbsp; </span>rokiramo na levo krilo 
bataljona, pozadi 1. čete. Na novi položaj smo stigli u ranu zoru 11. aprila, 
uhvatili vezu sa 1. četom i čekali novi zadatak.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Na levom krilu bataljona, a naročito kod 1. čete, borba je bila vrlo jaka 
i prodiranjem u dubinu sve više je dobijala u intenzitetu, da bi dostigla 
kulminaciju sudarom sa Italijanima, koji su bili utvrđeni na Golom Vrhu. Vodila 
se ogorčena borba na vrlo bliskom odstojanju, tako da su bombe eksplodirale u 
&quot;rafalima&quot;, jer su se Italijani ogorčeno branili.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Ukoliko je vreme odmicalo i bližio se dan, utoliko se pojačavao pritisak 
naših snaga, s namerom da se neprijatelj likvidira do zore, jer je dan išao u 
prilog neprijatelju koji se nalazio u utvrđenom rejonu i bio višestruko nadmoćan 
u ljudstvu i naoružanju. I pored velikog pritiska i uzastopnih juriša naših 
snaga preko cele noći, neprijatelj se upornom odbranom održao do svanuća 12. 
aprila, rešen da slomi naš napad i spreči dalji prodor prema istoku. Ali, i 
naši borci bili su rešeni da po svaku cenu razbiju neprijatelja i sruše sve 
prepreke koje su stajale na putu izvršenja zadatka. Ne odustajući od izvršenja 
zadatka borba je produžena nesmanjenom žestinom u toku jutra, iako su jedinice 
1. proleterske brigade i glavnina našeg 4. bataljona prestale sa borbom i 
povukle se na polazne položaje.<o:p>
</o:p>
</span></p>
<p class="MsoNormal" style="text-indent:14.0pt;line-height:91%"><span lang="DE" style="mso-ansi-language:DE">Razbijanjem 
četnika u rejonu Raskršće, koji su se povukli u toku noći, Italijanima je 
ostao nezaštićeni levi bok, što je poljuljalo stabilnost njihove odbrane u 
rejonu Golog vrha. Rešeni da slomijemo neprijatelja, učinili smo natčovečanski 
napor i neprijatelj nije izdržao, već je morao po cenu velikih žrtava da se 
pokrene iz svoje jazbine, košen našim oružjem, spasavajući što se moglo 
spasti u takvoj situaciji.<o:p>
</o:p>
</span></p>
<p class="MsoNormal" style="text-indent:14.0pt;line-height:91%"><span lang="DE" style="mso-ansi-language:DE">Italijani 
su zatim krenuli u protivnapad iz pravca Čajniča, odakle im je stigla pomoć. 
Pred sam protunapad Italijana, komandant i komesar našeg bataljona bili su 
ljuti što su druge jedinice naše i 1. proleterske brigade prestali sa napadom 
povukle se na polazne položaje. Ostavljajući bataljon svojim zamenicima da 
produže borbu, hitno su otišli u štab brigade da traže i ostale jedinice da 
produže sa napadom.<o:p>
</o:p>
</span></p>
<p class="MsoNormal" style="text-indent:13.0pt;line-height:91%"><span lang="DE" style="mso-ansi-language:DE">U 
kritičnoj situaciji po neprijatelja, kad smo ga naterali da napusti svoj utvrđeni 
rejon, dolazi do teške situacije i za naš bataljon. Probijajući se kroz naše 
redove neprijatelj je u<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">protivnapadu razbio borbeni poredak 2. bataljona na dva dela i sa jedinicama 
iz Čajniča, koje su mu pritekle u pomoć, izvršio okruženje jednog dela 
bataljona, sastavljenog iz delova sve tri čete. U tako teškoj situaciji pored 
mene se našao puškomitraljezac Savo Grahovac od koga sam uzeo puškomitraljez, 
verujući da ću nešto više učiniti, iako nisam bio u pravu, posebno u 
situaciji u kojoj se Grahovac vidno isticao.<o:p>
</o:p>
</span></p>
<p class="MsoNormal" style="text-indent:14.0pt;line-height:91%"><span lang="DE" style="mso-ansi-language:DE">U 
protivnapadu neprijatelja, u ogorčenoj borbi prsa u prsa, ubijen je veliki broj 
neprijateljskih vojnika i tovarne stoke, natovarene teškim naoružanjem, ali je 
i na našoj strani<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">bilo gubitaka, naročito kod 1. čete u kojoj su između ostalih drugova 
pali: komandiri 1. i 2. čete Dragija Dumić i Dane Grubor, a ranjeni politički 
komesari 1. i 3. čete Boško Kerkez i Tomo Tanjga. U ovom trenutku dolazi do 
vrlo kritične situacije, posebno za deo bataljona koji se našao u višestrukom 
okruženju jakih neprijateljskih snaga.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Sa delom snaga u okruženju našao sam se i ja. Posebno je bilo kritično 
stanje i radi toga što mi nikad nismo bili u situaciji neposrednog okruženja, 
iako smo za sobom imali ratno iskustvo skoro od dve godine. U ovom momentu nije 
se smelo gubiti ni sekunde vremena i moralo se brzo reagovati. Budući da sa 
nama nije bio nijedan član štaba bataljona, svestan situacije i odgovornosti 
za živote drugova i jedinice kao celine, kao najstariji starešina, po nekoj 
inerciji, preuzeo sam komandu nad celom jedinicom i zajedno sa komandirom 3. čete 
Pepom Rodićem pristupio rešavanju krize u kojoj smo se našli.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Trebalo je brzo odlučivati i energično jurišati na neprijatelja, koji je 
poseo kosu iza leđa, i čekao na cev, krećući se istovremeno ka nama u 
talasima, na odstojanju 200 — 300 metara. Ne likvidirati neprijatelja na kosi 
brzim i energičnim jurišem značilo je potpuno propasti. Shvativši situaciju, 
kombinovana jedinica je na komandu &quot;juriš&quot; krenula uz kosu i sručila 
se na neprijatelja. Borbom prsa u prsa, za tren oka obračunali se sa 
italijanskim snagama. Zatim je sledio naredni juriš na sledećoj kosi, koji smo 
takođe izveli brzo i energično, nagoneći neprijatelja u panično bekstvo.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Posle izvršenog 
drugog juriša i saznanja da smo još uvek okruženi velikom masom neprijatelja 
i da predstoji još veći okršaj, kod jednog dela boraca došlo je do psihičke 
krize. Shvativši situaciju kod boraca, doneo sam odluku da se za momenat 
prekine dejstvo, da bih sredio jedinicu i podstakao borce da istraju, jer iz 
ovakve situacije moglo se izvući samo pod uslovom potpune discipline i energičnog 
dejstva. U ovom momentu naš streljački stroj našao se na bliskom odstojanju, 
bočno prema neprijateljskoj glavnoj koloni koja se povlačila prema Čajniču. 
Na levo krilo streljačkog stroja rasporedio sam Miladina Zorića Garaču sa 
&quot;šarcem&quot;, a na desno Savu Grahovca sa puškomitraljezom, sa zadatkom 
da u jurišu dejstvuju jedan uz a drugog niz neprijateljsku kolonu, štiteći 
bokove streljačkog stroja. Drugovi koji su preživljavali psihičku kriz</span><span lang="DE" style="mso-bidi-font-size:9.0pt;mso-ansi-language:DE">u 
nalazili su se pozadi stroja, zbijeni u grupi, i moje nastojanje da zauzmu mesto 
u streljačkom stroju ostalo je bezuspešno. U takvom poretku posmatrali smo 
kratko vreme neprijateljsku kolonu koja se povlačila i prikupljala iza naših 
leđa. Bolničar 1. čete Mile Zorić zvani Žućo, koji je takođe preživljavao 
krizu, nehotično je opalio metak i uneo zabunu kod boraca, stvorivši utisak da 
je neprijatelj napao s leđa.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-bidi-font-size:
9.0pt;mso-ansi-language:DE">Usled nervne prenapregnutosti došlo je do poremećaja 
u streljačkom stroju i posle kraćeg objašnjenja komandovao sam &quot;juriš&quot;, 
našta su se borci kao munja sručili na neprijateljsku kolonu. U toku proboja, 
za trenutak sve je pred nama stalo. Na frontu širokom 100 — 150 metara palo 
je mnogo neprijateljskih vojnika, a posebno veliki broj mula sa teškim oruđima, 
topovima, bacačima i radio-stanicama. Ovo je bio poslednji i najuspešniji 
proboj iz neprijateljskog osinjaka, posle čega smo na jednom brdu sačekali 
jedinice našeg 4. bataljona koje su gonile neprijatelja u pravcu Čajniča.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-bidi-font-size:
9.0pt;mso-ansi-language:DE">U ovoj borbi istaklo se mnogo drugova prisebnošću 
i blagodareći tome mi smo se uspeli izvući iz vrlo teške situacije. Za ovaj 
uspeh posebna zasluga pripada Miladinu Zoriću Garači i Savi Grahovcu, koji su 
svojim puškomitraljezima kosili neprijatelja i lomili sve prepreke koje su 
stajale na putu njihovih drugova. Probijajući se iz obruča, mi smo 
neprijatelju naneli velike gubitke u ljudstvu i materijalu. Najveći uspeh ove 
grupe boraca predstavlja to što je sa slabim snagama i u vrlo kritičnoj 
situaciji izišla kao pobednik protiv neuporedivo jačeg neprijatelja, uz vrlo 
male gubitke.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-bidi-font-size:
9.0pt;mso-ansi-language:DE">Sećajući se pojedinih drugova i raznih momenata, u 
meni je ova borba ostavila tragova dva suprotna osećanja — tugu za 
izgubljenim dragim drugovima, koji su sa mnom prošli mnoge teške borbe i okršaje 
i do tada stalno pobeđivali. Posebno mi je teško pao gubitak mojih najbližih 
saradnika Dragije i Dane. Obojica su bili komandiri moje 2. čete: Dragija (koji 
je iz nje tek otišao) i Dane (koji ju je primio od Dragije). Radost što smo iz 
neravne borbe u okruženju i vrlo teške situacije izišli kao pobednici i 
neprijatelju naneli poraz i velike gubitke, uz relativno vrlo male naše 
gubitke.</span><span lang="DE" style="mso-ansi-language:DE"><o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Milan SKAKIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_72.htm"><b>Prethodni dokument</b></a></TD>
<TD><a href="31_74.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

