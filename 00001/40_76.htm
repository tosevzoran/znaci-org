<html>
<head>
<meta http-equiv="Content-Type" content="text/html; charset=utf-8">

<title>Jozo Tomasevich: CETNICI U DRUGOM SVJETSKOM RATU 1941-1945</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jozo Tomasevich: CETNICI U DRUGOM SVJETSKOM RATU 1941-1945</b><br>


<CENTER><TABLE border="1"><TR><TD><a href="40_334.htm"><b>Sadr&#382;aj</b></a></TD>
<TD><a href="40_75.htm"><b>Prethodni dokument</b></a></TD>
<TD><a href="40_77.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3 style="text-indent:10.0mm"><span lang="HR" style="mso-ansi-language:HR">GLAVA 
DVANAESTA</span></h3>
<h3 style="text-indent:10.0mm"><span lang="HR" style="font-size:17.0pt;
mso-ansi-language:HR">Posljednji mjeseci</span><span lang="HR" style="mso-ansi-language:
HR"><o:p>
</o:p>
</span></h3>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Kako 
se jesen 1944. bližila svom kraju, Mihailovićev položaj postajao je .ista 
vrlo ozbiljan. On je s nešto svojih trupa žurno izašao iz Srbije, a onda je i 
Dsljednjim svojim srbijanskim snagama izdao naređenje da se povuku u indžak, 
koji je smješten centralno i dozvoljava pomak u nekoliko pravaca, ali je drugih 
razloga bio potpuno neprikladan kao mjesto zastanka. U prvom redu, :tnici su se 
povlačili zajedno s njemačkim snagama ili na boku njemačkih snaga, :kih iz 
Srbije, a nekih na putu iz Grčke, Albanije i Crne Gore; kad Nijemci renu dalje, 
četnici će biti krajnje ugroženi od NOVJ. Pored toga, saveznički su 
Dmbarderi često napadali gradove uzduž važnih komunikacijskih linija koje su 
jdile kroz Sandžak, pa iako su njihov cilj predstavljale njemačke trupe u svlačenju, 
udarali su i po četničkim formacijama. Mihailović je naredio da se bjegavaju 
veći gradovi, ali u skladu s jednim sporazumom koji je nedavno bio dopljen s 
Nijemcima, četnici su trebali pomagati njemačkim trupama u svlačenju sve dok 
one ne dođu do Sarajeva.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Drugi 
razlog od velike važnosti bilo je približavanje zime i problem opskrbe četničkih 
snaga. Sandžak je bio područje s nedovoljno hrane. Crna Gora u koju je 
potpukovnik Đurišić pozvao srbijanske četnike bila je to još više. S druge 
rane, sjeveroistočna Bosna je bila plodno područje i pretpostavljalo se da bi 
mogla zbrinuti hranu za četnike. Mihailović je na svom suđenju posvjedočio 
da je opskrba bila važan razlog kad je svojim trupama naredio da iz Sandžaka 
krenu rema sjeveroistočnoj Bosni.<sup>1</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:8.0pt;mso-ansi-language:HR">1 
</span><i><span style="font-size:8.0pt">The Trial of Draja </span><span lang="HR" style="font-size:8.0pt;mso-ansi-language:HR">Mihailović, 
</span></i><span lang="HR" style="font-size:8.0pt;mso-ansi-language:HR">str. 260 
- 261.</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Kao 
što smo vidjeli Mihailovića je njegov predstavnik u Kairu, Mladen Žujović, 
energično nagovarao da koncentrira svoje trupe na jednom ili dva područja koja 
je smatrao sigurnim - da ih zatim zadrži tamo dok čeka na pretpostavljenu 
promjenu politike zapadnih Saveznika u prilog četnicima, promjenu za koju se 
pretpostavljalo da će velikim dijelom biti uvjetovana sposobnošću četnika da 
izdrže u međuvremenu. Čini se da je Mihailovića također zanimalo da 
koncentrira svoje snage u sjeveroistočnoj i na sjeveru srednje Bosne u svrhu 
lakše kontrole, a vjerojatno i da ima na raspolaganju veliku vojsku za svaki 
manevar koji bi kasnije želio učiniti. Zbog toga je početkom oktobra naredio 
i četničkim snagama pod komandom majora Vranješevića (procijenjenim na oko 
deset tisuća ljudi) da iz sjeverozapadne Bosne i doline Vrbasa krenu na sjever 
srednje Bosne, to jest prema dolini rijeke Bosne.<sup>2</sup> Kasnije je naredio 
i crnogorskim četnicima (Crnogorskom dobrovoljačkom korpusu) pod Đurišićevom 
komandom da mu se pridruže u sjeveroistočnoj Bosni.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">2 
Mikrofilm br. T-311, rola 189, snimci 991, 1141.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Mihailović 
je imao još jedan očito važan razlog naređujući koncentraciju svih četnika 
u sjeveroistočnoj Bosni, a taj je bio da su lokalni četnici imali dobre odnose 
s Nijemcima i donekle čak s hrvatskim kvislinškim vlastima. Mihailović u toj 
fazi nije želio imati neprilike s Nijemcima već je više volio nastaviti 
suradnju s njima kako bi pribavio oružje i municiju za borbu protiv NOVJ. </span><span lang="DE" style="mso-ansi-language:DE">Takoder</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">je</span><span lang="HR" style="mso-ansi-language:HR"> 
u njemačkom interesu bilo da se nastavi suradnja, dijelom zbog pomoći koju su 
mogli dobiti od četnika protiv partizana, koji su što jači postajali to 
opasniji Nijemcima, a dijelom i zbog četničke pomoći u održavanju kontrole 
nad komunikacijskim linijama na pravcu povlačenja između Sarajeva i Bosanskog 
Broda, koji je većim dijelom puta išao usporedno s rijekom Bosnom. Gotovo sve 
njemačke trupe na povlačenju iz Grčke, Albanije, jugoslavenske Makedonije i 
Crne Gore, tokom jeseni i zime 1944 — 1945. pa sve do aprila prošle su kroz 
komunikacijsko čvorište Sarajevo prema sjeveru do Bosanskog Broda.<o:p>
</o:p>
</span></p>
<span lang="HR" style="font-size:10.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">Tako je tokom ovog perioda čekanja na dolazak svojih formacija u 
sjeveroistočnu Bosnu, Mihailović održao kontakt s Nijemcima, posredno preko 
nekih svojih komandanata, a ponekad i neposredno, pribavljajući od njih nešto 
oružja i municije, a njegove su se jedinice nastavile boriti protiv NOVJ, bilo 
u kombinaciji s Nijemcima, bilo samostalno. Međutim je istovremeno vodio i 
drugu politiku, pokušavajući ponovno steći priznanje zapadnih Saveznika, tako 
da svoje snage može prevesti pod njihovu komandu, dobiti njihovu vojnu i političku 
podršku, te započeti borbu s Nijemcima.</span>
<p>
<br>
<CENTER><TABLE border="1"><TR><TD><a href="40_334.htm"><b>Sadr&#382;aj</b></a></TD>
<TD><a href="40_75.htm"><b>Prethodni dokument</b></a></TD>
<TD><a href="40_77.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

