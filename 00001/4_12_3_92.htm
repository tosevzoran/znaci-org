<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 2</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 2</b><br> 

<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_3_91.htm"><b>Prethodni dokument</b></a></TD>
<TD><a href="4_12_3_93.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA 118. LOVAČKE DIVIZIJE OD 16. 
JUNA 1943. O TOKU BORBI SA SNAGAMA NOVJ, OBOSTRANIM GUBICIMA I ISKUSTVIMA ZA 
VREME OPERACIJE „ŠVARC&quot;[1]</strong></p>
<p align="center"><strong>Poverljivo</strong></p>
<p>118. LOVAČKA DIVIZIJA</p>
<p>Odelj. Ia&nbsp;</p>
<p>Br. 1817/43. pov.</p>
<p>Div. kom. mesto, 16. 6. 43.</p>
<p>Predm.: Operacija „Švarc&quot;[2]</p>
<p align="center">Izveštaj o iskustvima</p>
<p>1.) Stanje 118. lov. div. i 4. hrv. lov. brigade sredinom maja: Na početku 
operacije „Švarc&quot;, 118. lov. div. bila je popunjena svega oko 60%.</p>
<p>4 baterije, ceo pt divizion i većina izv.. bat. i bat.- veze nisu uopšte 
bili sposobni za dejstva. Nedostajalo je mnogo oružja i razne opreme (zaprežnog 
pribora itd.).</p>
<p>Obuka nije uopšte bila završena. Divizija je nedavno dobila blizu 6000 
ljudi popune (uglavnom ljudi koji su dugo vremena zauzimali neophodne položaje 
u privredi) koji nisu imali nikakvog iskustva u borbi — pre svega u planinama. 
Kod 4. hrv. lov. brig. stanje obuke i popune bilo je još znatno nepovoljnije. 
Uz velike poteškoće uspelo se da se u izvesnoj meri osposobe za dejstva 4 
bataljona, delovi art. i nešto malo jedinica za snabdevanje. Obuka ovde nije 
odmakla od početka.</p>
<p>2.) Kratak pregled toka borbi:</p>
<p>118. lov. div. i 4. hrv. lov. brig. bile su od početka do kraja operacije 
„Švarc&quot; u žarištu borbe.</p>
<p>21. 5. uveče krenuli su partizani u protivnapad u pravcu Foče iz opšteg 
rejona Celebić, sa daleko nadmoćnijim snagama (1. div., koja se sastojala od I 
proleterske, III krajiške i III sandžačke brigade, ojačana VI bataljonom i 
Majevič-kom brigadom, 2. div. koja se sastojala od II dalmatinske brigade i V 
bat. II srpske brigade, kao i delovi art. div.).</p>
<p>Pošlo im je za rukom da u noći 21/22. 5. razbiju 13. hrv. lov. puk i da ga 
jednim potezom potisnu do rejona Trovrh (4 km sz. od Milića).[3] Posle angažovanja 
svih raspoloživih rezervi, između ostalog i jakih nemačkih odreda (Izv. bat. 
118, 7 alarmnih četa koje su formirane kod drugog dela Štaba i hitno prebačene 
kamionima, kao i Grupe „Vert-miler&quot; [Wörtmuller] (7 četa 369. pd)), ne 
samo da je krvavo odbijen taj prvi partizanski pokušaj proboja nego je 
pro-tivnapadom neprijatelj odbačen dalje od Čelebića. Borbe od 21. 5. uveče 
do 28. 5. dokazale su da 4. hrv. lov. brig. još nije dorasla zahtevima (uporedi 
telegram od 26. 5. u 17,20 časova pov. br. 1468).[4]</p>
<p>Posle borbi oko Milici — Čelebić, koje su uglavnom imale za cilj da tu vežu 
što jače naše snage, partizani su krenuli u odlučujući proboj preko 
Sutjeske između Tjenti-šta i Suhe u pravcu Jeleča, koristeći vremensku 
situaciju koja je za njih bila naročito povoljna (stalno nevreme sa najjačim 
padavinama, neuobičajena magla i poplave). Tom prilikom se pokazalo da su sledeća 
pomeranja snaga bila. štetna:</p>
<p>II/738. bio je još u početku borbi povučen na jugoistok i potčinjen 
SS-diviziji[5] da bi rasteretio SS-grupu „Han&quot; [Hahn] koja je bila 
opkoljena kod Krivog Dola. Bili su odbijeni ponovljeni zahtevi Divizije da se 
taj bataljon vrati na područje Divizije.</p>
<p>I/738. morao je biti doveden u sliv Sutjeska — Drina (posle dovlačenja 
Izviđačkog bataljona 118 iz rejona severno od Ćureva u rejon Milići zbog 
iznenadnog udara kod 4. hrv. lov. brig.), da bi tamo odbacio neprijatelja koji 
je već nadirao preko Sutjeske u pravcu Brod — Foča. Tako je na Sutjesci u 
rejonu Tjentišta ostao u prvo vreme samo III/738, koji je tu morao da izdrži 
najteže borbe protiv daleko nadmoćnijih partizana koji su jurišali. Posle 
dovlačenja I/738. iz rejona severno od Ćureva, II/738. i delova brd. 
artiljerije za kojima su kasnije sledile i druge snage, Grupa pod komandom ppuk. 
Gertlera je uspela da održi odlučujuću prednost u borbama prsa u prsa i tako 
konačno spreči neprijatelja da proširi mesto proboja u pravcu Vrbnice.</p>
<p>Posle toga je u protivnapadu zauzet greben Milinklada — Ozren a kasnije, u 
sadejstvu sa ojačanim izviđačkim bata-ljonom, dovučenim od Kalinovika, i sa 
Grupom „Anaker&quot;, koja je prodrla iz pravca Graba, zatvorena je konačno i 
breša, a jake partizanske snage koje su se još nalazile između Sutjeske i 
Pive odsečene su od njihovih delova koji su se probili.</p>
<p>13. 6. u 04,00 časa, te neprijateljske snage su iskoristile jaku maglu i 
ponovo izvršile napad iz rejona južno od Tjentišta. Taj napad je takođe 
odbijen na odseku Div. uz neobično teške gubitke za neprijatelja (uporedi izveštaj 
od 13. 6. u 23,00 časa).[6]</p>
<p>Angažovanjem svih raspoloživih snaga od Foče na ovamo (privremenih 
jedinica sastavljenih od štabova i komora, delova inženjerije I/370, delova 
369. div. koji su se povukli iz rejona Jeleč u pravcu Foče i na brzinu 
upotrebljene 2 teške i 2 lake poljske haubice) u pravcu breše 369. div. kod 
Je-leča, koju su tukle partizanske snage koje su se probile, kao i dovlačenjem 
Grupe „Vertmiler&quot; [Wörtmuller], kod Jeleča su naneseni od 13. do 15. 6. 
veliki gubici neprijateljskim snagama koje su se povlačile.</p>
<p>3.) Neprijatelj: Tok borbi je dokazao da su partizanske snage pod komandom 
Tita „strogo., organizovane, vešto vođene i poseduju začuđujuće visok 
borbeni moral. Neprijatelj je vodio veoma pokretnu borbu a i u odbrani bili su 
aktivni. Karakteristični su bili masirani udari koncentrisanim snagama na 
jednom mestu, po vremenu koje je pogodovalo neprijatelju (otpada avijacija!), i 
tamo gde nije dosezalo dejstvo naše artiljerije. Tako je partizanima pošlo za 
rukom da ponovo nadoknade nestašicu u teškom naoružanju i da, koristeći 
mrak, maglu i kišu, idu na juriš, borbu prsa u prsa. Pri tome su pokazali da 
su fanatični borci koji su malim zadovoljni, koji dobro poznaju težak 
planinski teren i koji se žilavo bore.</p>
<p>Naoružanje partizana bilo je dobro. Raspolažu sa iznenađujuće velikim 
brojem automatskog oružja (puškomitr., mitr., minobacač., itd.) i sa dovoljno 
municije. Izveštaji se slažu u tome, a i naši gubici dokazuju, da znaju da 
rukuju tim oružjem. Koristeći odličnu obaveštajnu službu (pomoć stanovništva, 
itd.), pogodnosti zemljišta i maskiranje (i uniformama svake vrste), ponovo im 
je pošlo za rukom da napadnu naše jedinice.</p>
<p>Nasuprot četnicima,[7] partizani su, nema sumnje, protivnik koga treba 
ozbiljno uzeti, kome su dorasle samo jedinice koje su opremljene i naoružane 
svim onim što je potrebno za rat u planinama, koje su dobro obučene i navikle 
na najveće telesne napore.</p>
<p>4.) Naše jedinice:</p>
<p>a) Jedinice su naginjale kružnoj odbrani, što je partizanima davalo punu 
slobodu delovanja. Treba još više zahte-vati da se jedinice vaspitaju da 
bezobzirno prelaze u napad, da aktivno dejstvuju. Takođe i rukovođenje mora 
biti još aktivnije i pokretljivije.</p>
<p>Bezuslovno je potrebno stalno obučavanje u iskorišća-vanju zemljišta, u 
službi izviđanja i obezbeđenja.</p>
<p>Naoružanje i oprema uglavnom su bili dobri, kao i naša taktička načela.</p>
<p>b) Anagažovanje Divizije u operaciji „Švarc&quot; je ponovo dokazalo da 
se ne može voditi uspešna borba u planini bez dov'oljno opreme sa tovarnim 
grlima.</p>
<p>118. lov. div. je u početku operacije raspolagala sa oko 2500 iznajmljenih 
tovarnih grla. Prema iskustvima, lovačkoj diviziji je potrebno najmanje oko 
3000 tovarnih grla. Improvizacije na tom, polju imaju veoma loše posledice i 
dovode do neobično velikih gubitaka u konjima (ukupni gubici oko 1000 konja). 
Pribor za zaprezanje i sedla uopšte ne odgovaraju zahtevima, kao ni obuka 
konjovodaca. Da bi se ubuduće trajnije izbegli tako veliki gubici, potrebno je 
da sve jedinice koje se upotrebljavaju u planinama van puteva budu po formaciji 
opremljene sa potrebnim brojem tovarnih grla i pre upotrebe temeljno u vezi s 
tim obučene. Nije dovoljno da jedinica koja se bori raspolaže odgovarajućim 
brojem tovarnih grla, potrebno je da k-t divizije raspolaže kolonama tovarnih 
grla za dotur. Za vreme operacije „Švarc&quot;, Divizija je morala da vrši 
dotur za sve borbene delove 4. hrv. lov. brig. i ojač. 118. lov. div. iz rejona 
Foče uglavnom po neprohodnim putevima na udaljenosti do 30 km, po teškom 
planinskom terenu. Divizija je uspela da reši taj teški zadatak i pored 
nepovoljne vremenske situacije tako što je uredila mnogobrojne baze za 
snabdevanje, angažovala sve raspoložive karete (koje su se na putevima veoma 
dobro pokazale), što je neprekidno gradila puteve i mostove raspoloživim inžinjerijskim 
snagama i dodatno prikupljenom radnom snagom od 1000 pripadnika domobrana, nemačke 
Radne službe i domaćeg stanovništva. Koliko su važne kolone tovarnih grla 
toliko su važne i kolone nosača. Oni se moraju angažovati tamo gde se ne može 
koristiti tovarno grlo i neophodni su za evakuaciju ranjenika, kada za 1 
ranjenika treba angažovati prosečno 8 nosača (uporedi i prilog 1).[8]</p>
<p>c) Saradnja sa vazduhoplovstvom bila je zadovoljavajuća.</p>
<p>Diviziji je naročito dobro došlo angažovanje avijacije i pri lošem 
vremenu za snabdevanje vazdušnim putem. Loše je bilo što je nedostajao jedan 
vazduhoplovni oficir za vezu koga smo tražili. Najbolje sredstvo da se našim, 
vazduhoplovnim snagama olakša da tuku one ciljeve na zemlji koje želi jedinica 
jeste ispaljivanje artiljerijskih zrna za obeležavanje.</p>
<p>d)Angažovanje artiljerije pokazalo se kao dobro.</p>
<p>Tamo gde je mogla da dejstvuje naša artiljerija partizani su se upadljivo 
povlačili. U ovoj akciji se takođe primećivala nestašica municije za brdski 
top 15 cm. Artiljerija 4. hrv. lov. div., pod komandom pukovnika Domanika[9] 
dobro se borila i odgovorila svim zahtevima.</p>
<p>e) Glavni zadatak inžinjerije u planinskoj borbi je izgradnja puteva i 
mostova. U operaciji „Švarc&quot; zahtevi su bili naročito veliki (poplave 
itd.).</p>
<p>Bilo bi potrebno da se dodeli još inžinjerijskih snaga za izgradnju mostova 
i puteva.</p>
<p>f)Ponovo se pokazalo da je najpouzdanije sredstvo veze telefon. Kod 
radio-veze nedostajalo je radio-uređaja, a dolazilo je i do stalnih 
atmosferskih smetnji. Tu je situacija bila veoma teška i zbog toga što se od 
novih uređaja radio-čete (za 20 odeljenja) nije nijedan mogao upo-trebiti zbog 
pomanjkanja neophodnih delova (izvora struje, kabla). Za novo ljudstvo bilo je 
naročito teško neuobičajeno odvijanje saobraćaja na 2 talasa Domoću 
signala. Ponovo se potvrdilo iskustvo da gusta magla neposredno iznad antene 
onemogućava vezu. Pokazalo se da je najbolji uređaj u planini onaj od 5 vati, 
koji se može natovariti samo na tovarno grlo i koji ima dovoljan domet. 4. hrv. 
lov. brig. nije uopšte bila dovoljno opremljena. Div. bataljon veze morao je 
dosta da ih ispo-maže iako je sam bio popunjen 50%.</p>
<p>g) Neophodno je najstrože regulisanje saobraćaja upravo na uskim i teškim 
planinskim putevima. Angažovanjem delova protivtenkovskog diviziona i planskim 
usmerava-njem (jednosmerni saobraćaj, blok-sistem itd.) sprečene su veće 
nezgode.</p>
<p>h) Angažovanje hrvatske civilne uprave u rejonu koji su osvajale jedinice 
usledilo je sporo i tek na ponovljene zahteve. Ono što se postiglo na tom polju 
nije ni u kom slučaju dovoljno. Tako su same jedinice morale da savlađuju 
najhitnije zadatke sopstvenim snagama i sredstvima.</p>
<p>5.) Gubici i plen:</p>
<p>Gotovost za dejstvo i hrabrost oficira, podoficira i vojnika dokazuju veliki 
gubici 118. lov. div.:</p>
<p>262 poginula (od kojih 7 oficira)</p>
<p>676 ranjenih (od kojih 16 oficira)</p>
<p>130 nestalih (od kojih 2 oficira)</p>
<p>Ukupno: 1068 gubitika u borbi.</p>
<p>U tu cifru nisu uračunati gubici usled bolesti. Oni se kreću u snošljivim 
granicama, uprkos nepovoljnoj vremenskoj situaciji.</p>
<p>Gubici kod 4. hrv. lov. brig. iznose:</p>
<p>25 poginulih (od kojih 1 oficir) 133 ranjena (od kojih 7 oficira) 166 
nestalih (od kojih 4 oficira)</p>
<p>Ukupno: 324 gubitka.</p>
<p>Osim toga, gubici jedinica drugih divizija koje su privremeno bile potčinjene 
Diviziji, pomoćnih konjovodaca itd. iznose:</p>
<p>95 poginulih (od toga 3 oficira) 233 ranjena (od toga 2 oficira) 68 nestalih</p>
<p>Ukupno: 396 gubitaka.</p>
<p>Ukupni gubici u borbi (118. lov. div., 4. hrv. lov. brig. itd..): 1788 (od 
toga 42 oficira).</p>
<p>Gubici neprijatelja su znatno veći.</p>
<p>Prema dosadašnjim izveštajima oni iznose oko:</p>
<p>a) partizana izbrojano mrtvih: 1711 ocenjeno mrtvih: 2—3000 zarobljeno: 
472, od toga</p>
<p>274 streljano</p>
<p>b) Četnika izbrojano mrtvih: 6 zarobljeno: 549</p>
<p>Ukupno gubitaka u borbi: 5—6000 ljudi</p>
<p>Prema dosadašnjim izveštajima, zaplenjeno je: 1100 pušaka, 100 puškomitr., 
30 mitr., 21 t. minobac, 12 lak. minobacača, 4 pt topa, 5 brd. top., 2 peš. 
topa itd.</p>
<p>Osim toga, zaplenjeno je mnogo municije i delova oružja itd.</p>
<p>6.) Posebna karakteristika svih borbi u operaciji „Švarc&quot; je to što 
je potpuno izostala neprijateljska artiljerija i avijacija.</p>
<p>Nema sumnje da bi ćela operacija bila neuporedivo teža, a naši gubici 
znatno veći da je neprijatelj raspolagao i ovim savremenim borbenim sredstvima.</p>
<p align="center"><strong>J. Kibler</strong></p>
<p>1 Snimak originala (pisanog na mašini) u AVII, Frajburg 4, s. 427—31.</p>
<p>2 Vidi dok. br. 70, 73, 75—79, 81, 84, 86 i 88; tom IV, knj. 13, dok. br. 
153—279, knj. 14. dok. br. 125, 131, 134, 139, 143 i, 155.</p>
<p>3 Kod s. Čelebića (blizu Foče), Drinska operativna grupa NOVJ, ojačana 1. 
proleterskom NOU brigadom, protivnapadom je razbila 13. pukovniju domobranske 4. 
lovačke brigade (tom IV, knj. 13, dok. br. 103, 111, 304, 312 i 313; Oslobodilački 
rat naroda Jugoslavije, knj. I, str. 434—435; Sutjeska, Zbornik sjećanja, 
knj. 1, str. 209—216, knj. 2, str. 10—18).</p>
<p>4 Tim telegramom redakcija ne raspolaže.</p>
<p>5 Odnosi se na SS-dobrovoljačku brdsku diviziju „Princ Eugen&quot;..</p>
<p>6 Redakcija nije mogla utvrditi na koji se izveštaj odnosi. U re-jonu s. 
Tjentišta, r. Sutjesku forsirala je glavnina 3. udarne divizije NOVJ (3. 
proleterska, 5. crnogorska udarna bez 1. bataljona, 2. bataljon 1. dalmatinske i 
Mostarski bataljon 10. hercegovačke NOU brigade), ukupno 1500—1800 boraca sa 
oko 700 teških ranjenika Centralne bolnice VS NOV i POJ. Svi pokušaji ove 
divizije da u toku dana proširi .mostobran ostali su bez uspeha zbog višestruke 
nadmoćnosti neprijatelja, uprkos obostrano vrlo visokim gubicima. Više nego 
prepolovljene jedinice su se sledeća dva dana, po delovima i grupicama, probile 
prema Zelengori, Sandžaku i Borcu, dok su nemačke jedinice poubijale najveći 
broj ranjenika, bolesnika i sanitetskog osoblja Centralne bolnice (tom II, knj. 
9, prilozi: dok. br. 14; tom III, knj. 5, dok. br. 49; tom IV, knj. 11, dok. br. 
20 i 48, knj. 14, dok. br. 165, 166 i 168; Oslobodilački rat naroda 
Jugoslavije, knj. I, str. 458—459, knj. II, str. 669).</p>
<p>7Misli se na četnike Draže Mihailovića.</p>
<p>8 Ovaj prilog nedostaje.</p>
<p>9 Roman</p>
<p>
<br>
<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_3_91.htm"><b>Prethodni dokument</b></a></TD>
<TD><a href="4_12_3_93.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
