<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_32.htm"><b>Prethodni dokument</b></a></TD>
<TD><a href="4_12_4_34.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>DNEVNI IZVEŠTAJ VOJNOUPRAVNOG KOMANDANTA JUGOISTOKA 
OD 12. MARTA 1944. VRHOVNOJ KOMANDI VERMAHTA O POKRETU 2. I 5. NOU DIVIZIJE IZ 
ISTOČNE BOSNE I SANDŽAKA PREMA SRBIJI1</strong></p>
<p align="center">POVERLJIVO</p>
<p align="center">&nbsp;K.T.B.</p>
<p align="center">prilog 58 1</p>
<p align="center">2. 3. 1944.</p>
<p align="center">...2</p>
<p>Grupi armija »F« (po kuriru)&nbsp;</p>
<p>na znanje</p>
<p>OKH/Gen. Qu. (Abt. Verw.)3</p>
<p>OKH/WFSt (Qu.)</p>
<p>K-di 2. OkA</p>
<p>Nem. op. gen. u Hrvatskoj</p>
<p>Nem. gen. u Albaniji</p>
<p align="center"><em>Dnevni izveštaj od 12. 3. 1944.—</em></p>
<p><em>Srbija:</em></p>
<p>Stanje nepromenjeno.</p>
<p>Potvrđen izveštaj o većim prikupljanjima crvenih snaga ispred jz. i z. 
granice.4</p>
<p>Delovi crvenih snaga ispred z. granice izgleda da su povučeni niz Drinu.</p>
<p>Četnici su odbili pokušaj crvenih bandi da 22 jji. od Više-grada pređu 
Lim.5 Kod četnika 35 poginulih, kom. gubici nepoznati. Na strani kom. 
upotrebljeni mitr., puškomitr., jedan top i jedan pt top.</p>
<p>Operacija »Friling« nastavljena posle smene 5. SS-pol. puka. Jače snage DM 
ustanovljene u manastiru Tumane (10 j. Golu-bac). Operacija započeta.6</p>
<p>Na pruzi Niš — Grdelica banditi otvorili vatru na voz, bug. stražari ih 
rasterali.</p>
<p>Prilikom operacije čišćenja Bat. »fon Kenen« [von Koenen«]7 u rejonu z. 
G. Milanovac, muško stanovništvo napustilo sela. 14 i. Lazarevac i 19 jz. Užice 
sukobi između DM i komunista. Dosadašnji gubici: DM 2 poginula, kom. navodno 
12 poginulih.</p>
<p>U Beogradu uhapšeno 9 komunista.</p>
<p>Nem. op. general u Hrvatskoj.</p>
<p>Nedostaje izveštaj. Voj. K-dant Grčke</p>
<p>Nem. general u Albaniji.</p>
<p>Nema naročitih događaja.</p>
<p>Sam. F. K. 1040 Crna Gora</p>
<p>Bande zaprečile put Risan — Grahovo, 5 j. Grahovo.</p>
<p>Vojnoupr. k-t Jugoistoka</p>
<p>Ia, pov. br. 1501/44</p>
<p>potp. f. Gajtner [v. Geitner]8</p>
<p align="center">F. d. R.</p>
<p align="center">...9</p>
<p align="center">potporučnik</p>
<p>1Snimak overene kopije originala (pisanog na mašini) u AVII, NAV-T-501, r. 
256, s. 264.</p>
<p>2Redakcija je sa &lt;tri tačke označila načitke parafe na dokumentu.</p>
<p>3Oberkommando des Heeres /Generalquartiermeister /Abteilung Verwaltung 
(Vrhovna komanda Kopnene vojske /načelnik pozadine/Upravno odeljenje).</p>
<p>4Reč je o prikupljanju 2, 5, 16. i 17. NOU divizije za prodor u Srbiju. U 
stvari; to je bila realizacija ideje vrhovnog komandanta NOV i POJ maršala Tita 
o prodoru jedinica NOV i POJ u Srbiju, u proleće 1944, a koju je Vrhovni 
komandant izneo u naređenju upućenom Štabu 2. korpusa NOVJ 6. decembra 1943. 
Odobrenje za prodor 2. i 5. NOU divizije u Srbiju izdao je Vrhovni štab NOV i 
POJ 20. odnosno 26. februara 1944. Ovoga puta plan Vrhovnog štaba za prodor 
jedinica NOV i POJ u Srbiju sastojao se u sledećem: »16. i 17. divizija iz 
istočne Bosne, uz sadejstvo ostalih jedinica 3. udarnog korpusa, da forsiraju 
r. Drinu i upadnu u zapadnu Srbiju, gde bi stvorile pogodnu osnovicu za prodor u 
Šumadiju i povezivanje sa tamošnjim partizanskim jedinicama, a 2. i 5. 
divizija da pređu Lim i da se preko Ibra prebace u Toplicu i Jablanicu, pruže 
pomoć tamošnjim partizanskim jednicama, i zatim, zajedno sa srpskim, 
kosovsko-metohijskim i makedonskim jedinicama Narodnooslobodilačke vojske, 
stvore veću slobodnu teritoriju između Ibra, Zapadne Morave, Bugarske, Ovčeg 
polja i Kosova i Metohije, kao oslonac za ofanzivna dejstva prema istočnoj 
Srbiji, Šumadiji i Makedoniji...« (Vidi dok. br. 34; tom II, knj. 11, dok. br. 
101 i knj. 12, dok. br. 80 i 94; Petar Višnjić, Prodor Druge i Pete divizije u 
Srbiju 1944, Vojnoizdavački zavod, Beograd, 1966, str. 18—21.</p>
<p>Nemci su za ovaj plan prodora jedinica NOV i POJ južno od Vi-šegrada i na 
odseku Ljubovija — Bajina Bašta saznali, preko svojih agenata, 20. februara, 
tj. istog dana kada je Vrhovni štab izdao naređenje za stvaranje zajedničkog 
štaba 2. i 5. NOU divizije za prodor u Srbiju (AVII, NAV-T-501, r. 256, s. 14: 
ratni dnevnik vojnouprvnog k-ta Jugoistoka za 20. februar 1944. i s. 214: obaveštenje 
vojnoupravnog k-ta Jugoistoka od 4. marta 1944. upućeno K-di 1. bugarskog 
okupacionog korpusa i Feldkomandanturi 610 o Titovim namerama za prodor u Srbiju 
i merama bezbednosti koje treba preduzeti).</p>
<p>5Reč je o četnicima Drinskog četničkog korpusa, koji su vodili borbe sa 
jedinicama 2. proleterske divizije pri njenom pokušaju da forsira Lim kod 
Stragačine, Rudog i Mioča 9/10. marta (vidi Petar Višnjić, Prodor Druge i 
Pete divizije u Srbiju 1944, str. 38—40).</p>
<p>6»Fruhling« (»Proleće«). Okupator je ovu operaciju sproveo na prostoriji 
Smederevo — Požarevac — Petrovac na Milavi — Golubac, a bila je uperena 
ne samo protiv četnika već i partizanskih jedinica na tome području. U toj 
operaciji (završena 17. marta) uhapšeno je 365 lica, 1 komunista ubijen pri 
pokušaju bekstva i spaljene su dve kuće (AVII, NAV-T-501, r. 256, s. 225, 236, 
246, 256, 270: izveštaji vojnoupravnog k-ta Jugoistoka od 5, 7, 8, 9, 10. i 14. 
marta 1944. i reg. br. 22/16, k. 2 (Ndf): izveštaj vojnoupravnog k-ta 
Jugoistoka od 17. marta).</p>
<p>7To je 3. bataljon 4. puka »Brandenburg« (AVII, NAV-T-501, r. 256, s. 3 i 
4: ratni dnevnik vojnoupravnog k-ta Jugoistoka od 2. februara 1944).</p>
<p>8Kurt riter fon Gajtner. Tada je imao čin pukovnika i bio je načelnik štaba 
vojnoupravnog k-ta Jugoistoka (vidi dok. br. 27).</p>
<p>9Potpis nečitak.</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_32.htm"><b>Prethodni dokument</b></a></TD>
<TD><a href="4_12_4_34.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
