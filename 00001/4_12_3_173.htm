<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_172.htm"><b>Prethodni dokument</b></a></TD>
<TD><a href="4_12_3_174.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA 5. SS-BRDSKOG ARMIJSKOG KORPUSA OD 
9. DECEMBRA 1943. POTČINJENIM JEDINICAMA ZA NASTAVAK OPERACIJE 
„KUGELBLIC&quot; PROTIV JEDINICA NOV I POJ U ISTOČNOJ BOSNI[1]</strong></p>
<p align="center"><strong>Poverljivo</strong></p>
<p>H. Qu, 9. 12. 1943.</p>
<p>K-da V. SS-brd. korpusa Ia, del. br. 636/43. pov.</p>
<p>K-da 2. oki. A.[2]</p>
<p>13. dec. 1943. Prilozi:.......</p>
<p>Odelj. br. 2008/43. pov.</p>
<p>Ia.Del. br. 2425/43. pov.</p>
<p align="center">KORPUSNA ZAPOVEST</p>
<p align="center"><em>za</em></p>
<p align="center"><em>nastavak operacije „Kugelblic&quot; nakon izbijanja na 
zelenu liniju</em>[3]</p>
<p align="center">(Karta 1:200.000)</p>
<p>1.) <strong>Neprijatelj</strong>, jačine oko 3 divizije (8.000—10.000 
ljudi), nabačen je u rejon Rogatica — Javor-planina — Sokolac.</p>
<p>Treba računati sa pokušajima proboja u pravcu severa i severozapada preko 
puta Sokolac — Vlasenica, naročito u zahvatu industrijske železničke pruge 
Han-Pijesak — Olovo i preko Knežine. Pojedinosti o ovome vidi u informaciji o 
neprijatelju (koja sledi).[4]</p>
<p>2.) <strong>Odlučio sam </strong>da glavnim snagama V. brd. AK napadnem 
neprijatelja pravcem jug-sever i da postupno sa napredovanjem levog krila 
napadne grupacije ojačavam snage koje vrše okruženje na pravcu puta Sokolac 
— Vlasenica a sa ciljem sprečavanja proboja neprijatelja prema severozapadu. 
Na severu sprečiti proboj neprijatelja duž reke Jadar i preko visa Tovarnica 
(10 km južno — jugozapadno od Srebrenice). Na istoku zatvoriti na reci 
Drini.[5]</p>
<p>3.) <strong>U tom smislu naređujem:</strong>[6]</p>
<p>a) <em>1. brd. div. </em>zauzima polazni položaj za napad do 12. 12. uveče 
severno od komunikacije Višegrad — Rogatica, spremna da po naređenju, sa težištem 
iz rejona severno od raskrsnice puteva kod Pešurića, krene u napad prema 
severu.</p>
<p><em>Prvi cilj napada:</em></p>
<p>Vratar — Babljak — Vidova gora (1293). U toku napada, teren između 
Drine, duž koje treba da dejstvuje desno krilo divizije, i levo od divizijske 
granice, planski i temeljito pročistiti. Uputiti iz rejona Rogatice, pozadi 
levog krila, a u zahvatu divizijske granice, jaku borbenu grupu (najmanje jedan 
ojačani bataljon). Izviđački bataljon 1. brd. div. treba uputiti do 12. 12. u 
Rogaticu na raspolaganje komandi korpusa.</p>
<p>b) <em>7. SS-div. „Princ Eugen&quot;</em> zauzima polazni položaj za napad 
do 12. 12. naveče na visovima južno od komunikacije Rogatica — Gromile, da 
po naređenju sa jakim levim krilom krene u napad sa kote 869 (težište pravac 
Kula — Sokolovići) u pravcu sever — severoistok.</p>
<p><em>Prvi cilj napada:</em></p>
<p>Vis severozapadno od Vidove gore (tt 1293) — Pločnik — kota 1268 — 
Geruša.</p>
<p>U toku napada, koji će biti podržan korpusnom artiljerijskom grupom iz 
rejona Gromile, osnovnu pažnju obratiti da se prostorija između desne 
divizijske granice i grupa za zaprečavanje duž komunikacije Gromile — 
Sokolac — Han-Pijesak temeljito i planski očisti od neprijatelja. U tom 
cilju, levo krilo divizije mora biti u neprekidnoj vezi sa grupama za zaprečavanje. 
Izviđački bataljon 7. SS-div. treba do 12. 12. u podne u Gromilama da se stavi 
na raspolaganje K-di korpusa.</p>
<p>c) <em>Borbena grupa 369. peš. div. </em>(1. lovački rezervni puk, de-lovi 
369. peš. div., I ustaška brigada, 105. baterija sa-mohodnih topova) zatvara 
odsek visovi istočno od Gromile — visovi jugoistočno od komunikacije Gromile 
— Mrkalji (isključno) sa desnim krilom kod kote 869 (jugoistočno od Gromila) 
i težište kod Žljebova i sprečava proboj neprijateljskih snaga prema zapadu 
i severoza-padu. Treba obezbediti najefikasniju vatrenu podršku levom krilu 7. 
SS-div. „Princ Eugen&quot; u toku njenog napada da bi moglo da napreduje po 
vodovima. U skladu sa napredovanjem napada 7. SS-div., delovi 369. peš. div. 
koji su prestignuti treba da se prikupe na komunikaciji po bataljonima na dalje 
raspolaganje korpusu. Ustaške snage i dalje vrše obezbeđenje rejona Sokolac 
— Kula.</p>
<p>d) <em>Borbena grupa 187. rez. div.</em> (Operativna grupa 187, Oki. gren. 
nastavni puk 901,II/51. art. div., Okl. izv. četa 369. peš. div.) zatvara 
odsek Mrkalji (uključno) — visovi jugoistočno od Viasenice — visovi južno 
od Milica — dolina reke Jadar — okuka reke Drine (10 km južno — 
jugozapadno od Srebrenice) sa težištem na desnom krilu i na visovima jugoistočno 
od Viasenice, da okruženi neprijatelj ne može da se probije prema zapadu, 
severozapadu ili severu. U tom smislu operativnu grupu 187 treba postaviti u 
rejon Mrkalji — visovi jugoistočno od Viasenice, a Okl. gren. nastavni puk 
901— u rejon južno od Milici — okuka Drine (10 km južno — jugozapadno od 
Srebrenice).</p>
<p>e) <em>Borbena grupa „Severozapad&quot;</em> vojnoupravnog komandanta 
Jugoistoka sprečava na svom odseku proboj neprijateljskih snaga preko Drine u 
Srbiju time što će do 12. 12. odsek Ljubovija — Rogatica tako ojačati svim 
raspoloživim snagama da se uspešno može braniti.</p>
<p>f) <em>24. bugarska peš. div. </em>prodire glavnim snagama do 12. 12. širokim 
frontom do linije Derventa — Veliki Stolac (tt 1673) — Stari Brod, izbacuje 
borbeno osiguranje na reku Drinu i zatvara snagama odseke Rogatica — Bajina Bašta 
i Stari Brod — Višegrad.</p>
<p>Napad 1. brd. div. podržati artiljerijom i teškim naoružanjem sa istočne 
obale reke Drine.</p>
<p>Osnovni zadatak divizije: sprečiti prebacivanje neprijateljskih snaga preko 
dodeljenog odseka Drine. —</p>
<p>g) <em>Gren. puk 92</em>. stavlja se do 12. 12. na raspolaganje korpusu sa štabom 
puka i 1 bataljonom u Han-Pijesku, sa 1 bataljonom u Vlasenici, stalno spreman 
za izvršenje protivnapada na odseku dejstva 369. peš. div. i 187. rezervne 
divizije.</p>
<p>h) <em>Korpusna art. grupa </em>(SS-oberfirer Kornad, IV/7. SS art. puka bez 
1 baterije, teška artiljerija 369. peš. div.) do 12. 12. uveče zauzima 
vatreni položaj u rejonu Gro-mila, tako da može uspešno podržavati napad 
levog krila 7. SS-div. „Princ Eugen&quot; i odbranu desnog krila 369. peš. 
div. Sa napredovanjem napada 7. SS-div. treba postepeno duž komunikacije 
Gromile — Vlasenica menjati vatrene položaje.</p>
<p>4.)<strong> Linije razgraničenja za izviđanje i borbena dejstva:</strong></p>
<p>a) Između 1. brd. div. i 7. SS-div. „Princ Eugen&quot;: Rogatica — potok 
Rakitnica — mlin kod kote 591 — mlin istočno od Mrci — mesto Radevići 
— Mislovo (sve zaključno za 1. brd. div.).</p>
<p>b) Između 369. peš. div. i 187. rez. div.: Mrkalji — Džimrije — 
Brestovača — Mandre (sve zaključno za 187. rez. div.).</p>
<p>5.) <strong>Način izvođenja borbenih dejstava:</strong></p>
<p>a) <em>Napadne grupe:</em></p>
<p>U toku ovoga napada ne radi se o brzini i osvajanju terena, već o planskom i 
temeljitom okružavanju i potiskivanju neprijatelja. Spoljna krila napadnih 
grupa treba dublje ešelonirati. Rezerve treba tako postaviti da su u mogućnosti 
da protivnapadima odbace neprijatelja koji bi pokušao proboj, odnosno da su u 
stanju da ga unište. Unutrašnja krila divizija i borbenih grupa treba da 
obezbede uzajamnu vatrenu podršku teškog naoružanja.</p>
<p><em>Posebno je važno:</em> veza sa susedima ne srne da zataji. — Sledeće 
ciljeve napada korpus će postavljati za svaki dan. Ne smeju biti prekoračeni.</p>
<p>b) <em>Grupe za zaprečavanje</em></p>
<p>Svoje zadatke zaprečavanja izvršavaju odbranom. Nije dozvoljeno nikakvo 
povlačenje! Rezerve treba postaviti tako pozadi pravaca na kojima se 
pretpostavlja mogućnost proboja neprijatelja, da su u stanju da odmah, ukoliko 
je to neophodno, pređu u protivnapad. Pokretne oklopne delove treba odmah, 
ukoliko je to ikako moguće, prebaciti u rejone u kojima se vrši zaprečavanje. 
Na otkrivene neprijateljske delove koji su u prikupljanju treba što ranije 
otvoriti artiljerijsku vatru.</p>
<p>c) <em>Sadejstvo sa avijacijom:</em></p>
<p>Vazduhoplovni komandant Hrvatske će podržavati operaciju.</p>
<p>Obeležavanje prednjih linija mora se vršiti efikasnije nego do sada. 
(Prednja linija: žute zastave, ostali delo-vi: zastava sa kukastim krstom!)</p>
<p>Radi obeležavanja ciljeva na koje treba da dejstvuje avijacija, dimne 
granate su pokazale zadovoljavajući uspeh. Komandi korpusa treba odmah i 
precizno dostaviti ciljeve za avijaciju!</p>
<p>6.) <strong>Veza:</strong></p>
<p><em>Načelnik veze korpusa obezbeđuje:</em></p>
<p>a) telefonsku vezu sa</p>
<p>1. brd. div.</p>
<p>7. SS-div. „Princ Eugen&quot; 369. peš. div. 187. rez. div.</p>
<p>A.A.7 SS-div. „Princ Eugen&quot; A.A. 1. brd. div. Gren. (mot.) pukom 92</p>
<p>Borbenom grupom „Severozapad&quot; vojnoupravnog komandanta Jugoistoka 
vojnoupravnim komandantom Jugoistoka Isturenim centrom veze korpusa u Gromilama 
i Vlase-nici.</p>
<p>b) <em>Radio-vezu sa:</em></p>
<p>1. brd. div.</p>
<p>7. SS-div. „Princ Eugen&quot;</p>
<p>369. peš. div.</p>
<p>187. rez. div.</p>
<p>Gren. (mot.) pukom 92</p>
<p>vojnoupravnim komandantom Jugoistoka.</p>
<p>Značaj svetlosnih signala kao i do sada.</p>
<p>7.) Specijalna naređenja po pitanju veze i snabdevanja slede.</p>
<p>8.) Korpusno komandno mesto: Komandna grupa od 12. 12. u Sarajevu.</p>
<p align="center">Komandujući general</p>
<p align="center"><strong>A. Fleps</strong></p>
<p align="center">SS-obergrupenfirer i general Vafen SS.</p>
<p align="center">Dostavljeno:</p>
<p align="center">(u konceptu)</p>
<p>1 Snimak originala (pisanog na mašini) u AVII, NAV-T-313, r. 193, s. 
7453489—94. Na margini prve stranice originala rukom je dopisana nečitljiva 
napomena i paraf.</p>
<p>2 Pečat primaoca.</p>
<p>3 Snage 5. SS-brdskog armijskog korpusa sa pridiodatim i sadejstvu-jućim 
snagama otpočele su operaciju „Kugelblic&quot; 3. decembra 1943. s ciljem 
okruženja i uništenja delova 2. i 3. udarnog korpusa NOVJ na prostoriji 
Rogatica — Srebrenica — Vlasenica. Združene nemačke snage otpočele su 
nastupanje iz Sarajeva, Tuzle i Zvornika prema Kladnju i Vlasenici i s 
teritorije Hercegovine i Sandžaka prema istočnoj Bosni (Hronologija, str. 
618).</p>
<p>4Ova informacija nije pronađena.</p>
<p>5 U ovim operacijama učestvovali su delovi nemačke 1. brdske divizije i 7. 
SS-divizije „Princ Eugen&quot; protiv 5. udarne divizije NOVJ. Snage 5. udarne 
divizije su se probile preko puta Han-Pijesak — Sokolac i produžile pokret ka 
Kladnju i probile se iz okruženja. Operacija „Kugelblic&quot; je završena 
16. decembra 1943. bezuspešno (Hronologija, str. 618).</p>
<p>6 Vidi dok. br. 178 i 180.</p>
<p>7 Aufklarungsabteilung (izviđački bataljon)</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_172.htm"><b>Prethodni dokument</b></a></TD>
<TD><a href="4_12_3_174.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
