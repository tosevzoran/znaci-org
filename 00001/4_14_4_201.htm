<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_200.htm"><b>Prethodni dokument</b></a></TD>
<TD><a href="4_14_4_202.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 201</strong></p>
<p align="center"><strong>PISMO KOMANDANTA ISTAKNUTOG DELA ŠTABA VRHOVNE 
KOMANDE OD 15. APRILA 1945. KOMANDANTU ČETNIČKE DINARSKE DIVIZIJE O FORMIRANJU 
OVOG ŠTABA I ZNAČAJU OBJEDINJAVANJA SVIH RASPOLOŽIVIH SNAGA U BORBI PROTIV 
NARODNOOSLOBODILAČKOG POKRETA1</strong></p>
<p align="center">Istaknuti deo</p>
<p align="center">ŠTABA VRHOVNE KOMANDE</p>
<p align="center">Jugosloven. vojske u Otadžbini</p>
<p align="center">O. br. 9</p>
<p align="center">15. aprila 1945.</p>
<p>KOMANDANTU DINARSKE DIVIZIJE</p>
<p>Na osnovi ovlašćenja Br. 300 od 16. marta 1945. Načelnika štaba Vrhovne 
Komande Jugoslovenske Vojske u Otadžbini, arm. đenerala Dragoljuba Mihailovića, 
formirao sam ISTAKNUTI DEO ŠTABA VRHOVNE KOMANDE, koji će nositi naziv »GORSKI 
ŠTAB BR. 1. v« i pod današnjim primio pod svoju komandu sve naše nacionalne 
snage u ovim krajevima.</p>
<p>Primajući dužnost komandainta smatram za potrebno da svima — i starešinama 
i vojnicima i ovom prilikom ukažem na značaj objedinjavanja svih naših snaga 
u jedinstveni NACIONALNI FRONT, kao i da podvučem činjenicu: da se nalazimo u 
NAJODLUČNIJEM I NAJSUDBONOSNIJEM dobu velike borbe u Evropi, čiji je kraj već 
toliko blizu, da zah-teva od svih delova Jugoslovenske Vojske u Otadžbini da ga 
dočekaju spremni i svesni, da će to biti kraj svete borbe za naše nacionalne 
ideale: za slobodu, za Kralja, za Otadžbinu i za svoj dom.</p>
<p>Naše jedince u ovim krajevima treba da znaju, da će u ovu borbu završnu ući 
pod nesravnjeno boljim okolnostima od svih ostalih duž cele teritorije 
Kraljevine Jugoslavije. Jer,</p>
<p>—&nbsp; dok naše teritorijalne snage podnose zajedno s narodom, radi koga 
su i ostale na svojim terenima, sav užas strahovlade krvavoga Tita, bodreći 
narod na istrajnost i služeći mu kao najubedljivija spona sa nama;</p>
<p>—&nbsp; dok se glavnina naših nacionalnih snaga na čelu sa neustrašivim 
ČIČOM i gladna i žedna, i gola i bosa, često i bez dovoljno municije bori 
bez predaha — puna svesti protiv koga se i zašto se bije — uspešno 
odolevajući teškim napadima narodnih izroda, koji se pod petokrakom bore za 
sve drugo sem za narodne ideale i</p>
<p>—&nbsp; dok se druga velika grupa četnika iz Crne Gore, Bosne, Hercegovine 
i Sandžaka pod sličnim uslovima probija kroz Hrvatsku</p>
<p>—&nbsp; dotle se mi ovde borimo i borićemo se pod uslovima koje ostale naše 
nacionalne snage ne poznaju. Vaše trupe ovde obučene su i obuvene, odmorne i 
nahranjene, dobro naoružane i snabdevene svim potrebama za borbu, a što je 
vrlo važno one su koncentrisane na slobodnoj teritoriji i na delu Kraljevine 
Jugoslavije najbližem našim zapadnim saveznicima.</p>
<p>Očekuje nas još važan pun časti zadatak: da onemogućimo prodiranje 
titovih hordi u ove lepe krajeve, u kojima ne samo simbolično već i svojim 
sastavom i snagom predstavljamo našu buduću jugoslovensku vojsku i da ovde sačekamo 
dolazak naše Kraljevske vojske i saveznika iz Italije, pa da podržani od njih 
pohrlimo u susret ostalim našim nacionalnim snagama, da bi zajedno sa njima učinili 
kraj samozvancima u Beogradu, pod čijom tiranijom stanje ponosna Srbija sad, da 
bi time omogućili i svome Vrhovnom Komandantu brzi povratak u prestani Beograd.</p>
<p>Nije daleko čas kada ćemo celome svetu moći jasno i glasno završnim delom 
svojim dokazati i svoje pravo na nacionalnu slobodu svoju. Čeka nas još samo 
poslednji okršaj iz koga ćemo sa zastavama slave na kojima se ponosno blista S 
VE-ROM U BOGA ZA KRALJA I OTADŽBINU doneti našem narodu slobodu i bratsku 
ljubav, služeći kao granitna podloga budućoj slobodnoj i snažnoj — 
Demokratskoj Federativnoj KRALJEVINI JUGOSLAVIJI.</p>
<p>U predvečerje ovih velikih događaja dužnost je svih sta-rešina da sve 
napred naloženo do detalja objasne svojim vojnicima; da sa njima budu dano noćno; 
podvlačeći im stalno: da je došao kraj četirigodišnjim našim narodnim 
patnjama i da je potrebno još samo poslednjim naporom krunisati sav dosadašnji 
naš rad, a pobeda je Božjom pomoći naša. Ovaj napor od nas zahteva naš 
Vrhovni Komandant, ovaj napor od nas traži sav naš napaćeni narod, a ovo nam 
naređuje i Načelnik Štaba Vrhovne Komande djeneral Draža Mihailović.</p>
<p>Najviši komandanti prilikom što češćih obilazaka svojih jedinica učiniće 
sve da se našem narodu urođeni borbeni duh održava na zavidnoj visini.Na slučaj 
da koja od potčinjenih mi jedinica bude dobila sa koje druge strane kakvo naređenje 
blagovremeno će me o istom obavestiti, radi donošenja shodne odluke za izvršenje 
toga naređenja.</p>
<p align="center">S VEROM U BOGA ZA KRALJA I OTADŽBINU ŽIVEO KRALJ PETAR II</p>
<p align="center">M.P.2</p>
<p align="center">Po zapovesti Načelnika Štaba Vrhovne Komande pomoćnik,</p>
<p align="center">đeneral, <strong>Miodrag. N. Damjanović</strong></p>
<p align="left">1Original (pisan na mašini, ćirilicom) u Arhivu VII, Ča, k. 
6, reg. br. 7/5 (VK-V-549).</p>
<p align="left">2Okrugli pečat: »Komanda jugoslovenske vojske u otadžbini — 
Gorski štab br. lv«.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_200.htm"><b>Prethodni dokument</b></a></TD>
<TD><a href="4_14_4_202.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
