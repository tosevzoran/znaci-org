<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_27.htm"><b>Prethodni dokument</b></a></TD>
<TD><a href="46_29.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Bodytext131" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="mso-fareast-language:HR">Oslobođenje 
Orahovice</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Nakon 
oslobođenja Voćina, Štab Brigade donio je odluku da napadne neprijateljevo 
uporište u Orahovici. To je opštinsko mjesto koje je po drugi put napadnuto u 
roku od dva i po mjeseca. Orahovica je prvi put napadnuta snagama 1. i 2. 
slavonskog </span><span style="font-size:12.0pt;mso-ansi-language:EN-US" class="Bodytext4">NOP</span><span style="font-size:12.0pt" class="Bodytext4"> 
</span><span lang="HR" style="font-size:12.0pt;mso-fareast-language:
HR" class="Bodytext4">odreda početkom septembra 1942, kada je djelimično i 
zauzeta.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Po 
svom geografskom, saobraćajnom i taktičkom položaju, Orahovica je spriječavala 
prodor partizana sa Papuka u Podravinu. Uporište u Orahovici bilo je solidno 
utvrđeno i žilavo branjeno od 230 neprijateljevih vojnika. Među njima bilo 
je: 158 legionara - muslimanskih dobrovoljaca, 50 ustaša, od toga 30 domaćih, 
20 folksdojčera i 20 žandarma. Borbeni moral posade bio je izuzetno visok, jer 
se oslanjala na snažan vatreni sistem sa oko 20 puškomitraljeza, i na solidnu 
organizaciju odbrane sastavljenu od: ustaškog tabora, žandarmerijske stanice, 
opštinske zgrade i hotela.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a> 
Težište i čvor odbrane nalazili su se u centru Orahovice. Svi objekti za 
odbranu bili su međusobno povezani bunkerima, rovovima i opasani bodljikavom žicom, 
a na crkvenom tornju nalazio se teški mitraljez.<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:
footnote">[2]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Početak 
napada bio je 20. decembra u 24.00.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
napadu na Orahovicu učestvovali su 3. i 4. bataljon, a na obezbjeđenju napada 
od Podravske Slatine, Čačinaca, Osijeka i Našica, 1. i 2. bataljon 1. 
slavonske brigade sa 2. slavonskim </span><span style="font-size:12.0pt;
mso-ansi-language:EN-US" class="Bodytext4">NOP</span><span style="font-size:12.0pt" class="Bodytext4"> 
</span><span lang="HR" style="font-size:12.0pt;mso-fareast-language:HR" class="Bodytext4">odredom. 
U zapovijesti Štaba 1. slavonske brigade skrenuta je pažnja 3. i 4. bataljonu 
da, u dotadašnjim napadima na neprijateljeva uporišta, Brigada nije uspjevala 
da uništi ustaše i žandarme i da je to u neprijatelja učvršćivalo borbeni 
moral, a u partizanskih boraca stvaralo uvjerenje da ih </span><span lang="DE" style="font-size:12.0pt;mso-ansi-language:DE;mso-fareast-language:DE" class="Bodytext4">je</span><span lang="DE" style="font-size:12.0pt;mso-fareast-language:
DE" class="Bodytext4"> </span><span lang="DE" style="font-size:12.0pt;
mso-ansi-language:DE;mso-fareast-language:DE" class="Bodytext4">nemo</span><span lang="HR" style="font-size:12.0pt;mso-fareast-language:
HR" class="Bodytext4">gućno likvidirati. Ovog puta nema odstupanja sve dok se 
ustaše i žandarmi ne unište. Nakon šesnaest časova žestoke i uporne borbe, 
Orahovica je oslobođena. Ubijeno je 30 neprijateljevih vojnika, a 70 ih je 
zarobljeno. Zaplijenjeno je 11 puškomitraljeza, 120 pušaka, jedan </span><span lang="DE" style="font-size:12.0pt;mso-ansi-language:DE" class="Bodytext4">automat 
</span><span lang="HR" style="font-size:12.0pt;
mso-fareast-language:HR" class="Bodytext4">i 15 hiljada metaka. Brigada je imala 
6 poginulih i 17 ranjenih boraca.<sup>185</sup> Među poginulim nalazio se 
politički komesar 3. čete 3. bataljona Antun Humski.<a style="mso-footnote-id:ftn3" href="#_ftn3" name="_ftnref3" title><sup><span style="mso-special-character:footnote">[3]</span></sup></a> 
Iako je u borbenoj zapovijesti Štaba Brigade podvučeno da napad treba da otpočne 
jednovremeno, 3. četa 3. bataljona i jedna četa 4. bataljona zakasnile su 
petnaest minuta.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Treći 
bataljon napadao je na pet objekata: žandarmerijsku stanicu, finansijsku 
upravu, opštinsku zgradu, poštu i Dom Dojče Manšafta. Četvrti bataljon 
napadao je ustaški tabor, hotel, šumariju, električnu centralu, pilanu i željezničku 
stanicu. Prva i 3. četa 3. bataljona, naoružane sa 10 puškomitraljeza i 
jednim teškim mitraljezom, napadale su na žandarmerijsku stanicu i opštinsku 
zgradu. Ogorčena borba vodila se sa žandarmima i legionarima u bunkerima oko 
opštinske zgrade. Bombaši 3. čete Simo Plavšić<a style="mso-footnote-id:ftn4" href="#_ftn4" name="_ftnref4" title><sup><span style="mso-special-character:footnote">[4]</span></sup></a> 
iz Koreničana i Branko Jelić<a style="mso-footnote-id:ftn5" href="#_ftn5" name="_ftnref5" title><sup><span style="mso-special-character:footnote">[5]</span></sup></a> 
iz Slavonskog Broda, pod zaštitom mitraljeske vatre, privukli su se bunkeru 
ispred opštine, ali ih je neprijateljev mitraljez pokosio. Branko Jelić ostao 
je na mjestu mrtav, dok je Simo Plavšić teško ranjen. Zbog brisanog prostora 
i snažne mitraljeske vatre, prilaz bunkeru bio je otežan. I pored toga, politički 
komesar čete Antun Humski učinio je ono što je u boraca izazvalo divljenje, a 
istovremeno ih je i veoma ožalostilo. Sa dvije bombe od po jednog kilograma, 
Humski je dopuzao do bunkera i, kad je zamahnuo da ubaci bombu, pokošen je 
mitraljeskim rafalom. Za trenutak je nastao tajac i oštar bol u grudima boraca 
za poginulim komesarom. U dramatičnom i tragičnom trenutku na scenu stupa 
zamjenik komesara čete i sekretar partijske ćelije, Ivan Buzov.<a style="mso-footnote-id:ftn6" href="#_ftn6" name="_ftnref6" title><sup><span style="mso-special-character:footnote">[6]</span></sup></a> 
On je, takođe, uzeo dvije bombe, i pod zaštitom puškomitraljeza i teškog 
mitraljeza uspio da dopuzi do bunkera i da, jednu za drugom, ubaci dvije bombe 
kroz puškarnicu u bunker. Bunker je zauzet, ali tuga zbog smrti komesara čete 
ostala je u srcu i duši svih njegovih boraca. Neprijatelj se i dalje žilavo 
branio uz pjesmu: »Evo zore, evo dana - nema više partizana!« Međutim, napad 
je produžen i danju. U napadu na žandarmerijsku stanicu, među prvima, jurišali 
su puškomitraljesci Milutin Vujnić, Vlado Vuković, Nikola Lasić, Dušan Dražić, 
Lazo Utješinović, Rade Marković i vodnik Vlajko Gavrilović. Vlado Vuković 
ubacio je bombu u žandarmerijsku stanicu, kojom prilikom je teško ranjen. 
Metak ga je pogodio s prednje strane lica i izišao na potiljak. Niko nije 
vjerovao da će ostati živ, ali, on je sretno prebolio tešku ranu i poslije 
ozdravljenja nastavio borbu u 2. </span><span style="font-size:
12.0pt;mso-ansi-language:EN-US" class="Bodytext4">NOP</span><span style="font-size:12.0pt" class="Bodytext4"> 
</span><span lang="HR" style="font-size:12.0pt;mso-fareast-language:HR" class="Bodytext4">odredu. 
Rade Marković je ispred bunkera ostao zarobljen na bodljikavoj žici. Pomagali 
su mu Milutin Vujnić i Dušan Dražić da se oslobodi žice.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
napadu na žandarmerijsku stanicu učestvovala je i desetina Dure Ćasića iz Ožegovaca. 
Puškomitraljesci i bombaši bili su: Marko Kljajić iz Klenika, Nikola 
Bogdanović iz Striježevice, Stevo Mahečić, Branko Pirović iz Ruševa i 
Nikola Jakovljević iz Vučjaka. U toku napada, u jednom trenutku, Nikola 
Bogdanović i Marko Kljajić skočili su na neprijateljev bunker i s vrha 
bunkera, kroz puškarnice, ubacili ručne bombe i likvidirali posadu.<a style="mso-footnote-id:ftn7" href="#_ftn7" name="_ftnref7" title><sup><span style="mso-special-character:footnote">[7]</span></sup></a> 
U napadu na neprijateljeve bunkere u Orahovici, istakli su se još: </span><span style="font-size:12.0pt;mso-ansi-language:EN-US" class="Bodytext4">Milan</span><span style="font-size:12.0pt" class="Bodytext4"> 
</span><span lang="HR" style="font-size:12.0pt;mso-fareast-language:
HR" class="Bodytext4">Čaruga iz Bobara, Jovo Gojković iz Kipa,<a style="mso-footnote-id:ftn8" href="#_ftn8" name="_ftnref8" title><sup><span style="mso-special-character:
footnote">[8]</span></sup></a> Bogdan Bosanac iz Cabune i Milenko Rekić iz Brđana. 
Od trinaest boraca, koji su napadali bunkere ispred žandarmerijske stanice, 
sedmorica su poginula.<a style="mso-footnote-id:ftn9" href="#_ftn9" name="_ftnref9" title><sup><span style="mso-special-character:footnote">[9]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Druga 
četa 4. bataljona koja je napadala ustaški tabor i šumariju, uz podršku 
brdskog topa 65 mm, za vrijeme borbe, kao zaklon od mitraljeske vatre i od 
neprijateljevog oka, koristila se koritom potoka koji protiče kroz Orahovicu. 
Međutim, prema sjećanju Joce Šljubure<a style="mso-footnote-id:ftn10" href="#_ftn10" name="_ftnref10" title><sup><span style="mso-special-character:footnote">[10]</span></sup></a> 
iz sela Striježevice, borca 2. čete 4. bataljona, neprijatelj se poslužio 
lukavstvom, otvorio branu koja se nalazila uzvodno i potopio korito potoka tako 
da su borci ove čete proveli u hladnoj vodi do koljena na hladnoći više od 
deset sati. Do 13 sati zauzeti su svi rovovi i bunkeri oko utvrđenih objekata. 
Glavnina neprijateljevih snaga povukla se u hotel, žandarmerijsku stanicu i u 
ustaški tabor, odakle su nastavili da pružaju otpor. Upotrebom topa 65 mm koji 
je tukao zgradu šumarije iz neposredne blizine, neprijatelj je bio samo djelimično 
pokoleban.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Kada 
se likvidacija uporišta očekivala svakog trenutka pošto je veći dio već bio 
zauzet, 3. i 4. bataljon doživjeli su iznenađenje koje nisu očekivali. Oko 14 
sati jedna satnija ustaša Crne legije iz Humljana, uspjela je da se probije na 
spoju između 1. i 2. bataljona koji su se nalazili na obezbjeđenju, i upala u 
centar Orahovice. U jednom trenutku situacija je postala neizvjesna i kritična. 
Ipak, borci su se brzo snašli, okrenuli su se nalijevo krug i poveli borbu s 
ustašama. U tim teškim trenucima naročito su se isticali komandiri 1. i 2. čete 
4. bataljona Pero Radivojević<a style="mso-footnote-id:ftn11" href="#_ftn11" name="_ftnref11" title><sup><span style="mso-special-character:footnote">[11]</span></sup></a> 
i Dmitar Zagorac.<a style="mso-footnote-id:ftn12" href="#_ftn12" name="_ftnref12" title><sup><span style="mso-special-character:footnote">[12]</span></sup></a> 
Pero Radivojević izvršio je sa četom juriš i zauzeo hotel, gdje je ubijeno 
20 neprijateljevih vojnika. Komandant 4. bataljona Dako Puač jurišao je, 
zajedno, sa svojim borcima. Taj trenutak zabune iskoristile su ustaše iz ustaškog 
tabora, kao i žandarmi koji su pobjegli u pravcu Čačinaca. Nisu imali sreće, 
jer su naletjeli na 1. bataljon 1. slavonske brigade koji im je nanio osjetne 
gubitke. Nalazeći se na obezbjeđenju, 1. bataljon je cijelog dana vodio borbu 
s neprijateljem koji je nadirao od Čačinaca da pruži pomoć opkoljenom 
neprijatelju u Orahovici. Neprijatelj je napadao uz podršku artiljerije i vatre 
iz oklopnih vozova. U toku borbe naročito se istakla 1. četa 1. bataljona 
kojom je komandovao Pajo Orozović. Neprijateljeve snage koje su se probijale iz 
Orahovice, progonili su borci 3. i 4. bataljona i, tom prilikom ubili 7 ustaša, 
a 10 zarobili.<a style="mso-footnote-id:ftn13" href="#_ftn13" name="_ftnref13" title><sup><span style="mso-special-character:footnote">[13]</span></sup></a> 
Orahovica je konačno oslobođena. To je jedino mjesto u tom dijelu Slavonije, u 
kojem neprijatelj do kraja rata nije držao posadu, sem kraćih upada i zadržavanja 
za vrijeme njegovih ofanzivnih operacija.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Dok 
se vodila borba za oslobođenje Orahovice, oko 800 legionara, ustaša i folksdojčera 
iz Daruvara, Miokovićeva i Podravske Slatine, podržani sa tri tenka, napali su 
i razbili 1. četu 2. bataljona i upali u Voćin. Tako je Voćin poslije osam 
dana slobode, ponovo pao u ruke neprijatelju. Dio neprijateljevih snaga odmah je 
posjeo najjači objekat - turski grad i Kalvariju. Prije upada u Voćin, 
neprijatelj je uz put ubijao stanovništvo u selu Lisičinama, Popovcu i Kuzmi, 
gdje je zapalio oko trideset kuća, a u Kometniku iznad Voćina zaklao je 
dvanaest ljudi. Čim je obaviješten o situaciji u Voćinu, Štab Brigade odmah 
je uputio usiljenim maršem dvije čete 2. bataljona prema Voćinu. Poslije 
pristizanja u s. Kometnik, bataljon je organizovao napad na neprijatelja u Voćinu 
i djelimično ga prisilio na povlačenje. Ali, na turskom gradu i u Kalvariji 
ostala je 2. bojna iz sastava 4. gorskog zdruga u Daruvaru sve do 11. januara 
1943. kada je, poslije šestodnevne opsade turskog grada i Kalvarije, i žestokih 
juriša po snijegu i mrazu, najvećim dijelom uništena od boraca 12. slavonske 
brigade.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Sutradan, 
21. decembra 1942, Glavni štab Hrvatske je svojom naredbom preimenovao 1. 
slavonsku brigadu u 12. hrvatsku NO brigadu. Nakon oslobođenja u Orahovici su 
formirani organi narodne vlasti i političke organizacije. U političkom osvješćivanju 
masa i mobilizaciji novih boraca na terenu, isticali su se partijsko-politički 
radnici: braća Mesić, Slobodan Ilić Čiča, Anđa Kopač-Balenović, Aleksa 
Škrbo i Mirko Bošković Puškin iz Zdenaca, kod Orahovice, koji je djelovao na 
terenu Osijeka i Baranje.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Nakon 
oslobođenja Orahovice Štab Brigade pristupio je planiranju napada na 
neprijateljevo uporište Orljavac u Požeškoj kotlini. Od formiranja brigade to 
će biti po redu dvadeseta borba za dva mjeseca, Praktički, to znači da je 
svaki treći dan vođena borba s neprijateljem, ne računajući sve one akcije i 
sukobe na terenu sa manjim neprijateljevim snagama. Ako se tome dodaju i rušenja, 
teška razaranja željezničkih i drumskih komunikacija, znači da je Brigada od 
svog formiranja bila u neprekidnim borbama. Poslije napada na Ćeralije, Veliku, 
Podravsku Slatinu, Voćin i Orahovicu, Brigada je preotela taktičku i 
operativnu inicijativu neprijatelja i nalazila se u ofanzivi koja se stalno povećavala. 
U stalnim borbama stekla je nova borbena iskustva, naročito u napadu na 
neprijatelja u naseljenim mjestima i u vođenju uličnih borbi.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">U 
dotadašnjim napadima na neprijateljeva uporišta Štab Brigade pažljivo je 
pratio i izučavao taktičke postupke i greške koje je neprijatelj činio u 
odbrani. Najprije, neprijatelj je sporo povećavao svoje posadne snage. To je 
bila posljedica razvučenosti njegovih snaga na čitavoj teritoriji Slavonije i 
oskudice u živoj sili. Htio je da brani sve: naseljena mjesta, gdje je štitio 
okupacijski i ustaški sistem vlasti, željezničke i drumske komunikacije, 
saobraćajne čvorove, javne i privredne objekte i slavonsku žitnicu.</span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><span class="Footnote0"><i><span style="mso-special-character: footnote; mso-fareast-language: HR" lang="HR">[1]</span></i></span></a><span class="Footnote0"><i><span lang="HR" style="mso-fareast-language:HR"> 
    Arhiv VII, f. NOP-a, k. 891, </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 4-2.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title><span class="Footnote23"><i><span style="mso-special-character: footnote; font-size: 6.0pt; mso-bidi-font-size: 12.0pt; mso-fareast-language: HR" lang="HR">[2]</span></i></span></a><span class="Footnote23"><i><span lang="HR" style="font-size:6.0pt;mso-bidi-font-size:
12.0pt;mso-fareast-language:HR"> u svim neprijateljevim uporištima, crkveni 
    toranj je redovno korišćen kao mitraljesko gnijezdo, a njegova likvidacija 
    od partizana tumačena je kao napad na katoličku crkvu i vjeru.</span></i></span><i><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><span class="Footnote0"><i><sup><span lang="HR" style="mso-fareast-language:HR">185</span></sup><span lang="HR" style="mso-fareast-language:HR">&gt; 
    Arhiv VII, f. NOP-a, k. 891, </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 5-1.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn3">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn3" href="#_ftnref3" name="_ftn3" title><span class="Footnote0"><i><span style="mso-special-character: footnote; mso-fareast-language: HR" lang="HR">[3]</span></i></span></a><span class="Footnote0"><i><span lang="HR" style="mso-fareast-language:HR"> 
    u NOVJ od 1941. Član KPJ od prve polovine 1941. Poginuo herojskom smrću na 
    bunkeru, dajući primjer borcima svoje čete.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn4">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn4" href="#_ftnref4" name="_ftn4" title><span class="Footnote0"><i><span style="mso-special-character: footnote; mso-fareast-language: HR" lang="HR">[4]</span></i></span></a><span class="Footnote0"><i><span lang="HR" style="mso-fareast-language:HR"> 
    u NOVJ od 1942. Imao je svega 16 godina kada je došao u 1. slavonsku 
    brigadu. U napadu na Orahovicu teško je ranjen. Poslije ozdravljenja otišao 
    je u 17. brigadu.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn5">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn5" href="#_ftnref5" name="_ftn5" title><span class="Footnote0"><i><span style="mso-special-character: footnote; mso-fareast-language: HR" lang="HR">[5]</span></i></span></a><span class="Footnote0"><i><span lang="HR" style="mso-fareast-language:HR"> 
    u NOVJ od 1942. Skojevac. Rodom iz Slavonskog Broda. Imao je svega 16 
    godina. Pred napad na Orahovicu dobrovoljno se javio za bombaša.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn6">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn6" href="#_ftnref6" name="_ftn6" title><span class="Footnote0"><i><span style="mso-special-character: footnote; mso-fareast-language: HR" lang="HR">[6]</span></i></span></a><span class="Footnote0"><i><span lang="HR" style="mso-fareast-language:HR"> 
    u NOVJ od 1942. Bio je borac, politički delegat voda i zamjenik političkog 
    komesara čete, zamjenik političkog komesara bataljona i obavještajni 
    oficir u štabu brigade. Poginuo 7. aprila 1944. na Motajici u centralnoj 
    Bosni.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn7">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn7" href="#_ftnref7" name="_ftn7" title></a><span class="Footnote0"><i><span lang="HR" style="mso-fareast-language:HR">Prema 
    sjećanju Nikole Jakovljevića iz Vučjaka, borca 2. čete 3. bataljona.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn8">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn8" href="#_ftnref8" name="_ftn8" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[8]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    U NOVJ od 1942. Bio je hrabar i požrtvovan borac.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn9">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn9" href="#_ftnref9" name="_ftn9" title></a><span class="Footnote0"><i><span lang="HR" style="mso-fareast-language:HR">Prema 
    sjećanju Nikole Jakovljevića, iz Vučjaka, borca 2. čete 3. bataljona, i 
    Stjepana Svilara, iz Dežanovca, takođe borca 2. čete 3. bataljona.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn10">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn10" href="#_ftnref10" name="_ftn10" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[10]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    U NOVJ od 1942. Bio je borac, puškomitraljezac, desetar, komandir voda, 
    komandir čete. Isticao se hrabrošću i u rukovođenju svojom četom.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn11">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn11" href="#_ftnref11" name="_ftn11" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[11]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Kao borac i komandant isticao se hrabrošću i bio popularan i omiljen među 
    borcima.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn12">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn12" href="#_ftnref12" name="_ftn12" title></a><span lang="HR" style="font-size:10.0pt;mso-bidi-font-size:12.0pt;mso-fareast-language:
HR;mso-bidi-font-style:italic" class="Footnote10pt">\j</span><span class="Footnote0"><i><span lang="HR" style="mso-fareast-language:HR"> 
    NOVJ od 1941. Bio je među prvim borcima na Bilogori 1941. U Brigadi je bio 
    komandir čete i zamjenik komandanta 1. bataljona. Teško je ranjen za 
    vrijeme trećeg napada na Voćin.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn13">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn13" href="#_ftnref13" name="_ftn13" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[13]</span></sup></i></span></a><span class="Footnote0"><i><span lang="HR" style="mso-fareast-language:HR">) 
    Zbornik ..., tom V, knj. 10, dok. 80.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_27.htm"><b>Prethodni dokument</b></a></TD>
<TD><a href="46_29.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

