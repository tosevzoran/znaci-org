<html>
<head>
<meta http-equiv="Content-Type" content="text/html; charset=utf-8">

<title>USTANAK NARODA JUGOSLAVIJE 1941. - PODRINJSKI PARTIZANSKI ODRED</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>USTANAK NARODA JUGOSLAVIJE 1941.<br>PODRINJSKI PARTIZANSKI ODRED<br>PERIOD PRVE NEPRIJATELJSKE OFANZIVE</b><br>


<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_11_13.htm"><b>Prethodni dokument</b></a></TD>
<TD><a href="37_11_15.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center;mso-pagination:widow-orphan"><span lang="HR" style="font-size:12.0pt;mso-ansi-language:HR">BORBE 
PROTIV UDRUŽENIH NEPRIJATELJA</span><span lang="DE" style="font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Pošto 
su nemačke trupe koje su učestvovale u prvoj ofenzivi prošle u pravcu 
Valjeva, naš odred se povukao na svoj teren — srez pocerski i jadarski. 
Odavde se u manjim grupama spustio u Mačvu radi izviđanja. To su uostalom bili 
Mačvani koji su želeli i da vide šta im je s porodicama jer su Nemci pobili 
mnogo naroda, a naročito one koji su imali nekog u partizanima. U Mačvi se 
nisu mnogo zadržavali jer su Nemci i četnici već bili uspostavili četničku 
vlast, pa je nastala prava hajka na partizane i njihove porodice. Još dok smo 
sprečavali prodor Nemaca prema Krupnju, Zavlaki i Stolicama, nekoliko četničkih 
komandanata i vojvoda otvoreno je prešlo na stranu Nemaca. Vojvoda Bratić, 
ranije Račićev oficir, organizovao je četničke komande i posade u Bogatiću, 
Prnjavoru, M. Mitrovici i drugim mestima. Ove komande imale su zadatak da 
hvataju partizane i kažnjavaju njihove porodice. Bivši cerski vojvoda Budimir 
Cer</span><span style="font-size:12.0pt">ski</span><span lang="HR" style="font-size:12.0pt;mso-ansi-language:HR"> 
formirao je četnički Kamenički odred. U Jadru je Nemcima prišao vojvoda Đoka 
Tešmanović. Ove četnike, otvorene nemačke saradnike, narod je podrugljivo 
nazivao »šestobančićima« jer su od Nedićeve vlade primali platu — po 60 
dinara dnevno.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Posle 
novembra, kapetan Račić, komandant cerskih četnika, vodio je svoje četnike 
na Ravnu goru. Odatle ih je, po naređenju Draže Mihailovića, vodio prema Užicu 
da tamo napadnu partizane. Četnički komandanti u Jadru Georgije Bojić Džidža, 
Dušan Jeremić i Vlajko Antonić su češće dolazili u sukob sa partizanima i 
samo se očekivao dan kada će i oni otvoreno prići saradnji s Nemcima. U Rađevini 
su četnici Rajka Markovića počeli da napadaju partizane, ali su se brzo 
rasturili Tako je uz Rajka ostalo malo njih, koji su počeli da pljačkaju 
narod.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">U 
Loznici nije bilo mnogo Nemaca. Imali su nekoliko tenkova. Četničke starešine 
dolazile su u Loznicu i pregovarale s Nemcima o borbi protiv partizana. Oni su 
pristali da Nemcima obezbede prugu Šabac — Loznica, korišćenje drvnog 
preduzeća u Banji Koviljači i da hvataju partizane i predaju ih Nemcima. Za 
uzvrat Nemci su obećali da će im ustupiti vlast u Loznici.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Ne 
znajući za ovaj dogovor partizani su pojedinačno odlazili u Loznicu po raznim 
zadacima. Četnici su ih hvatali i zatvarali. Tako su jednom prilikom uhvatili 
Veru Blagojević, člana </span><span lang="DE" style="font-size:12.0pt;mso-ansi-language:
DE">OK</span><span lang="HR" style="font-size:12.0pt;mso-ansi-language:HR"> Šabac 
i oko 10 drugih partizana. Štab Podrinjskog partizanskog odreda nudio im je u 
zamenu za zarobljene partizane 25 četnika koje je naš odred zarobio u Zajači. 
Četnici nisu hteli za to ni da čuju. »Ne damo Veru ni za 100 četnika«, 
govorili su oni. Četnici su dobro znali ko je </span><span lang="DE" style="font-size:
12.0pt;mso-ansi-language:DE">Vera, pa </span><span lang="HR" style="font-size:
12.0pt;mso-ansi-language:HR">su želeli da je predaju Nemcima. Organizovali smo 
zato napad na četnike, ah bez uspeha. Sledeće večeri ponovismo napade, ali 
smo i dalje pregovarali sa četnicima, međutim, opet bez uspeha. U toku dana u<i> 
</i>Loznicu iznenada stigoše Nemci. Dočekaše ih četnici. Ali, pošto svi četnici 
nisu bili za saradnju s Nemcima, to su se neki su se povukli iz Loznice u selo i 
pustih sve zatvorene partizane. Tako je i </span><span lang="DE" style="font-size:12.0pt;
mso-ansi-language:DE">Vera</span><span lang="HR" style="font-size:12.0pt;
mso-ansi-language:HR"> Blagoj ević spašena da istog dana ne padne u ruke 
Nemcima. Nemci su za borbu protiv partizana, pored četnika, dobili nove pomoćnike, 
dobrovoljce i Ruse — belogardejce. Sa ovim snagama Nemci su ponovo preduzeh 
akciju »čišćenja terena« od partizana.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Od 
početka ofanzive uništeno je 11 nemačkih tenkova. Ponovo su se rasplamsale žestoke 
borbe u Tršiću, Koreniti, na Stojniku, na Krstu. U ovim borbama ubijeno je oko 
60 Nemaca. Zaplenjena je jedna radio-stanica i 15 bicikla, ali su i naši gubici 
bili osetni.<o:p>
</o:p>
</span></p>
<span lang="HR" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">Nemci su ponovo zauzeli Krupanj i Stolice.</span>
<p>
<br>
<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_11_13.htm"><b>Prethodni dokument</b></a></TD>
<TD><a href="37_11_15.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

