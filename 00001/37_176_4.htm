<html>
<head>
<meta http-equiv="Content-Type" content="text/html; charset=utf-8">

<title>Jovan Stamatovic: POZEGA U 1941.</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Stamatovic: POZEGA U 1941.</b><br>


<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_176_3.htm"><b>Prethodni dokument</b></a></TD>
<TD><a href="37_176_5.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Bodytext90" style="margin-top:0mm;margin-right:0mm;margin-bottom:0mm;
margin-left:123.0pt;margin-bottom:.0001pt;line-height:normal;background:transparent"><span lang="HR" style="font-size:14.0pt;mso-bidi-font-size:12.0pt;mso-fareast-language:
HR">AKCIJE ČETE</span><span lang="HR" style="font-size:14.0pt;mso-bidi-font-size:
12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;line-height:normal;background:transparent"><span lang="HR" style="font-size:12.0pt;mso-fareast-language:
HR" class="Bodytext10pt">Dolaskom u selo Drvčane četa je preživljavala 
izvesnu krizu. Postojala je opasnost da se izoluje od naroda jer još nije počela 
izvoditi nikakve akcije. Dvojica su samovoljno napustila četu. Sem obuke na oružju 
i slušanja radio-vesti, ništa se više nije radilo. Zbog takvog stanja u četi 
usledila je kritika OK i štaba odreda koja je podstakla komandu čete da ubrzo 
razradi plan akcija u skladu sa direktivama štaba odreda.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Prva 
akcija čete bila je rušenje tunela i pruge u Rasno na relaciji Užice - Požega. 
Razoružana je žandarmerijska posada koja je obezbeđivala tunel, a zbog 
nedovoljnog iskustva u miniranju, tunel i pruga su samo delimično oštećeni. 
Nemci s sutradan oštro intervenisali; došli su kod tunela i počeli pretres 
okolnih kuća (na levoj i desnoj obali Đetinje). Miloš Milađenović, član KP 
iz ćelije sela Rupeljevo, nalazio se u svojoj vodenici. Primetivši Nemce, pokušao 
je da pobegne kroz prozor ali je vodenica bila opkoljena i on je naleteo na 
zasedu, pri čemu je i ubijen. Odlaskom Nemaca Miloševa porodica je izvršila 
sve pripreme za sahranu alt je pogrebnu povorku stigla nemačka patrola i mrtvog 
komunistu otela iz kovčega. Zatim ga je prenela u selo Visibabu, na putu Užice 
- Požega, i pred zgradom opštine obesila mrtvo telo da bi zastrašila stanovništvo. 
Nisu ga skinuli sa vešala dva dana. Tada su ranili i Mošu Mićića koji je 
podlegao ranama.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Posle 
ove akcije čete, do kraja avgusta, popaljene su sve opštinske arhive izuzev Požege 
i Bakionice. Pored paljenja arhiva, četa je ponovo rušila prugu u Rasnoj i 28. 
iavgusta izvršil veću diverziju na železničkom mostu u Ovčar-Banji koji je 
čuvalo jače žandarmerijsko odeljenje. Prema planu komande čete most je 
trebalo potpuno srušiti avionskim bombama ali je otpor žandarma bio veći no 
što se očekivalo. Mineri nisu uspeli da dobro povežu sve avionske bombe; 
eksplodirale su samo dve, most i pruga su toliko oštećeni da saobraćaj nije 
mogao da funkcioniše nekoliko sati. U ovoj akciji teže je ranjen Bogomir 
Karaklajić, ekonom čete koga je jedna desetina čete dopratila Gorobilje. 
Ranjen je i jedan žandarm. Glavnina čete je otišla severni deo sreza, odakle 
se posle nekoliko dana vratila u Godevik. Ova akcija je unela paniku među žandarme 
i železničk osoblje.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-indent:27.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">30. 
avgusta, po naređenju štaba Užičkog odreda, Požeška četa je posela položaj 
na levoj, a Dragačevska na desnoj obali Moravice kod Viroštaka. Zadatak četa 
je bio da Nemcima spreče prolaz prema Arilju i Ivanjici i omoguće Ariljskoj i 
Moravičke četi da izvrše postavljene zadatke u rudniku Lisi i Ivanjici.. Na 
položaju kod Viroštaka ostali smo tri dana kada se Dragačevska četa povukla 
i otišla na druge zadatke, računajući da Nemci neće ni doći. Padom mraka je 
trebalo da se povuče i naša četa ali je predveče naišla kolona od 5 do 6 
kamiona Nemaca i žandarma, u sledećem poretku: napred je bio nemački motocikl 
s prikolicom, zatim mala putnička kola, pa kamion sa žandarmima, a za njima 
kamioni s Nemcima. Činjenica da smo se n istom položaju (12 kilometara od Požege) 
zadržali tri dana, a da Nemci nisu o tome bili obavešteni, govori da naši 
ljudi mrze okupatora.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:3.0pt;margin-bottom:.0001pt;text-indent:24.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Kolona 
kamiona se kretala komotno, ne očekujući nikakvo iznenađenje. Naša zaseda je 
bila na kosi koja je dominirala putem. Kad je kolona neprijatelja ušla u 
zasedu, otvorena je uraganska vatra puškomitraljeza i bombi na kamione, iz 
kojih Nemci poiskakaše, zauzeše zaklone i brzo se središe za borbu. Odnos 
snaga bio je 1:10 u korist neprijatelja. Četa je brzom paljbom nanela Nemcima 
gubitke od 17 mrtvih vojnika, zbog čega su oni okrenuli vozila i noću se 
vratili u Požegu sa prigušenim farovima. Usput su zapalili jednu štalu i sa 
sobom poveli seljaka koga su kod štale našli. Istovremeno je i Požeška četa 
napustila položaj. U akciji su se istakli Milenko Nikitović i Pane Srdanović.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:3.0pt;margin-bottom:.0001pt;text-indent:24.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Sve 
ove akcije Požeške partizanske čete naišle su na oduševljenje i podršku 
naroda ovoga kraja. Preovladavalo je ubeđenje da su partizani ozbiljna snaga 
koja pruža garanciju da će se borbom doći do slobode. Ljudi su sve više osećali 
da treba da pomognu tu borbu. Počeli su se javljati novi borci: Pored toga, po 
selima su se stvarale oružane grupe od simpatizera NOP-a koje su bile spremne 
da pođu u određenu akciju sa četom, pa su i samostalno izvršavale mnoge 
zadatke. Izrazit primer toga je grupa u rejonu Bakionica, Prijanovići, Gugalj 
koja je izvodila akcije po inicijativi partijske ćelije u bakioničkoj opštini. 
O spremnosti ljudi da učestvuju u narodnooslobodilačkoj borbi najbolje govori 
činjenica da se posle našeg napada na Nemce kod Viroštaka, iste noći 
dobrovoljno javilo preko 700 ljudi s puškama, spremnih da Nemcima spreče 
ponovni dolazak u selo.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:3.0pt;margin-bottom:.0001pt;text-indent:24.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Sutradan 
su Nemci došli kod Viroštaka sa dva tenka i 8-10 kamiona s namerom da vrše 
represalije nad stanovništvom ali, čim su obavešteni o spremnosti stanovništva 
da s partizanima brani selo, vratili su se u Požegu. Sa okupljenim naoružanim 
seljacima održan je miting na kome je govorio politički komesar Užičkog 
odreda Kušić i član štaba odreda Ljuba Mićić. Miting je pokazao da 
partizanski pokret prerasta u svenarodni ustanak koji okupator ne može nikakvim 
represalijama uništiti. Koliki je bio uticaj Partije i koliko je partizanski 
pokret uhvatio duboke korene kod narodnih masa potvrđuje i izveštaj komandira 
žandarmerijske stanice u Požegi sreskom načelniku i komandantu žandarmerije 
banske uprave Pov. br. 25 od 28. 8. 1941.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext30" style="margin-top:0mm;margin-right:2.0pt;margin-bottom:
0mm;margin-left:2.0pt;margin-bottom:.0001pt;text-indent:26.0pt;line-height:
normal;background:transparent"><span lang="HR" style="mso-fareast-language:HR">»Mi 
smo izolovami od naroda, seoske uprave i učitelji stoje u vezi sa bandama, a 
sveštenici su nam na ruci«.</span></p>
<span lang="HR" style="font-size:12.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;color:black;
mso-ansi-language:HR;mso-fareast-language:HR;mso-bidi-language:AR-SA" class="Bodytext10pt">Žandarmi 
su demoralisani. Njihove starešine se žale u izveštajima na slabu disciplinu, 
a dolazi i do otkazivanja poslušnosti kada je u pitanju borba protiv partizana, 
i to ne zato što su žandarmi rodoljubi već iz straha od masovnosti NOP-a (što 
će se i potvrditi u kasnijim događajima).</span>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote0" style="margin-left:28.0pt;line-height:9.0pt;mso-line-height-rule:
exactly;background:transparent"><a style="mso-footnote-id:ftn1" href="#_ftnref1" name="_ftn1" title><sup><span style="mso-special-character: footnote; mso-fareast-language: HR" lang="HR">[1]</span></sup></a><span lang="HR" style="mso-fareast-language:HR"> 
    Dokumenat se nalazi u Muzeju narodnog ustanka u T. Užieu.</span></p>
  </div>
</div>
<p>
<br>
<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_176_3.htm"><b>Prethodni dokument</b></a></TD>
<TD><a href="37_176_5.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

