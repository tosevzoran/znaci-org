<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRAŽE MIHAILOVI&#262;A - KNJIGA 1</b><br>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_38.htm"><b>Prethodni dokument</b></a></TD><TD><a href="4_14_2_40.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<p>
<b>BR. 39</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>NAREĐENJE KOMANDANTA TOPLIČKOG KORPUSA OD 17. FEBRUARA 1943. KOMANDANTU 2. KOSANIČKE BRIGADE ZA UNIŠTENJE PRIPADNIKA NARODNOOSLOBODILAČKOG POKRETA NA TERITORIJI BRIGADE</b><sup>1</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;GORSKI ŠTAB BR. 33<sup>2</sup>
<br>&nbsp;&nbsp;&nbsp;&nbsp;Komande Jugoslovenske vojske
<br>&nbsp;&nbsp;&nbsp;&nbsp;<i>Str.Pov.Br. 15</i>
<br>&nbsp;&nbsp;&nbsp;&nbsp;17 februara 1943 godine
<br>&nbsp;&nbsp;&nbsp;&nbsp;Slobodne gore i planine
<br>&nbsp;&nbsp;&nbsp;&nbsp;Komandantu II Kos.<sup>3</sup> Brigade
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Vrhovna komanda radiografskim naređenjem dostavila je sledeće:<sup>4</sup>
<br>&nbsp;&nbsp;&nbsp;&nbsp;»Svima trupama u Srbiji. Naročito podvlačim, da je komunistička opasnost jedna od najvećih po srpski narod i njegovu nacionalnu svetinju.
<br>&nbsp;&nbsp;&nbsp;&nbsp;Uništavajte bez milosti partizane i komuniste, jer oni nas ometaju da imamo slobodne ruke prema neprijatelju isto kao i ljotićevci. Uništavati ih bez milosti i svi komandanti su rni odgovorni za svoje reone, koje moraju očistiti od mangupa i probisveta, koje vode stranci: Tito, Moša Pijada i drugi.
<br>&nbsp;&nbsp;&nbsp;&nbsp;Nesme se dozvoliti da nas komunisti nadjačaju u propagandi u toliko pre, što mi koristimo istinu, a oni lažu. Svaku njihovu laž treba izobličiti i opovrgnuti dokumentima. Među komunistima ima mnogo stranaca i probisveta, a mi smo iz naroda. Dok oni ruše porodicu i crkvu, mi ih branimo i borimo se za čast i pravo naše nacije. Oni hoće proletera i beskućnika, a mi hoćemo domaćine časne i nacionalno ispravne. Oni hoće komunističku diktaturu, a mi demokratiju. Oni hoće rob uvek, kao što hoće Hitler i Musolmi, a mi hoćemo slobodnog čoveka. Oni hoće za vođu strance Tita, a mi Kralja iz narodne dinastije. Mi nećemo ni Hitlera ni Musolinija niti fašizam, već hoćemo pravednu slobodu. Komunisti i partizani lažu narod dokle ga ne zarobe, a posle prelaze na ubijanja i klanja u vezi sa pljačkom. Sada lažu narod, jer su počeli da stvaraju crkve, da vrše opela umrlih i slično, a neznabošci su i rušioci vere. Narod netreba da se da lagati.«
<br>&nbsp;&nbsp;&nbsp;&nbsp;Dostavlja se prednje naređenje i naređujem da prema izrodima i izdajnicima nema laviranja i ima im se baciti rukavica časna i krvava, a ko hoće da bude Srbin, vojnik Kralja Petra II pod komandom đenerala Draže Mihailovića, ali da se ne zameri ni jednoj stranci, taj nije dostojan da bude u pokretu nove jugoslovenske vojske u Otadžbini.
<br>&nbsp;&nbsp;&nbsp;&nbsp;Ko god ne bude gotov da se baci na svakog neprijatelja našeg pokreta, ima da bude bez milosti likvidiran od strane nacionalnih boraca našeg pokreta.
<br>&nbsp;&nbsp;&nbsp;&nbsp;Komandanti brigada, ovo naređenje saopštiće svima starešinama do vodnika i upoznati sve trojke, a u narodu razviti najjaču propagandu protiv svih neprijatelja našeg pokreta, odnosno opšte stvari. Bog, Kralj i narodna časna i pravedna borba na putu kojim se krećemo, a ko neće okrenuti oružje protiv njega bez milosti i bez razmišljanja.
<br>&nbsp;&nbsp;&nbsp;&nbsp;Po ovlašćenju Ministra vojske mornarice i vazduhoplovstva, pešad. POTPUKOVNIK Milut. B. Radojević<sup>5</sup>
<br>&nbsp;&nbsp;&nbsp;&nbsp; 
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<sup>1</sup><b class=medtxt> Original (pisan na mašini, ćirilicom) u Arhivu VII, Ča, k. 82,reg. br. 17/2 (S-V-12308).</b>
<br>&nbsp;&nbsp;&nbsp;&nbsp;<sup>2</sup><b class=medtxt> Brojčana oznaka Topličkog korpusa.</b>
<br>&nbsp;&nbsp;&nbsp;&nbsp;<sup>3</sup><b class=medtxt> Odnosi se na Kosaničku brigadu. Ćela rečenica napisana je plavim mastilom, ćirilicom.</b>
<br>&nbsp;&nbsp;&nbsp;&nbsp;<sup>4</sup><b class=medtxt> Raspis je poslat 16. januara 1943. Vidi dok. br. 25, depešu 193.</b>
<br>&nbsp;&nbsp;&nbsp;&nbsp;<sup>5</sup><b class=medtxt> Milutin, komandant Topličkog korpusa. Ovlašćenje za rad na organizaciji četničkih jedinica na tom terenu dobio je od Draže Mihailovića 21. februara 1942. godine.</b>
</p><CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_38.htm"><b>Prethodni dokument</b></a></TD><TD><a href="4_14_2_40.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body></html>
