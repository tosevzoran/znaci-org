<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_230.htm"><b>Prethodni dokument</b></a></TD>
<TD><a href="31_232.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="EN-GB" style="font-size:10.0pt;mso-bidi-font-size:12.0pt">PRELAZNA 
ZASTAVICA 2. BATALJONU<o:p>
</o:p>
</span></b></p>
<p class="MsoNormal" style="margin-top:10.0pt;line-height:91%"><span lang="EN-GB">Posle 
napornih borbi i marševa jugoistočno od Pljevalja, 3. krajiška proleterska 
brigada je prešla r. Ćeotinu i put Pljevlja - Čajniče i razmestila se kod s. 
Zaostro. Među borcima i starešinama već se otvoreno govorilo da smo na putu 
za Srbiju, ali tek kod s. Zaostro smo jasnije shvatili reči političkog 
komesara 1. proleterskog korpusa Mijalka Todorovića Plavog od pre 10 dana na 
zboru u s. Potpeće, kada je rekao:</span></p>
<p class="MsoNormal" style="line-height:91%"><span lang="EN-GB">&quot;Nije 
daleko dan kada će naše proleterske jedinice pod pobedonosnom zastavom 
nastaviti svoj borbeni put, stići u Srbiju i osloboditi glavni grad DF 
Jugoslavije — Beograd!&quot;</span></p>
<p class="MsoNormal" style="line-height:91%"><span lang="EN-GB">U toku tih 
priprema za prelazak u Srbiju, u brigadu je uvedena prelazna zastavica, kao znak 
priznanja bataljonu koji postigne najviše uspeha u uništavanju i zarobljavanju 
neprijateljskih vojnika i najviše se istakne u okviru brigade. 1 zaista, po 
prelasku na teritoriju Srbije, između šest bataljona u brigadi vladalo je 
pravo takmičenje u izvođenju pokreta, borbenih dejstava, razbijanju i uništavanju 
neprijateljskih vojnika. Ambicije su bile velike, pa se dešavalo čak da neki 
bataljoni samovoljno idu dalje od postavljenih zadataka, težeći da postignu što 
veći uspeh i osvoje prelaznu zastavicu.</span></p>
<p class="MsoNormal" style="line-height:91%"><span lang="EN-GB">Takmičenje je 
praktično počelo zauzimanjem Priboja na r. Lim, a nastavljeno u borbama kod 
Palisata, Užičke Požege i Ivanjice, zatim na Jelovoj i Ravnoj gori, gde smo 
razbili i četničku vrhovnu komandu. Zatim su sledile borbe za Valjevo i 
Mionicu. Bilans uspeha u brigadi bio je čak mnogo veći nego što se očekivalo. 
Razbijene su krupne okupatorske i četničke formacije, a nestankom 
&quot;Ravnogorske vrhovne komande&quot;, kod četničkih jedinica je nastalo 
pravo rasulo. Draža Mihailović je tada sa najužom pratnjom, jedva uspeo da 
izbegne zarobljavanje.</span></p>
<p class="MsoNormal" style="line-height:91%"><span lang="EN-GB">Na tom 
pobedonosnom putu smo 19. septembra 1944. godine stigli u rejon Lajkovca, gde je 
brigada imala kraći odmor. U štabu brigade su sumirani rezultati takmičenja 
po bataljonima.</span></p>
<p class="MsoNormal" style="line-height:91%"><span lang="EN-GB">23. septembra 
najavljen je dolazak komandanta brigade Vlada Bajića u 2. bataljon, koji se 
nalazio kod s. Bogovađe, u neposrednoj blizini Lajkovca. On je naredio da se naš 
bataljon postroji, zatim, pošto mu je komandant bataljona predao raport, ovaj 
je njemu predao naredbu štaba brigade sa napomenom da je pročita pred strojem. 
Našem 2. bataljonu je dodeljena prelazna zastavica!</span></p>
<p class="MsoNormal" style="line-height:91%"><span lang="EN-GB">Oduševljenju 
boraca nije bilo kraja. Veselili smo se kasno u noć, i to zajedno sa okupljenim 
narodom toga kraja. A evo samo nekoliko važnijih događaja, u kojima je 2. 
bataljon postigao najviše poena!</span></p>
<p class="MsoNormal" style="text-indent:20.0pt;line-height:91%"><span lang="EN-GB">1. 
— U toku priprema za prelazak u Srbiju, preko Priboja na Limu, 2. bataljon je 
bio određen u brigadnu rezervu. Napad na Priboj i prelazak preko Lima trebalo 
je po planu da se izvede noću između 20. i 21. avgusta. Međutim, kada je 
saznao da se u Priboju i okolnim selima nalaze posade iz tzv. 2. mileševskog četničkog 
korpusa, komandant bataljona je samoinicijativno naredio pokret i u prvim 
popdnevnim časovima razbio četničke snage i upao u Priboj. Četnici su bili 
potpuno iznenađeni.</span></p>
<p class="MsoNormal" style="text-indent:20.0pt;line-height:91%"><span lang="EN-GB">Upadom 
bataljona u Priboj onemogućena je odbrana četnika na desnoj obali Lima. Pored 
toga, ovim upadom je samo ubrzano prebacivanje ostalih naših jedinica na 
teritoriju Srbije.</span></p>
<p class="MsoNormal" style="line-height:91%"><span lang="EN-GB">2. — Posle 
razbijanja Zlatiborskog četničkog korpusa, jedinice 1. proleterske divizije 
prešle su Zlatibor i goneći četnike izbile u rejon Partizanskih Voda, gde je 
na Palisatu bio utvrđen bugarski garnizon jačine oko 1.600 vojnika. Dok je 
glavnina naše 1. proleterske i delovi 13. hrvatske proleterske brigade izvodila 
organizovan napad na Partizanske Vode, 2. i 4. bataljon dobili su zadatak da 
zaposednu položaje kod s. Čajetina i spreče svaki pokušaj okupatora u pružanju 
pomoći opkoljenim Bugarima.</span></p>
<p class="MsoNormal" style="line-height:91%"><span lang="EN-GB">24. avgusta iz Užica 
je za Partizanske Vode, kao pojačanje, upućen ojačani bataljon bugarskih 
vojnika, koga su kod Čajetine sačekali i razbili 2. i 4. bataljon. Ubijeno je 
oko 60, a zarobljeno oko 35 bugarskih vojnika.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="line-height:91%"><span lang="EN-GB">Uspe</span><span lang="HR" style="mso-ansi-language:HR">š</span><span lang="EN-GB">nim</span><span lang="EN-GB" style="mso-ansi-language:HR"> 
</span><span lang="EN-GB">dejstvom</span><span lang="HR" style="mso-ansi-language:HR"> 
2. </span><span lang="EN-GB">i</span><span lang="HR" style="mso-ansi-language:HR"> 
4. </span><span lang="EN-GB">bataljona</span><span lang="HR" style="mso-ansi-language:HR">, 
</span><span lang="EN-GB">odnosno</span><span lang="EN-GB" style="mso-ansi-language:HR"> 
</span><span lang="EN-GB">spre</span><span lang="HR" style="mso-ansi-language:HR">č</span><span lang="EN-GB">avanjem</span><span lang="EN-GB" style="mso-ansi-language:HR"> 
</span><span lang="EN-GB">prodora</span><span lang="EN-GB" style="mso-ansi-language:HR"> 
</span><span lang="EN-GB">Bugara</span><span lang="EN-GB" style="mso-ansi-language:HR"> 
</span><span lang="EN-GB">od</span><span lang="EN-GB" style="mso-ansi-language:HR"> 
</span><span lang="EN-GB">U</span><span lang="HR" style="mso-ansi-language:HR">ž</span><span lang="EN-GB">ica</span><span lang="HR" style="mso-ansi-language:HR">, 
</span><span lang="EN-GB">obezbe</span><span lang="HR" style="mso-ansi-language:HR">đ</span><span lang="EN-GB">en</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">slobodan</span><span lang="EN-GB" style="mso-ansi-language:HR"> 
</span><span lang="EN-GB">manevar</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">napad</span><span lang="EN-GB" style="mso-ansi-language:HR"> 
</span><span lang="EN-GB">ostalih</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="HR" style="mso-ansi-language:HR">š</span><span lang="EN-GB">ih</span><span lang="EN-GB" style="mso-ansi-language:HR"> 
</span><span lang="EN-GB">jedinica</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="EN-GB">garnizon</span><span lang="EN-GB" style="mso-ansi-language:HR"> 
</span><span lang="EN-GB">Partizanske</span><span lang="EN-GB" style="mso-ansi-language:HR"> 
</span><span lang="EN-GB">Vode</span><span lang="HR" style="mso-ansi-language:HR">.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="HR" style="mso-ansi-language:HR">3. 
— </span><span lang="EN-GB">Posle</span><span lang="EN-GB" style="mso-ansi-language:HR"> 
</span><span lang="EN-GB">razbijanja</span><span lang="EN-GB" style="mso-ansi-language:HR"> 
</span><span lang="EN-GB">delova</span><span lang="EN-GB" style="mso-ansi-language:HR"> 
</span><span lang="EN-GB">U</span><span lang="HR" style="mso-ansi-language:HR">ž</span><span lang="EN-GB">i</span><span lang="HR" style="mso-ansi-language:HR">č</span><span lang="EN-GB">kog</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">Zlatiborskog</span><span lang="HR" style="mso-ansi-language:HR"> 
č</span><span lang="EN-GB">etni</span><span lang="HR" style="mso-ansi-language:HR">č</span><span lang="EN-GB">kog</span><span lang="EN-GB" style="mso-ansi-language:HR"> 
</span><span lang="EN-GB">korpusa</span><span lang="EN-GB" style="mso-ansi-language:HR"> 
</span><span lang="EN-GB">nastavljeno</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">gonjehje</span><span lang="HR" style="mso-ansi-language:HR"> 
č</span><span lang="EN-GB">etnika</span><span lang="EN-GB" style="mso-ansi-language:HR"> 
</span><span lang="EN-GB">prema</span><span lang="EN-GB" style="mso-ansi-language:HR"> 
</span><span lang="EN-GB">U</span><span lang="HR" style="mso-ansi-language:HR">ž</span><span lang="EN-GB">i</span><span lang="HR" style="mso-ansi-language:HR">č</span><span lang="EN-GB">koj</span><span lang="EN-GB" style="mso-ansi-language:HR"> 
</span><span lang="EN-GB">Po</span><span lang="HR" style="mso-ansi-language:HR">ž</span><span lang="EN-GB">egi</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">Arilju</span><span lang="HR" style="mso-ansi-language:HR">. 
</span><span lang="EN-GB">Izbijaju</span><span lang="HR" style="mso-ansi-language:HR">ć</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">pred</span><span lang="EN-GB" style="mso-ansi-language:HR"> 
</span><span lang="EN-GB">Arilje</span><span lang="HR" style="mso-ansi-language:HR">, 
2. </span><span lang="EN-GB">bataljon</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">bez</span><span lang="EN-GB" style="mso-ansi-language:HR"> 
</span><span lang="EN-GB">zadr</span><span lang="HR" style="mso-ansi-language:HR">ž</span><span lang="EN-GB">avanja</span><span lang="EN-GB" style="mso-ansi-language:HR"> 
</span><span lang="EN-GB">izveo</span><span lang="EN-GB" style="mso-ansi-language:HR"> 
</span><span lang="EN-GB">napad</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="EN-GB">juri</span><span lang="HR" style="mso-ansi-language:HR">š 
</span><span lang="EN-GB">zauzeo</span><span lang="EN-GB" style="mso-ansi-language:HR"> 
</span><span lang="EN-GB">ovo</span><span lang="EN-GB" style="mso-ansi-language:HR"> 
</span><span lang="EN-GB">mesto</span><span lang="HR" style="mso-ansi-language:HR">. 
</span><span lang="EN-GB">Brzim</span><span lang="EN-GB" style="mso-ansi-language:HR"> 
</span><span lang="EN-GB">dejstvom</span><span lang="EN-GB" style="mso-ansi-language:HR"> 
</span><span lang="EN-GB">bataljona</span><span lang="HR" style="mso-ansi-language:HR"> 
č</span><span lang="EN-GB">etni</span><span lang="HR" style="mso-ansi-language:HR">č</span><span lang="EN-GB">kim</span><span lang="EN-GB" style="mso-ansi-language:HR"> 
</span><span lang="EN-GB">snagama</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">onemogu</span><span lang="HR" style="mso-ansi-language:HR">ć</span><span lang="EN-GB">eno</span><span lang="EN-GB" style="mso-ansi-language:HR"> 
</span><span lang="EN-GB">sre</span><span lang="HR" style="mso-ansi-language:HR">đ</span><span lang="EN-GB">ivanje</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">organizovana</span><span lang="EN-GB" style="mso-ansi-language:HR"> 
</span><span lang="EN-GB">odbrana</span><span lang="EN-GB" style="mso-ansi-language:HR"> 
</span><span lang="EN-GB">Arilja</span><span lang="HR" style="mso-ansi-language:HR">. 
</span><span lang="EN-GB">Ostaci</span><span lang="HR" style="mso-ansi-language:HR"> 
č</span><span lang="EN-GB">etni</span><span lang="HR" style="mso-ansi-language:HR">č</span><span lang="EN-GB">kih</span><span lang="EN-GB" style="mso-ansi-language:HR"> 
</span><span lang="EN-GB">jedinica</span><span lang="EN-GB" style="mso-ansi-language:HR"> 
</span><span lang="EN-GB">ovde</span><span lang="EN-GB" style="mso-ansi-language:HR"> 
</span><span lang="EN-GB">su</span><span lang="EN-GB" style="mso-ansi-language:HR"> 
</span><span lang="EN-GB">primorani</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="EN-GB">daljnje</span><span lang="EN-GB" style="mso-ansi-language:HR"> 
</span><span lang="EN-GB">odstupanje</span><span lang="HR" style="mso-ansi-language:HR">.<o:p>
</o:p>
</span></p>
<p class="MsoNormal" style="line-height:91%"><span lang="HR" style="mso-ansi-language:
HR">4. — </span><span lang="EN-GB">Na</span><span lang="EN-GB" style="mso-ansi-language:
HR"> </span><span lang="EN-GB">prostoru</span><span lang="EN-GB" style="mso-ansi-language:
HR"> </span><span lang="EN-GB">izme</span><span lang="HR" style="mso-ansi-language:
HR">đ</span><span lang="EN-GB">u</span><span lang="EN-GB" style="mso-ansi-language:
HR"> </span><span lang="EN-GB">Kosjeri</span><span lang="HR" style="mso-ansi-language:
HR">ć</span><span lang="EN-GB">a</span><span lang="EN-GB" style="mso-ansi-language:
HR"> </span><span lang="EN-GB">i</span><span lang="EN-GB" style="mso-ansi-language:
HR"> </span><span lang="EN-GB">Jelove</span><span lang="EN-GB" style="mso-ansi-language:
HR"> </span><span lang="EN-GB">gore</span><span lang="HR" style="mso-ansi-language:
HR">, 7. </span><span lang="EN-GB">i</span><span lang="HR" style="mso-ansi-language:
HR"> 8. </span><span lang="EN-GB">septembra</span><span lang="HR" style="mso-ansi-language:
HR">, </span><span lang="EN-GB">Dra</span><span lang="HR" style="mso-ansi-language:
HR">ž</span><span lang="EN-GB">a</span><span lang="EN-GB" style="mso-ansi-language:
HR"> </span><span lang="EN-GB">Mihailovi</span><span lang="HR" style="mso-ansi-language:
HR">ć </span><span lang="EN-GB">je</span><span lang="EN-GB" style="mso-ansi-language:
HR"> </span><span lang="EN-GB">sa</span><span lang="EN-GB" style="mso-ansi-language:
HR"> </span><span lang="EN-GB">preko</span><span lang="HR" style="mso-ansi-language:
HR"> 10.000 č</span><span lang="EN-GB">etnika</span><span lang="EN-GB" style="mso-ansi-language:HR"> 
</span><span lang="EN-GB">zaposeo</span><span lang="EN-GB" style="mso-ansi-language:HR"> 
</span><span lang="EN-GB">polo</span><span lang="HR" style="mso-ansi-language:HR">ž</span><span lang="EN-GB">aje</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">zaustavio</span><span lang="EN-GB" style="mso-ansi-language:HR"> 
</span><span lang="EN-GB">nastupanje</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="HR" style="mso-ansi-language:HR">š</span><span lang="EN-GB">ih</span><span lang="EN-GB" style="mso-ansi-language:HR"> 
</span><span lang="EN-GB">snaga</span><span lang="HR" style="mso-ansi-language:HR">.<o:p>
</o:p>
</span></p>
<p class="MsoNormal" style="line-height:91%"><span lang="HR" style="mso-ansi-language:
HR">8. </span><span lang="EN-GB">septembra</span><span lang="HR" style="mso-ansi-language:
HR"> č</span><span lang="EN-GB">etnici</span><span lang="EN-GB" style="mso-ansi-language:
HR"> </span><span lang="EN-GB">su</span><span lang="EN-GB" style="mso-ansi-language:
HR"> </span><span lang="EN-GB">jakim</span><span lang="EN-GB" style="mso-ansi-language:
HR"> </span><span lang="EN-GB">snagama</span><span lang="EN-GB" style="mso-ansi-language:
HR"> </span><span lang="EN-GB">pre</span><span lang="HR" style="mso-ansi-language:
HR">š</span><span lang="EN-GB">li</span><span lang="EN-GB" style="mso-ansi-language:
HR"> </span><span lang="EN-GB">u</span><span lang="EN-GB" style="mso-ansi-language:
HR"> </span><span lang="EN-GB">napad</span><span lang="EN-GB" style="mso-ansi-language:
HR"> </span><span lang="EN-GB">na</span><span lang="EN-GB" style="mso-ansi-language:
HR"> </span><span lang="EN-GB">na</span><span lang="HR" style="mso-ansi-language:
HR">š</span><span lang="EN-GB">e</span><span lang="EN-GB" style="mso-ansi-language:
HR"> </span><span lang="EN-GB">jedinice</span><span lang="HR" style="mso-ansi-language:
HR">. </span><span lang="DE" style="mso-ansi-language:DE">U napadu, naša 
brigada je bila u odbrani na širokom frontu. Neki naši bataljoni organizovano 
su odstupili sa prvobitnih na povoljnije položaje. Skoro ceo dan vođena je 
vrlo žestoka borba na širokom frontu. Zaneseni delimičnim uspesima, četnici 
se grupišu i pijani, uz muziku, nastavljaju sa izvođenjem žestokog napada. Naši 
položaji su stabilizovani i očekuje se odsudni okršaj. Našim borcima je dat 
zadatak da se ne otvara dok se čethici ne približe u neposrednu blizinu.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Pošto su četnici pušteni na domet ručnih bombi, dat je signal za napad, 
a zatim se na pijane četničke talase sručila plotunska vatra iz automatskog 
oružja i ručnih bombi. Naše jedinice su prešle na juriš, u toku kojeg se 2. 
bataljon probio kroz četnički raspored i našao u njihovoj pozadini. 
Istovremeno sa napadom sa fronta 2. bataljon je prešao u napad na četničke 
snage iz pozadine i kod četnika stvorio pravu paniku.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">5. — Posle razbijanja četničkih snaga u predelu Jelove gore, 9. 
septembra, pristupilo se njihovom gonjenju preko Kosjerića i nastavljeno je na 
Ravnoj gori, gde se 11. septembra naišlo na organizovanu odbranu četnika.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">U napadu na četničke položaje na Ravnoj gori, bila je angažovana cela 
brigada sem 2. bataljona, koji je bio u brigadnoj rezervi. Pred kraj dana četnici 
su napustili deo položaja pod našim pritiskom i prešli u povlačenje. 
Primetivši povlačenje četnika, 2. bataljon je ne čekajući naređenje, 
samoinicijativno krenuo u gonjenje četnika. S obzirom da je bataljon bio 
odmoran, gonjenje je izvođeno tako brzo da se bataljon za kraće vreme našao u 
neposrednoj blizini &quot;ravnogorske Vrhovne komande&quot;, gde je nastala 
panika i četnici se dali u bekstvo. Bataljon u naletu zarobljava nekoliko grupa 
četnika i ogromnu komoru. Nastaje trka za Dražom. Četnici pružaju ogorčen 
otpor našem napadu i Draža u zadnjem momentu, sa užom pratnjom, uspeva da 
izbegne zarobljavanje.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">U 
zaplenjenoj komori &quot;Ravnogorske vrhovne komande&quot; bila je emisiona 
radio-stanica &quot;Slobodne jugoslovenske planine&quot;, zatim 8 drugih 
radio-stanica, arhiva i veće količine druge opreme.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Sa 
osvojenom prelaznom zastavicom, koju je komandant bataljona predao najboljem 
borcu Miladinu Zoriću Garači, kao znak priznanja za postignute uspehe, 
bataljon je nastavio svoj pobedonosni put prema Beogradu.<o:p>
</o:p>
</span></p>
<span lang="EN-GB" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-GB;mso-fareast-language:
EN-US;mso-bidi-language:AR-SA">Vicko KNEŽEVIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_230.htm"><b>Prethodni dokument</b></a></TD>
<TD><a href="31_232.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

