<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_115.htm"><b>Prethodni dokument</b></a></TD>
<TD><a href="4_12_3_117.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA NEMAČKIH TRUPA U NDH OD 6. 
AVGUSTA 1943. SS-DIVIZIJI „PRINC EUGEN&quot; I 114. LOVAČKOJ DIVIZIJI ZA 
PRIPREME I POSTUPAK PRI RAZORUŽANJU ITALIJANSKIH ORUŽANIH SNAGA[1]</strong></p>
<p align="center"><strong>Strogo poverljivo</strong></p>
<p>K-t NEM. TRUPA U HRVATSKOJ</p>
<p>Ia, br. 20/43. Str, pov.</p>
<p>Veza: Ia, br. 13/43. str. pov.[2]</p>
<p>O. U., 6 8 1943.</p>
<p>3. primerk</p>
<p>3. primerak</p>
<p>114. LOV. divizijiSS-DIV. „PRINC EUGEN&quot;</p>
<p>Za načelnika!</p>
<p>Samo po oficiru!</p>
<p>6. 8. u 23,55[3]</p>
<p>Kao dopuna gore navedenog naređenja naređuje se:</p>
<p>1.) Naređenje za nastupanje trupa i za izvršenje ostalih mera biće izdato 
pod šifrom „Akse&quot;.4</p>
<p>2.) Kada nastupi vreme, treba zadržati na našoj strani one komandante 
italijanske vojske i milicije s njihovim jedinicama koji su voljni da se sa nama 
bore, a ostale razoružati. Sprovođenje ovih mera u slučaju šifre 
„Akse&quot; za-hteva da odmah započnu pregovori komandanata sa mesnim ital. 
komandama i komandantima jedinica, da bi se doznao stav starešina. Pri tome 
nije merodavno samo prazno obećanje, nego stvarno držanje. To zahteva 
kontrolu. Pokreti jedinica koji moraju početi sa šifrom „Akse&quot; ne smeju 
se odugovlačiti.</p>
<p>Pripreme za taj korak moraju se do u tančine izvršiti, a nemačke oficire 
koji će voditi pregovore odrediti poimence.[5]</p>
<p>Imena određenih oficira treba dostaviti komandantu.</p>
<p>Krug osoba upoznatih sa tim merama treba svesti na neophodnu meru, da bi se 
na svaki način izbeglo opravdano podozrenje ital. komandi. Svaki nepromišljen 
i preuranjen postupak nižih komandi može da dovede do najtežih posledica.</p>
<p>U slučaju da kod suprotne strane ne postoji spremnost za pregovore, treba 
starešine odmah staviti u pritvor. U tom smislu treba takođe izvršiti 
pripreme koje garantuju uspeh.</p>
<p>Prilikom pregovora treba se pozivati na viteštvo i dosadašnje drugarstvo po 
oružju, dok s druge strane treba jasno ukazati na novu izdaju koju sigurno nije 
želela italijanska vojska. Osim toga, treba naglasiti da u slučaju odbijanja 
saradnje nemačke jedinice imaju naređenje da ih razoružaju i da su spremne da 
to bezobzirno izvrše, već zbog njihove sopstvene bezbednosti. U tom slučaju 
snage nemačkog Vermahta ne bi im mogle obezbediti zaštitu od napada bandi koji 
se očekuju, niti organizovano povlačenje italijanskih jedinica.</p>
<p>3.) Da bi se sprečilo da Italijani prodaju oružje bandama, divizije su ovlašćene 
da preko odgovarajućih posrednika kupuju italijansko oružje. U tu svrhu će 
vojni intendant u Hrvatskoj dostaviti blagajnama 114. lov. div. i SS-div. 
„Princ Eugen&quot; telefonski 10 miliona kuna.</p>
<p>Iznose koji se daju za kupovinu oružja treba posebno čuvati i posle završetka 
akcije izvestiti.</p>
<p align="center"><strong>Liters</strong></p>
<p>Dostavljeno:Ia 3. primerak,</p>
<p>114. lov. div.,1. primerak</p>
<p>SS-div., 2. primerak [6]7.2.43 . . . [7]</p>
<p>&nbsp;</p>
<p>1 Snimak originala (pisanog na mašini) u AVII, NAV-T-314, r. 557,. s. 
1036—7. Na margini prve stranice originala rukom je dopisano neko-liko nečitljivih 
reci i parafa.</p>
<p>2 Obaveštenje od 26. jula 1943. da je maršal Badoljo (Badoglio) preuzeo 
vlast u Italiji i da ne treba više računati na Kraljevinu Italiju kao na 
saveznika Nemačkog Rajha (AVII, NAV-T-314, r. 557, s. 1028—9).</p>
<p>3 Datum i čas dopisani rukom.</p>
<p>4 Vidi dok. br. 109, 116 i 132.</p>
<p>5 Vidi dok. br. 74, 134 i 166.</p>
<p>6 Ove dve divizije kao primaoci su precrtane rukom.</p>
<p>7 Datum s nečitljivim parafom dopisan rukom.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_115.htm"><b>Prethodni dokument</b></a></TD>
<TD><a href="4_12_3_117.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
