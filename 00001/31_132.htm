<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_131.htm"><b>Prethodni dokument</b></a></TD>
<TD><a href="31_133.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="EN-GB" style="font-size:10.0pt;mso-bidi-font-size:11.0pt">PO 
DRUGI PUT U BRIGADI</span><span lang="EN-GB" style="font-size:10.0pt;mso-bidi-font-size:12.0pt"><o:p>
</o:p>
</span></b></p>
<p class="MsoNormal" style="margin-top:10.0pt;text-indent:14.0pt;line-height:
91%"><span lang="EN-GB">Noću 17. 7. 1943. godine napadali smo Praču. Bila sam 
tada u 1. četi 1. bataljona. U prvom naletu likvidiran je otpor na željezničkoj 
stanici i okolnim kućama. Neprijatelj se pod našim pritiskom povukao na uzvišenje 
iznad naselja i odatle počeo gađati minobacačima po nama. Ovo nas je zateklo 
nespremnim, a neprijatelj je gađao precizno.</span></p>
<p class="MsoNormal" style="text-indent:14.0pt;line-height:91%"><span lang="EN-GB">Od 
eksplozije mina poginuo je puškomitraljezac Mile Marko i Ivo, borac iz 
Dalmacije čije sam prezime zaboravila. </span><span lang="DE" style="mso-ansi-language:
DE">Ja sam teško ranjena. </span><span lang="EN-GB">Mina me prosto sasekla, a 
od udara izgubila sam svijest. Koliko sam tako ležala ne znam. Kad sam se 
povratila, pored mene nije bilo nikog od mojih drugova. Vjerovatno su mislili da 
sam mrtva, pa u žurbi, pod pritiskom oklopnog voza koji je došao, nijesu imali 
vremena da me ponesu. Saznanje da sam ostala sama i da ću živa pasti u ruke 
neprijatelja unijelo je u mene samrtni strah. Našla sam se u najtežoj 
situaciji u kojoj se partizan mogao naći.</span></p>
<p class="MsoNormal" style="text-indent:14.0pt;line-height:91%"><span lang="EN-GB">Mi 
smo često razgovarali o mogućnosti dolaska u takav položaj i svi smo bez 
razmišljanja nalazili da je bolje sam sebi oduzeti život nego dozvoliti 
neprijatelju da to on učini, uživajući u našim mukama i ponižavanjima. Zato 
sam i ja, čim sam postala svjesna svog položaja, pošla rukom za pušku koja 
je ležala pored mene. </span><span lang="DE" style="mso-ansi-language:DE">Ali 
ruke su mi bile nemoćne. Sama nijesam ništa mogla učiniti, nikog nije bilo ko 
bi mi mogao pomoći. </span><span lang="EN-GB">Rane su krvarile, a bolovi 
postajali sve jači. Jedina nada i je bila da me brzo ne pronađu i da rane 
iskrvare pa da na taj način sa životom okončam, ne dajući prilike neprijalju 
da se u mojim mukama naslađuje. Dvadesetu godinu jesam bila napunila, a na 
pamet mi nije padalo ni iznakaženo lice, ni slomljena noga, ni rane po rukama. 
Jaukala nijesam, jer jauke nije imao ko da čuje, nije bilo nikog ko bi me tješio 
i hrabrio. Trudila sam se da sačuvam prisebnost i hrabrila sam sebe, da se 
dostojno držim ako me ipak živu nađu, da se ne obrukam pred mojim drugovima, 
da ne tražim milostinju, da im prkosim. A iznad svega sam priželjkivala da me 
smrt prije njih stigne. Ali ni u tome nijesam imala sreće. </span><span lang="DE" style="mso-ansi-language:
DE">Osjetila sam žagor koji mi se približavao. Onda sam jasno razabrala nekog 
kako viknu:<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Eno, tamo, 
jednog majku mu njegovu!<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Znala sam da se to odnosi na mene. Čini mi se da me to nije ništa 
uzbudilo, da neminovni i neposredni susret sa neprijateljem nije izazvao nikakav 
posebni strah kod mene. Bili su iznenađeni kad su vidjeli da sam žensko. 
Nazivali su me pogrdnim riječima, jedan me udario nogom, podsmijevali su se 
bombi koja mi je visila o opasaču i koju su nemilosrdno otkinuli sa njega. 
Jedan je rekao da me treba na mjestu ubiti, čemu sam se intimno radovala. Drugi 
je uzvratio da bi to bio isuviše fin postupak prema banditkinji.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Ja sam ćutala kao da mi je bilo sasvim svejedno šta će uraditi, jer 
dobrog ništa nijesam ni očekivala. </span><span lang="EN-GB">Poslije su doveli 
bolničara koji me je previo. Cijepali su ono odjeće na meni, prevrtali me i 
maltretirali pa sam ponovo pala u nesvjest. Kad sam se osvijestila, vidjela sam 
da se nalazim u nekoj kući i da pored mene stoji stražar sa oružjem. Poslije 
toga, ubačena sam u &quot;G&quot; kola, voza za koji nisam znala u kom pravcu 
se kreće. Ležala sam na patosu. Prilikom vožnje često sam gubila svijest. 
Pored mene se nalazila jedna djevojka iz Prače koja je bila ranjena u toku 
borbe, a nju je pratila majka. </span><span lang="DE" style="mso-ansi-language:DE">Od 
njih sam tražila vode. Usta su mi bila suva. Nijesu mi je dale. Naprotiv, 
stalno su me vređale i psovale, govoreći da mi neće niko dati vode, da mi 
treba sipati so u rane jer sam ja prošle noći jurišala na njihove. 
&quot;Ranili ste mi djete&quot;, — prosiktala je žena na mene. Na uvrede 
nisam odgovarala. Trpjela sam iako su bolovi bili sve jači. Dugo je trajalo ovo 
putovanje. Mislila sam: gdje li ću stići? </span><span lang="EN-GB">Po dolasku 
u nepoznato mjesto, sa stanice sam prebačena u bolnicu. Nisam smjela nikog da 
pitam gdje se nalazim, jer su stražari motrili na nas. Tek kasnije sam saznala 
da sam u Sarajevu u bolnici i da se u mojoj sobi nalaze ranjene partizanke 
Smilja Rodić i Nevenka, Dalmatinka, koja je pre rata bila učiteljica. Kad ne 
bi bilo nikoga u sobi sem nas, šapatom smo se sporazumjele odakle su i kako su 
dospjele u bolnicu.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal"><span lang="EN-GB">Oporavljala</span><span lang="EN-GB" style="mso-ansi-language:HR"> 
</span><span lang="EN-GB">sam</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">po</span><span lang="HR" style="mso-ansi-language:HR">č</span><span lang="EN-GB">ela</span><span lang="EN-GB" style="mso-ansi-language:HR"> 
</span><span lang="EN-GB">razmi</span><span lang="HR" style="mso-ansi-language:HR">š</span><span lang="EN-GB">ljati</span><span lang="EN-GB" style="mso-ansi-language:HR"> 
</span><span lang="EN-GB">kako</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">se</span><span lang="EN-GB" style="mso-ansi-language:HR"> 
</span><span lang="EN-GB">izvu</span><span lang="HR" style="mso-ansi-language:HR">č</span><span lang="EN-GB">em</span><span lang="EN-GB" style="mso-ansi-language:HR"> 
</span><span lang="EN-GB">odavde</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">da</span><span lang="EN-GB" style="mso-ansi-language:HR"> 
</span><span lang="EN-GB">ponovo</span><span lang="EN-GB" style="mso-ansi-language:HR"> 
</span><span lang="EN-GB">do</span><span lang="HR" style="mso-ansi-language:HR">đ</span><span lang="EN-GB">em</span><span lang="EN-GB" style="mso-ansi-language:HR"> 
</span><span lang="EN-GB">u</span><span lang="EN-GB" style="mso-ansi-language:HR"> 
</span><span lang="EN-GB">svoju</span><span lang="EN-GB" style="mso-ansi-language:HR"> 
</span><span lang="EN-GB">jedinicu</span><span lang="HR" style="mso-ansi-language:HR">. 
</span><span lang="EN-GB">Ali, nakon zvjesnog vremena razbolela sam se i od 
pegavog tifusa. Bila sam jako oslabila i iznemogla. Čak mi je i kosa bila 
opala, pa sam izgledala kao avet. Tek posle mjesec dana počela sam se oslanjati 
na noge. </span><span lang="DE" style="mso-ansi-language:DE">Počela sam sama da 
se poslužujem. </span><span lang="EN-GB">Kada sam se oporavila, ustaše su mene 
i ove drugarice prebacile u neki dom u gradu. Prilikom prebacivanja mislile smo 
da je došao kraj životu, pa smo prkosno zapjevale partizansku pjesmu. Ustaše 
su nas ućutkivale pogrdnim rečima i pretile nam.</span></p>
<p class="MsoNormal" style="line-height:91%"><span lang="EN-GB">Kada su nas 
prebacile u taj dom, situacija je bila nešto bolja. Mogle smo se kretati u 
krugu i razgovarati. </span><span lang="DE" style="mso-ansi-language:DE">Nakon 
nekoliko dana počele su nas voditi da radimo po kućama. Jednog dana došla je 
u dom Joka Banjac i tražila od ustaša da joj daju jednu devojku da radi kod 
nje. Na naše čuđenje ustaše su joj dodelile mene. (Poslije sam saznala da je 
i njen sin u partizanima). Kada je došla kod nas u logor, ispitivala nas je 
odakle smo rodom. Odvela me je u njen stan. Ja sam u početku mislila da ću kod 
nje raditi, ali me je ona posle nekoliko časova odvela kod njene sestre Jele 
Bojić, čiji je muž bio neki rukovodilac u &quot;Crnoj kući&quot; u Banja 
Luci. Kod Jele sam radila i svakodnevno išla u kupovinu na pijacu.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Jednog dana priđe mi nepoznat čovek i reče: &quot;Zdravo drugarice&quot;. 
Iznenađena ovim, nisam smjela ništa da odgovorim, bojeći se provokacije. Po 
povratku kući, ispričala sam ovaj slučaj Jeleni. &quot;Ništa se ne plaši, 
to su tvoji&quot; — misleći na ilegalne radnike. Slijedeće večeri pojavi se 
na vratima taj isti čovek i Jelena me upozna s njim. </span><span lang="EN-GB">Tako 
sam upoznala Milorada Tošića. S njim je u društvu bio i Viktor Živković i 
jedna žena. Moja gazdarica Jela napomenu da je to taj čovek, pokazujući na Tošića, 
koji me se javio na ulici, dodajući mi: &quot;Ti možeš slobodno sa njima o 
svemu razgovarati&quot;.</span></p>
<p class="MsoNormal" style="line-height:91%"><span lang="EN-GB">Poslije kraćeg 
razgovora sa Tošićem, pitali su me da li bih želila da ponovo pođem u 
partizane. Ja sam, naravno, rekla da bih to vrlo rado učinila, ali ne znam na 
koji način ću izaći iz grada. Drug Tošić mi reče da pričekam nekoliko 
dana dok mu stigne veza i da će me prebaciti u Igmanski odred. Nije prošlo 
dugo vremena, kasno uveče na vrata banu jedna žena, muslimanka, koja mi je 
donela odjeću, naravno sa zarom kao što i ona nosi, kako bi se lakše mogla 
kretati. Pošto sam se presvukla, ja i ova žena napustile smo Jelinu kuću i 
otišle do kuće Tošića i to kod njegovog brata blizu Ilidže. Ovaj me je 
odveo u šumu iznad vrela Bosne i predao me drugovima iz Igmanskog odreda.</span></p>
<p class="MsoNormal" style="text-indent:19.0pt;line-height:91%"><span lang="EN-GB">Kada 
sam ponovo ugledala drugove sa petokrakama na kapama, toliko sam bila uzbuđena 
da u prvi mah nisam mogla izgovoriti ni reči. Došavši u odred, ispričala sam 
drugovima kako sam na Prači ranjena i zarobljena, kako sam posle ozdravljenja 
bila prebačena kod one žene i sve što sam doživela do dolaska kod njih. Bez 
obzira što sam se ponovo našla u partizanima, stalno sam mislila na svoju 
brigadu.</span></p>
<p class="MsoNormal" style="text-indent:19.0pt;line-height:91%"><span lang="EN-GB">Kad 
je jedna grupa boraca bila određena za popunu u Ramsku brigadu javila sam se i 
ja da bih lakše došla u kontakt sa 3. krajiškom brigadom. </span><span lang="DE" style="mso-ansi-language:DE">I 
jednog dana, početkom jula 1944. godine, želja mi se ostvarila.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">Kada 
je moja brigada bila blizu, otišla sam u nju. Drugovi iz moje čete su odnekud 
saznali da sam ostala živa i isto tako su želeli da što pre dođem kod njih. 
U brigadi sam ostala sve do završetka rata i krajem 1945. godine sam 
demobilisana.<o:p>
</o:p>
</span></p>
<span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">Bosiljka MILUNOVIĆ RODIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_131.htm"><b>Prethodni dokument</b></a></TD>
<TD><a href="31_133.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

