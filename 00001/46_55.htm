<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_54.htm"><b>Prethodni dokument</b></a></TD>
<TD><a href="46_56.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading31" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;line-height:normal;mso-pagination:
widow-orphan lines-together;page-break-after:avoid;background:transparent"><a name="bookmark42"><span lang="HR" style="mso-fareast-language:HR">Napad 
na Bučje i poraz 1. bojne 4. gorskog zdruga</span></a></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;
mso-fareast-language:HR">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;
mso-fareast-language:HR">Poslije neuspjele neprijateljeve ofanzive </span><span lang="HR" style="font-size:12.0pt;mso-fareast-language:DE">»</span><span lang="DE" style="font-size:12.0pt;mso-ansi-language:DE;mso-fareast-language:DE">Braun</span><span lang="HR" style="font-size:12.0pt;mso-fareast-language:DE">« 
</span><span lang="HR" style="font-size:12.0pt;mso-fareast-language:HR">i povlačenje 
dijela snaga sa grebena Papuka i Ravne Gore, na Bučju se zadržala 1. bojna 4. 
gorskog zdruga 1. gorske divizije. Bez dvoumljenja, Štab 12. slavonske divizije 
donio je odluku da se odmah izvrši napad i oslobodi Bučje zbog njegovog 
prirodnog, geografskog i taktičkog položaja, ali još više što se Bučje kao 
opštinsko mjesto od decembra 1941, kada je prvi put oslobođeno, neprekidno 
nalazilo u srcu slobodne teritorije.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;
mso-fareast-language:HR">Na Bučje su napadala četiri bataljona: 1. i 4. 
bataljon 12. slavonske i 1. i 2. bataljon 17. slavonske brigade. Na osiguranju 
prema Pakracu nalazili su se 2. i 3. bataljon 12. brigade, s tim, što je 3. 
bataljon, bez jedne čete, dobio zadatak da prethodno likvidira njemačku posadu 
koja se utvrdila na Cikočkoj glavici iznad samog sela Cikota. Napad je otpočeo 
8. aprila 1943. u 12 sati, a borba se vodila do 22 sata uveče. Na glavnom i težišnom 
pravcu Veliko brdo - Bučje, napadao je 1. bataljon 12. brigade ojačan sa 3. četom 
3. bataljona. U prvoj fazi borbe napad je bio oštar, ali nedovoljno organizovan 
i bez podrške vatrenog sistema. Bio je otežan i zbog solidno organizovane 
odbrane neprijatelja koja se oslanjala na duboko iskopane i balvanima utvrđene 
rovove. Brisani prostor ispred prednjeg kraja odbrane i dobro organizovani 
vatreni sistem bili su, takođe, ozbiljna prepreka za borce 1. bataljona.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;
mso-fareast-language:HR">Do 15 sati bataljon je izvršio 3 napada, ali ni jedan 
nije do kraja uspio zbog snažnog otpora neprijatelja i zbog nesnalaženja nižeg 
star<span style="mso-ansi-font-size:12.0pt" class="Bodytext0">ješinskog 
sastava, koji su se, uglavnom, orijentisali na juriše koji nisu imali obezbjeđenu 
vatrenu podršku. Kasnije, kada se komandant 12. slavonske brigade Josip 
Antolović lično angažovao oko organizacije vatrenog sistema i bombaških 
grupa, napad je bio kvalitetniji, a i tempo prodiranja i silina udara. Poslije 
trećeg napada borci su uspjeli da uz podršku vatre izvrše podilaženje, a 
zatim na juriš zauzmu tri bunkera. Cijena tog uspjeha bila je velika. Iz stroja 
je izbačeno 19 boraca, od toga 11 poginulo i 8 ranjeno.</span></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext0">I 
četvrti bataljon koji je učestvovao u napadu, imao je slične teškoće kao i 
prvi, ali su njegovi borci i starješine bili znatno oprezniji i lukaviji. U 
toku borbe imali su samo 2 poginula i 9 ranjenih boraca. Ukupni gubici 2. i 4. 
bataljona iznosili su 17 poginulih i 17 ranjenih boraca. Kada se likvidacija 
neprijateljeve posade približavala kraju, jer je odbrana poslije 10 sati žilave 
borbe dovedena u stanje zamorenosti i krajnje iscrpljenosti, od Štaba 12. 
divizije stiglo je naređenje da se dalji napad na Bučje obustavi.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:
footnote">[1]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext0">U 
teškoj borbi ustaška bojna je pretrpjela teške gubitke, jer su iz stroja izbačena 
102 neprijateljeva vojnika, od toga 42 poginula i 60 ranjenih. Sutradan, 10. 
aprila, ustaška bojna povukla se u Pakrac i odvezla poginule i ranjene.<a style="mso-footnote-id:
ftn2" href="#_ftn2" name="_ftnref2" title><sup><span style="mso-special-character:
footnote">[2]</span></sup></a> Teški gubici neprijateljeve vojske ubjedljivo 
govore o žestini i upornosti boraca 12. i 17. slavonske brigade. Bez obzira na 
to što se neprijatelj branio iz solidno izgrađenih bunkera i dubokih rovova, 
ojačanih trupcima i balvanima, moralna snaga i izdržljivost boraca 12. i 17. 
slavonske brigade bila je veća. Napad na Bučje nije bio okrunjen potpunim uništenjem 
ustaške bojne, ali je neprijatelj doživjeo potpun moralni i taktički poraz.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext0">U 
analizi slabosti koje su se ispoljile u napadu na Bučje, istaknuto je da u 
napadu na bunkere nije upotrebljen top 45 mm koji je jedinicama stajao na 
raspolaganju. Dok su borci 1. i 4. bataljona ginuli i prolijevali krv pred 
neprijateljevim bunkerima, top s poslugom nalazio se u selu Budići neiskorišćen.</span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><i><sup><span style="mso-special-character: footnote; mso-fareast-language: HR" lang="HR">[1]</span></sup></i></a><i><span lang="HR" style="mso-fareast-language:HR">) 
    Arhiv VII, </span><span style="mso-ansi-language:EN-US;mso-fareast-language:DE">f. 
    </span><span lang="HR" style="mso-fareast-language:HR">NOP-a k-908 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 7/3 i k. 908 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 8/3.</span><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title><i><sup><span style="mso-special-character: footnote; mso-fareast-language: HR" lang="HR">[2]</span></sup></i></a><i><span lang="HR" style="mso-fareast-language:HR">) 
    Arhiv VII, f. NOP-a k. 407 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 46/4.</span><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_54.htm"><b>Prethodni dokument</b></a></TD>
<TD><a href="46_56.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

