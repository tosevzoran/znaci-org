<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_2.htm"><b>Prethodni dokument</b></a></TD>
<TD><a href="27_4.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading31" align="center" style="margin-top:0mm;margin-right:0mm;
margin-bottom:0mm;margin-left:61.0pt;margin-bottom:.0001pt;text-align:center;
text-indent:-61.0pt;line-height:normal;mso-pagination:widow-orphan lines-together;
page-break-after:avoid;background:transparent"><a name="bookmark3"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">SUZA 
U OKU KOMANDANT</span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">A</span></p>
<p class="Bodytext1" style="margin:0mm;margin-bottom:.0001pt;text-align:justify;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Odmah posle ručka 
otegle se kolone našeg bataljona i drugih jedinica brigade. Gacamo duboki sneg 
po planini koja liči na talasastu visoravan izbrazdanu mnogobrojnim 
dubodolinama. Marš se forsira i kretanje je sve napornije jer prelazimo mnogo 
brda i jaruga.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Utonuo 
sam u misli. Predstoji nam važan zadatak: likvidirati jako nemačko-ustaško 
uporište Sitnicu na putu Banja Luka — Mrkonjić-Grad. Kažu, možemo zateći 
i četnike koji su se tamo sklonili pred naletom naših jedinica. Nemamo tačan 
pregled neprijateljevih snaga. Ne znamo tačno ni njihov raspored. Pretpostavka 
je da će glavne snage biti koncetrisane na bregu oko džamije. Treća četa 2. 
bataljona upravo je dobila taj pravac, njoj je za podršku dodeljeno naše 
mitraljesko odeljenje.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Kada 
su počele padati prve topovske granate, već se spuštao mrak. Nismo uspeli da 
se neopaženi privučemo neprijateljevim položajima iako nam je do Sitnice bilo 
preostalo još dosta puta. Treba očekivati prve sudare negde oko pola noći. 
Granate se rasprskavaju svuda unaokolo; najmanje je onih koje svojom blizinom 
ugrožavaju naše kolone. Da li to oni rasteruju strah ili su nas stvarno 
osetili? A mogućno je da su obavešteni o našem nailasku, pošto je deo 
stanovnika sela kroz koja prolazimo pod jakim četničkim uticajem.</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR">Najzad, 
s desne strane začulo se pripucavanje. Najpre kratki i retki rafali, a zatim 
sve gušći i nama brži. To je naša 1. četa, koja je, skrenuvši nešto 
ranije s glavnog pravca našeg nastupanja, naišla na prve neprijateljeve 
vojnike. Naš švarcloze je bio za tren oka skinut s konja, Treća četa je već 
uzimala borbeni raspored i spremala se za okršaj. Vojo Mićković, Vlado Radević 
i ja poneli emo na leđima teške delove rastavljenog mitraljeza. U etreljačkom 
smo stroju, imamo još i puške.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Eno ih! — javi se 
neko.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Dočekali su nas 
vatrom. Guramo po snežnom bespuću, Otvaramo i mi vatru. A zatim gromko 
„ura&quot; i kao da smo udvostručili snage i korak. Kod četnika se oseća 
kolebanje: vatra im je neuravnotežena, jenjava. Sjurili smo ih u neku duboku 
jarugu. Preko nje, na prvom brdu, sve blesnu od dejstva pešadijskog i 
artiljerijskog oružja. Sada nas vide i znaju gde smo, pa je vatra snažnija.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ispred nas je povisoko 
brdo, potpuno belo. Na podnožju, gde počinje uspon, ima nešto razređenih 
oniskih stabljika, koje ne predstavljaju nikakav zakon. Topovi nas odavno 
prebacuju, a otkako smo počeli grabiti kosom ovog brda, kao da su i bacači 
prestali da cas traže. Vatra sve žešća. Uspeli smo da savladamo najveći i 
najstrmiji deo brda i nađosmo se u voćnjacima s retkim golim drvećem. Tu i 
tamo primećuju se i neke zidine. Napred, na vrhu brda, plamti uraganska paljba 
iza tamnog, malo uzdignutog polukruga koji kao jedva vidljiv zid obuhvata čitav 
vrh brega. Poslužšgi smo se svim što je moglo da posluži kao zaklon. 
Usporili smo nastupanje. Počeli smo, zapravo, da se prebacujemo pomažući 
jedni druge vatrom. Sada su već i ručne bombe dopirale do nas.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sve jasnije su se 
videle konture bunkera, a levo od njega zidovi neke građevine. Sa oba pravca 
sipala je vatra bez prestanka. Naš streljački stroj ležao je za jednim 
zasekom, sličnom brazdi, visine tridesetak santimetara, čiji je ravnomerni luk 
obuhvatao prednji deo neprijateljevog utvrđenja. Na prelomima te brazde gotovo 
nije bilo snega. Od prvog suereta s neprijateljem to je bio prvi prirodni zakon. 
Iako nizak, jedva da se glava zakloni, izvanredno nam je poslužio pred tako 
jakim i dobro napravljenim utvrđenjima.<o:p>
</o:p>
</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Pod neprestanom vatrom 
iz bunkera, uspeli smo za kratko vreme da vešto postavimo naš teški 
mitraljez, čije dejstvo su očekivali svi drugovi s velikim nestrpljenjem. 
Vlado je pred sobom držao kutije s punim mitraljeskim redenicima, ja sam bio uz 
njegovo levo rame predržavajući redenik, koji je pri brzoj paljbi naš 
mitraljez snažno vukao. Za mitraljezom, takođe levo, nalazio se u poluležećem 
stavu Vojo. Oružjem je spretno i pribrano rukovao kao stari ribar kormilom čamca 
na uzburkanom moru. Zaklonjen gvozdenim štitom mitraljeza, Vojo se koristi 
malim otvorom na štitu, kroz koji pogled prelazi preko nišana, da bi uočio 
otvore na bunkeru odakle bije automatska paljba. Nas dvojica to takođe radimo, 
pridižući glave s vremena na vreme. Nije prošlo mnogo vremena, a po štitu našeg 
mitraljeza počelo je da dobuje nepijateljevo olovo. Bilo je trenutaka kad je čitav 
rafal zasuo naš „švarcloze&quot;, Nad glavama nam šišti bezbroj 
mitraljeske tanadi.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Desno od nas su oba 
Marka, a levo Milan i Nikola. Oni nas upozoravaju na ručne bombe upućene na naše 
mitraljesko gnezdo, koje svojim šištanjem i povremenim svetlucanjem otkrivaju 
pravac svoga leta. Milan, zamenik komandanta, naročito je aktivan. Obilazi nas. 
Nastoji da se nekako primakne džamiji, smatra da će tamo najpre da popusti 
neprijateljeva odbrana. Pri prvom pokušaju bio je lakše ranjen. Međutim ne 
odustaje od svoje namere.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Dugo smo već na snegu, 
a neprijatelj ne posustaje. Reklo bi se da se vatra pojačava. Prenosi se naređenje 
komandira da oni koji imaju dve bombe pošalju jednu streljačkim strojem. On je 
odredio Draga, Dimitrija i Baja da bombe najfolje iskoriste. Prasak naših bombi 
udvostručava grmljavinu. Pre nego što smo stigli ovde morali smo isturiti 
jednu grupu bombaša; ona je išla petnaestak metara ispred stroja i negde u 
blizini sadašnjih naših položaja utrošila desetak bombi, da bi poslednje 
ostatke neprijatelja saterala u ovaj bunker, na čijem bliskom odstojanju već 
nekoliko časova vodimo. borbu bez predaha.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Tražili smo upotrebu 
našeg bacača. I ubrzo, negde iz pozadine, počeo je bacač da dejstvuje, ali 
cilj nije pogađao; pojedine mine eksplodirale su blizu našeg stroja. Gađao je 
zidine džamije, a nijedna mina nije eksplodirala unutra. Baš tada ranjena su 
dva druga; nalazili su se blizu zidina a neprijateljeva paljba je bila tako učestana 
da smo posumnjali da nisu ranjeni i od naših mina.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Naš poredak bio je 
prilično zgusnut: drug do druga na odstjanju tri-četiri metra. Luka prenese 
Vladu vest o pogibiji Draga Kekovića. Vojo i ja smo je dobro čuli, tako da 
Vlado nije imao potrebe da nam je ponovi. Nije prošlo mnogo vremena, a sa levog 
krila doneše glas da je poginuo Milan Raspopović; nešto kasnije — Dimitrije 
Šaranović i Nikola Perović. Nastojimo da ne smanjimo vatreni pritisak i da 
neprijatelj ne primeti naše gubitke. Skoro bez zastoja biju automatska oružja 
s obe strane. Meci su toliko izrovali zemlju na brazdici pred našim glavama da 
smo Vlado i ja morali povremeno da skidamo s glave i vrata grumenčiće zemlje. 
Vojo je bio pošteđen toga, jer su rasprnutu zemlju odbijali štit i telo 
mitraljeza.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Nas trojica smo bili 
tako blizu da smo se dodirivali ramenima. Osećali smo svaki pokret jedan 
drugome. Nismo ispuštali iz vida neprijatelja: ravnomerno, i bez naročitog 
dogovaranja, smenjivali smo se u osmatranju. Bilo je kraćih predaha, za 
nekoliko sekundi. Kratko su prenošene razne poruke i naređenja komande čete. 
Bili smo, zapravo, jedno mitraljesko odeljenje i dejstvovali smo i disali kao 
jedan čovek. Vesti o bolnim gubicima javljane su suvo, stezalo nam se u grlu i 
vilice se kočile...</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Pridržavao sam rukama 
Vojovu glavu. Malo iznad desne obrve, više ka sredini čela, jedva se primećivala 
mala crna mrlja. Niz prste mi je klizila topla Vojova krv pomešana s parčićima 
platna i kože; na glavi je i dalje stajala, okrenuta malo na stranu, njegova kožna 
„pilotska&quot; kapa. Pogledao sam Vlada. Naše oči su se srele; očevidno 
njegov pogled bio je upućen k nama ranije. Bilo mu je jasno. Za tren oka se vučki 
bacio na mitraljez. Nije mu bilo stalo da li dobro nišani, samo je pritiskao na 
obarač. To su bili reski i otegnuti rafali revolta i osvete, i počasna paljba 
palom drugu. Nije dopustio da neprijatelj, a ni naši drugovi osete da je naš 
mitraljez ma i za trenutak prekinuo vatru.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Metak je prošao tačno 
kroz uski razrez na štitu mitraljeza i Voja pogodio pravo u glavu. Dubok uzdah, 
oštri šum,a zatim poduži fijuk metka koji se negde daleko u mraku izgubio, 
klonulost Vojovog tela i njegovo naglo naslanjanje na mene — sve se to 
odigralo u jednom mahu. Nisam sebi mogao verovati. Ti pokreti i ti šumovi 
metaka bili su česti. Dizali smo se i saginjali bezbroj puta, bili smo u 
neprekidnom fizičkom dodiru, često priljubljeni, da bismo uz skladno sadejstvo 
omogućili što bolje funkcionisanje našeg dragocenog oružja. Isto se desilo i 
ovog puta, ali nije bilo tog zlokobnog uzdaha. Kada je formirano naše 
odeljenje, u njegov sastav smo ušli nas trojica — po jedan iz svake čete 
bataljona (prva je bila Piperska, druga Kučka, a treća Bjelopavlićka). Naše 
odeljenje je, dakle, bilo oličenje bataljona u malome. Sada je poremećeno to 
jedinstvo — Vojo je bio u beznadežnom ropcu.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Vuka, Lukina sestra, 
donela je odmah s Milkom neka improvizirala nosila, načinjena od motaka sirovog 
drveta. Povukli smo Voja nekoliko metara naniže i stavili ga na nosila. Njih 
dve su zatim podigle nosila i odnele dalje. Pre toga previle su ranu debljim 
zavojem i gazom.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ostao sam s Vladom. 
Nismo ispalili ni nekoliko rafala, a naš mitraljez je stao. Bilo je nemogućno 
rastaviti ga na licu mesta a ne izložiti se otvorenoj opasnosti. To je uvideo i 
komandir, pa nam je rekao da se povučemo desetak metara iza jednog zida i da 
pokušamo da ga opravimo. Zid je visok oko metar i po i ne mnogo dugačak. 
Verovatno je nekada bio strana jedne seoske kuće. Okolo ima još nekih zidina 
raznolikog oblika i veličine, ali nijedna viša od jednog metra. Vlado je čučnuo. 
Ostavio sam ga da sam pokuša da otkloni zastoj. Nismo mogli obojica da radimo 
jednovremeno. Uspravio sam se i naslonio pušku na zid. Sad je Lola bio uz moje 
desno rame. Došao je s levog krila. Prenosi mi neka zapažanja o toku borbe, 
pominje poginule druge, kao da proverava da li sam u toku. Tražimo zajednički 
rupe na bunkeru odakle svetluca neprijateljeva tanad i tamo upravljamo naše 
karabine. U kratkim prekidima rafala čuje se duboko, potmulo stenjanje — to 
se Vojo u poslednjem ropcu delio sa životom. Teško mi ga je gledati i slušati, 
ali ipak — nisam kadar da sprečim da moj pogled ne skrene k njemu.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Lola se naglo povi i 
uhvati za glavu. Zar opet? Ne, nije.. . nije mogućno! Sa njegovog levog obraza 
krv je gusto navirala.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Dobro je, dobro je, 
nije ništa strašno! — reče mi.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Milka se odmah našla 
tu i konstatovala da je rana površinska, premezala je jodom i gazom, a onda 
stavila laki zavoj. To Loli nije smetalo da se ponovo uspravi uz moje rame i da 
nastavi borbu. U stvari, puščani metak ovlaš mu je zakačio lice i napravio 
tanki zarez; kao da je proleteo ne metak, nego oštar nož.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Počela je da nas 
obuzima nervoza. I komanda čete se uznemirila. Poginuli su nam još: Ante 
Bakotić, Jakov Petković, Mate Živković, Joso Čular i Vlado Đukić — sve 
novi drugovi iz Dalmacije i od Bosanskog Grahova. Upućen je poziv Dušku da 
donese teški bacač kod nas i da odatle dejstvuje, On objašnjava da je to 
protiv svih propisa. Ne vidi da do cilja ima više od sedamdeset, osamdeset 
metara; mina sa tog rastojanja ide gotovo vertikalno i pri jačem strujanju 
vazduha može se vratiti u cijev! Ipak će pokušati. Idemo ponovo napred. S 
Vladom sam na istom mestu na kojem smo ranije bili s mitraljezom koji smo 
ostavili pozadi. Nismo mogli da ga opravimo. Jedna poluga mu se savila i u ovim 
uslovima se nije mogla ispraviti. Kvar je, izgleda, nastao onda kada je Vlado počeo 
sam da puca; bio sam tada zauzet s Vojom, te mu nisam mogao pridržavati 
redenik.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Čujemo da nam je došla 
u pomoć 1. četa. Tako nam je desno krilo bilo osigurano. Naš bacač je uspeo 
da u unutrašnjost zidina džamije, koja je pretvorena u tvrdu tačku odbrane 
neprijatelja, ubaci nekoliko mina. Nastalo je komešanje kod neprijatelja. 
Javljaju nam zdesna da su primetili da se nekoliko njih izvuklo iz bunkera i 
pobeglo u noć. Uskoro, šapatom, do nas dopire komanda oba komandira da se 
pripremimo za juriš; prenosimo je dalje na levo krilo. Juriš će početi ručnim 
bombama. To će biti znak i druge komande ne treba očekivati. Odstupanja nema, 
a ne može ga stvarno ni biti. Imam utisak da su ostale jedinice levo i desno 
izvršile zadatak. Tokom noći čuli smo njihovo nastupanje. Odavno se čuje 
paljba — ali samo kod nas. Okolo međutim, rekao bih, sve je tiho, bez pokreta 
i šuma. Osećamo da se primiče jutro. U slučaju našeg odstupanja, 
neprijatelj bi imao priliku da se naslađuje pucajući na nas po pustom, snežnom 
terenu bez šume i bilo kakvih drugih zaklona. Zar ostaviti toliko drugova 
nadomak pobede i vratiti se natrag praznih ruku? Šta će, onda, ostati od 
ugleda čete i bataljona? Juriš je jedini izlaz. Jedinstvena misao prožimala 
je svakoga od nas. Komanda čete kao da se konsultovala na četnoj konferenciji 
i od svih nas dobila jednodušno odobrenje za odluku. Snage imamo, umor i hladnoću 
ne osećamo.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sve je bilo tiho, nigde 
se nije čuo pucanj kada sam već u praskozorju bio na bunkeru i brojao koracima 
odstojanje do mesta gde smo pre nekoliko minuta stegli naše mišiće i krenuli 
u poslednji juriš. Dan je počeo da rudi kada sam odozgo, okrenuvši se za 
sobom, skrenuo pažnju na to malo rastojanje od svega dvadeset i tri koraka. Na 
toj blizini smo, dakle, izdržali praktički čitavu noć na snegu, u vatrenom 
okršaju bez predaha. Zbog toga se i ne sećam kako smo brzo pretrčali taj put 
i kada je prestalo da puca; upravo, sećam se da se sve to odigralo, tako reći, 
u tren oka.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sa bunkera koji je bio 
pokriven poletelo je nekoliko nas ka zidinama džamije. Bila je puna Nemaca i 
domobrana. Samo nekoliko njih dočekalo nas je s rukama podignutim u znak 
predaje — ostali su bili mrtvi ili teško ranjeni. Nekoliko bacačkih mina, 
koje su eksplodirale unutra, napravile su stravičnu pustoš, pravu kasapnicu. Džamija 
nije bila velika, ali su joj zidovi ostali netaknuti, pa je dejstvo granata 
unutra bilo strašno. Između bunkera i džamije ležalo je nekoliko desetina 
mrtvih neprijateljevih zojnika. U prvom času smo ih preskočidi. Sada se nešto 
zadržavamo i proveravamo da li ima živih. Vidimo leš žene s nemačkom vojničkom 
bluzom; suknja, čarape i cipele bili su civilni. Bila je okrenuta ničice s 
poluotvorenom bluzom na prsima, sva u krvi. Neko joj je stavio na prsa hiljadu 
kuna, novčanicu ustaške ,,Nezavisne Države Hrvatske&quot;, umazanu krvlju. Možda 
je to i sama uradila u poslednjim samrtničkim grčevima. U svakom slučaju, ova 
novčanica je simbolično prikazivala platu za sramnu službu koja je, eto, 
jedan ljudski život izravnala s bezvrednom novčanicom. Ne znam da li se onda 
za te novce moglo kupiti dve kutije cigareta.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Čuo se odnekle dečji 
plač. Živci su nam, zbog teške borbe i studene noći, toliko popustili da je 
bilo mogućno očekivati svakakve halucinacije. Ali svi smo ga jasno čuli. 
Neobično je bilo jedino to što je plač dopirao negde iz zemlje. Sem nas i 
neprijatelja nikoga nema. Kako bi i moglo biti? Šta će ovde deca? Zar su mogla 
preživeti ovu stravičnu noć? Neko je viknuo:</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Unutra je, na dnu 
bunkera!</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Unutrašnjost bunkera 
imala je nekoliko prostorija raspoređenih na dva sprata; dete je zaista bilo na 
dnu, u poslednjoj, zajedno s mrtvom majkom. Predali smo ga na čuvanje odborniku 
mesnog seoskog odbora. Ubrzo smo otkrili tajnu neobičnog prizora. To su bili 
dete i žena četničkog vojvode Drenovića. Ona se zvala Zorka. Možda je s 
njom bio i njen muž, pa je u toku borbe umakao, ostavljajući njih dvoje 
Nemcima i prepuštajući ih neizvesnoj sudbini.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ispod brega vijugala je 
cesta. U blizini džamije bila je jedna kućica, jedina koja se videla u bližoj 
okolini. Primećivalo se da su zidovi nekada bili u požaru. Krov je na njoj nov 
i nekako na brzu ruku sastavljen i nasađen; prozori napola razvaljeni. To je 
ovde jedino sklonište za naše ranjenike i sanitet. Na nekoliko koraka od kuće, 
iznad samog puta, pored sveže iskopane rake ležalo je deset palih drugova. Sem 
Voja, svi su iz 3. čete. Sada je i Vojo s njima. Zajednički su živeli, 
zajednički su se borili i pali u istoj borbi i na istom mestu — zajednički 
će, eto, biti i pokopani. S kapom u ruci stajao je iznad duboke rake nem i bez 
pokreta naš komandant Koča. S druge strane rake prema njemu stajala je 3. četa 
u nešto izlomljenom poretku. Na Kočinom licu, koje je bilo okrenuto desetini 
palih proletera, podrhtavali su u grču stegnuti mišići; njegove tako živahne 
i vedre oči bile su sada setne i orošene. Jedna topla, ljudska suza pala je na 
tlo kraj buduće humke ..</span><span lang="SR-CYR" style="mso-fareast-language:SR-CYR">.</span></p>
<p class="MsoNormal" align="right" style="text-align:right"><span style="mso-fareast-language:
SR-CYR">Momčilo VUČEKOVIĆ</span></p>
<p>
<br>
<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_2.htm"><b>Prethodni dokument</b></a></TD>
<TD><a href="27_4.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
