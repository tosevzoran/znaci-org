<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_195.htm"><b>Prethodni dokument</b></a></TD>
<TD><a href="4_14_3_197.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA JASENlČKE GRUPE BRIGADA OD 25. 
JUNA 1944. KOMANDANTU SMEDEREVSKOG KORPUSA O BORBAMA PROTIV DELOVA KOSMAJSKOG 
NOP ODREDA KOD DRUGOVCA1</strong></p>
<p>[Grb] KOMANDA JUGOSLOVENSKE VOJSKE</p>
<p>U OTADŽBINI GORSKI ŠTAB 73/8.2</p>
<p>Br. Službeno</p>
<p>25. juni 1944 god.</p>
<p>SLOBODNE SRPSKE PLANINE</p>
<p>Izveštaj o borbi na&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>dan 24 ov. mca. —</p>
<p align="center">KOMANDANTU SMEDEREVSKOG KORPUSA</p>
<p align="center">— POLOŽAJ —</p>
<p>Na dan 25.3 ov. mca oko 14. časova krenuli smo zajedno sa kapet. Đorđevićem4 
iz s. M. Orašja ka kosi (k. 233) gde smo izbili na Orašačku kosu a prema (k. 
233) i razvili se tako da je na desnom krilu bila 7 brigada, Jasenička brigada 
i na levom krilu 5 brigada. U rezervi koju je vodio kapet. Đorđe-vić bila je 
jedna četa 7 i 4 brigade cela 8 brigada i pratnja kapet. Đorđevića. —</p>
<p>Kada smo izbili na kosu (k. 233) dobili smo vatru od strane komunista sa 
desnog boka i leđa a koju je vatru primila 7 i 4 brigada i počela odmah 
odstupati a u istom momentu i kapet. g. Đorđević sa celom rezervom odstupio i 
izgubio se u nepoznatom pravcu.5</p>
<p>Potporučnik Bogićević6 videći ovu situaciju naredio je levo krilo napred 
a u isto vreme i desno krilo prihvatilo je borbu i posle kraćeg puškaranja 
Jasenička brigada pošla je na juriš i zauzela položaj koji su držali 
komunisti, a komunisti su se povukli u paničnom begstvu ka Badljevici primajući 
borbu na svakom nailazećem položaju tako da smo mi morali stalno podilaziti 
položajima koje su oni držali. —</p>
<p>Pred Badljevicom uhvaćena je veza sa Gardom, koja je nailazila ka našem 
desnom krilu a komunisti su razbijeni i pobegli koristeći sumrak u raznim 
pravcima ka Makovici a jedna manja grupa ka Lunjevcu (Konjska) našta je Jase-nička, 
jedan deo 4, 5 i 7 brigade krenula ka s. Selevcu gde smo prenoćili. —</p>
<p>Ljudstvo je u ovim borbama premoreno, boso i potrebna je hitna popuna 
municije kao i odmor ljudstva. —</p>
<p>Snabdevanje ljudstva na terenu nemoguće je duvanom pošto ga nema a nema ni 
novaca radi kupovine duvana. —</p>
<p>Gubitci na našoj strani 2 mrtva iz 7 brigade i 4 ranjena, — a kod 
komunista 2 mrtva i oko 15 ranjenih. —</p>
<p>Sve starešine i ljudstvo iz Jaseničke brigade je se pokazalo dostojno date 
reči Komandantu Korpusa kapetanu g. Lazoviću pri polasku.</p>
<p>Komandant kapetan Živan V. Antonijcvić</p>
<p>&nbsp;</p>
<p>1&nbsp; Original (pisan olovkom, ćirilicom) u Arhivu VII, Ca, k. 94, reg. 
br. 9/4 (S-V-15431).</p>
<p>2&nbsp; Odnosi se na Štab Jaseničke grupe brigada. Pod tim brojem bila je i 
Podunavska brigada.</p>
<p>3&nbsp; Omaška, treba: 24.</p>
<p>4&nbsp; Ranić.</p>
<p>3 Borba je vođena protiv delova Kosmajskog NOP odreda. Vidi Zbornik, tom I, 
knj. 9, dok. br. 51.</p>
<p>6 Radosav, komandant 8 (podunavske) brigade.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_195.htm"><b>Prethodni dokument</b></a></TD>
<TD><a href="4_14_3_197.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
