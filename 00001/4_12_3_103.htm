<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_102.htm"><b>Prethodni dokument</b></a></TD>
<TD><a href="4_12_3_104.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>SUMARNI IZVEŠTAJ 1. BRDSKE DIVIZIJE OD 10. JULA 1943. 
O BORBAMA PROTIV JEDINICA NOVJ U TOKU OPERACIJE „ŠVARC&quot;[1]</strong></p>
<p>1. BRDSKA DIVIZIJA</p>
<p>Ia</p>
<p>Kom. mesto div., 10. juli 1943.</p>
<p align="center">IZVEŠTAJ 1. BRD. DIV. O ANGAŽOVANJU U CRNOJ GORI</p>
<p align="center">A.) SITUACIJA</p>
<p>Posle napuštanja kubanskog mostobrana,[2] 1. brd. divizija stiže u aprilu 
1943. g. železničkim transportom u Srbiju. Divizija se prebacuje u područje 
Novi Pazar — [Kosovska] Mitrovica — Kuršumlija na odmor i remont. Za 
popunjavanje postojećih praznina, stalno pristižu personal, konji i oprema.</p>
<p>Krajem meseca divizija dobija zapovest za pripremu jednog poduhvata u Crnoj 
Gori za uništenje četnika (srpsko-crnogorskih nacionalista) i komunista.</p>
<p><em>Komunisti </em>su u kasnu zimu i proleće 1943. razbijeni od nemačkih 
jedinica u Bosni i odbačeni na jugoistok.[3] Naišli su na <em>četničke 
jedinice</em>, na organizaciju koja je formirana od bivših jugoslovenskih 
oficira najpre za zaštitu domovine od preovlađivanja komunista i angažovana 
za borbu protivu komunističkih jedinica. Onda su vođe ove organizacije, s 
obzirom na iskrcavanje Saveznika koje se kasnije očekivalo, s engleskom podrškom 
i uticajem na Balkanu pripremale ustanak i borbu protiv sila Osovine. Četničke 
jedinice koje su se nalazile na liniji zaprečavanja na Drini i Pivi nisu mogle 
odoleti naletu fana-tički borbenih i strogo vođenih komunističkih jedinica i 
potisnute su. Postojala je opasnost da će komunisti prodreti do obasle i 
severne Albanije.</p>
<p><em>Zemljište:</em></p>
<p>Za čitavo crnogorsko područje karakteristična je nepregledna neprohodnost 
planinskog zemljišta, izbrazdanog mnogim rekama i potocima koji mnogim često 
neposrednim promena-ma pravca daju jednu potpuno besistemnu sliku predela. Nigde 
se ne može utvrditi pravi sastav glavnih planinskih lanaca i masiva kao na 
primer u Alpima.</p>
<p>Zemljište između srpsko-albanske granice i doline Lima, koja se proteže 
koso ka pravcu nastupnog marša divizije, izdiže se postepeno od istoka ka 
zapadu i proseca se duboko usečenim, često uzanim dolinama. Najvažniji drum, 
koji proseca ove planine, vodi od Peći na zapad preko prevoja Čakor od oko 
1800 m visine, koji se možda može uporediti sa jednim od prevoja u nizu 
dolomitskih drumova. Brda s obe strane druma dostižu visinu do 2500 m. Istog 
sastava je i planina između doline Lima i gornje doline Tare. Na jugu 
crnogorsko područje zatvaraju krševita albanska brda.</p>
<p>Vegetacija do doline Tare sastoji se uglavnom iz lisnate šume koja je većinom 
prošarana gustim šumarcima. Cetinar-ska šuma se retko sreće. Zapadno od 
gornje doline Tare uzdiže se kraški plato planine Sinjajevine. On se na istoku 
i se-veru ograničava dolinom Tare, na zapadu i jugozapadu dolinom Morače, 
Komarnice i Pive. Zapadno od planine Sinjajevine, od valovitog delimično 
bezrodnog planinskog predela, uzdiže se najviši planinski masiv Crne Gore, 
divlja, visokogor-ska planina Durmitor, koja daleko unaokolo nadvisuje sve 
visove. Zapadno odatle nastavlja se dalje valovita visoravan do trougla reka 
Tare — Pive. Obe ove rečne doline, koje su poput kanjona oko 1000 m duboke, 
delimično gotovo vertikalno usečene, samo su na nekim mestima prelazne i čine 
veliku terensku prepreku. U svojoj divljini i dubini one se ne mogu uporediti ni 
sa jednom, a takođe ni sa najdubljom dolinom u Alpima.</p>
<p><em>Vegetacija zapadno </em>od Tare znatno je manja nego istočno od reke i 
sve više opada prema zapadu.</p>
<p><em>Stanje voda:</em> U leto neki potoci potpuno presuše, tako da, osim 
nekih mesta za snabdevanje vodom, u čitavom predelu nema vode.</p>
<p><em>Klima:</em> Još u maju i sve do početka juna na visovima preko 1500 m 
delimično ima snega. Veoma mnogo kiše, samo malo lepih dana. Preko noći 
temperature znatno opadnu.</p>
<p align="center">B.) IZVOĐENJE OPERACIJE</p>
<p align="center">I <em>sektor</em></p>
<p><em>Prodor divizije u području Berane — Andrijevica i zadobijanje zaprečne 
linije Sihovići — Kolašin.</em></p>
<p>1.) <em>Pripreme i koncentracija snaga </em>od 1 — 12. 5. 43.</p>
<p>Početkom maja vrše se izviđanja 1. brd. div. za predstojeće angažovanje. 
U kamufliranoj formi oživeli su drumovi koje oficiri izviđaju duboko u Crnu 
Goru, kao i prevoje i mogućnost zaprečavanja odnosno iznenadnog posedanja i vrše 
pripreme da bi, u slučaju potrebe, isturene male borbene grupe blagovremeno 
zauzele dominantne tačke. Mora se računati s time da će neprijatelj kad mi počnemo 
prelaziti granicu dizati u vazduh mnogobrojne mostove kao i da će zapre-čavati 
presudne prevoje.</p>
<p>Usled zaoštrene situacije radi daljeg prodiranja komunista, 1. brd. divizija 
nastupa 8. 5. iz područja Mitrovice na zapad.</p>
<p><em>Jedan prednji odred</em>, koji se sastojao iz jedne motocikli-stičke čete, 
jedne teške čete, dve lovačke čete ukrcane na kamione i jedne inžinjerijske 
motorizovane čete, otpočinje sa napadom na Andrijevicu, imajući pritom da 
savlada 1800 m visok prevoj na Cakoru, koji je obavijen oblacima i leži pod 
snegom. Već oko podne postignut je dnevni cilj, udaljen 150 km. Na prevoju 
1600, koji leži 10 km zapadno od Andrije-vice, vrše se osiguranja.[4]</p>
<p>Iz Novog Pazara i Mitrovice maršuje po <em>jedna ojačana pukovska grupa. </em>Marš 
severne grupe (99. brd. lov. puk) vodi preko Rožaja, a odatle preko teško 
prelazne planinske staze za Berane. Južna marševska grupa (98. brd. lov. puk) 
sledi prednji odred. Komandno mesto divizije prebacuje se 12. 5 iz Mitrovice u 
Adrijevicu.</p>
<p>2.) <em>Zauzimanje Šahovića i Kolašina. Prodor u planinu Sinjajevinu od 
13. do 19. 5.</em>[<em>5</em>]</p>
<p><em>Situacija kod neprijatelja</em> razvijala se do ovog dana toliko da 
izgleda da težište komunističkog udara dolazi iz severoza-padnog pravca preko 
područja Šahovići — Mojkovac u pravcu Berane — Andrijevica. Inače jake 
komunističke snage pritiskuju sa severa na Nikšić.</p>
<p>Korpus je izdao diviziji zapovest da se zapreci Lim od Bijelog Polja do 
Andrijevice kako bi se sprečilo prodiranje neprijatelja preko ovog sektora na 
istok i jugoistok. Osim toga, divizija ima zadatak da izvrši prepad na četnički 
glavni stan u Kolašinu, u kome je još do pre neki dan boravio vođa ove 
organizacije, Draža Mihailović, kao i da razoruža i zarobi četničke 
jedinice. Sektor divizije koji je određen zapovešću pruža se u širinu od 
preko 60 km. Divizija stoji <em>pred odlukom </em>da resi zadatak napadom ili 
odbranom. Posle odmeravanja svih mogućnosti, komandant divizije se odlučuje da 
odbaci neprijatelja koji se nalazi sa težištem u području južno od Bijelog 
Polja i da prodre do Šahovića, da zauzme Kolašin sa ciljem da odmah potom 
zauzme u napadu visove zapadno od sektora puta Šahovići — Kolašin i da ih 
zapreci.</p>
<p>14. 5. kreće ojačani 99. brd. lov. puk iz Berana ka severu i posle kratke 
borbe zauzima raspored za borbu u području južno od Bijelog Polja, zauzima u 
delimično žilavim borbama 16. 5. Šahoviće i odbacuje narednih dana žilavog, 
borbenog neprijatelja sa kota jugozapadno od Sahovića na sektor zaprečne 
linije koja je određena zapovešću.</p>
<p><em>Prednji odred</em> [„Daumiler&quot;] divizije prodire u zoru 14. 5. u 
četničko gnezdo Kolašin, zarobljava vođe koji se tamo nalaze i razoružava 
preko 2000 četnika.[6] Ovaj napad uspeva bez prole-vanja krvi zahvaljujući 
planskoj pripremi, munjevitom zahvatu i mirnom držanju svih prisutnih vođa i 
jedinica. U toku oba naredna dana dolazi do različitih razilaženja u mišljenju 
i zategnutosti sa Italijanima, radi čije su se tolerancije i podrške 
organizovali i borili četnici. Niže italijanske komande nisu bile blagovremeno 
obaveštene o naredbi 1. brd. divizije za razoružanje i razbijanje ove 
organizacije.</p>
<p>Ojačani 98. brd. lov. puk stiže iza prednjeg odreda u dva dnevna marša u 
Kolašin, delovi puka se transportuju kamionima po četama i probijaju se duž 
doline Tare na sever do Mojkovca. Pokazuje se da se prodor divizije u Kolašin 
izvršio baš u pravo vreme. Dok se 98. brd. lov. puk nalazi u maršu, prodiru 
jake komunističke snage na visove zapadno i severozapadno od Kolašina, 
odbacuju četnike i preispituju teren u dolini sa izviđačkim jedinicama. Stiže 
ojačani 98. brd. lov. puk i otima nerijatelju deo po deo posednutih visova. 
Napad se vodi u teško prohodnoj visokoj planini, otežan najgorim vremenskim 
prilikama. Pored borbenih trupa, ističu se i sve jedinice anga-žovane za 
snabdevanje i dotur.</p>
<p>Način vođenja borbe neprijatelja je savremen i težak. Mi smo bili 
naviknuti da izviđamo, da udarimo na neprijatelja, da ispitamo front pojačanim 
izviđanjem i tada da napadnemo i uništimo neprijatelja, odnosno da ga 
odbacimo. Ovde imamo puno posla sa neprijateljem čija snaga leži u taktici 
partizanskog ratovanja[7] i koji je u najvećoj meri zaštićen terenom. On uvek 
uzmakne odlučnoj borbi. Noć i maglu obimno iskorišćuje, prodire u front i 
napada tada sa svih strana pojedina uporišta i istaknute visinske položaje. On 
je majstor u borbi u šumi. Osobenost planine omogućava da je jedan jedini 
mitraljez u stanju da na ovladanim položajima satima zadrži čitavu četu dok 
preko drugih kota ne uspe zamašnije okruženje od strane neprijatelja.</p>
<p>Napad ojačanog 99. brd. lov. puka u području Sahovića potiskuje 
neprijatelja na severozapad.[8] Ovaj povlačenjem iz-begava uništenje i izgleda 
da se na severu pregrupiše. Stiče se utisak da neprijatelj pokušava da 
iskoristi međuprostor širok oko 25 km koji još postoji između severnog krila 
divizije i južnog krila susedne divizije.</p>
<p>Da bi se ovo sprečilo, okreću se usiljenim maršom privedeni Brd. lov. bat. 
54 i III/79. brd. art. puka iz područja An-drijevice na sever; oni treba, u slučaju 
potrebe, da udare u bok neprijatelja koji se probija duž druma Bijelo Polje — 
Pri-jepolje. Dok se odvija ovaj- pokret, zaoštrava se situacija na južnom 
krilu divizije u području Kolašina. Pukovska grupa koja tamo napada, nalazi se 
u teškoj borbi. Samo korak po korak uspela je da se probije na širinu fronta 
od blizu 40 km prema naređenoj liniji zaprečavanja. U dolini Morače pokušava 
neprijatelj, koji ponovo nastupa, da opkoli puk na južnoj strani i da napadne 
preko Kolašina na bok i pozadinu. Udar će ugroziti put za dotur i neprijatelj 
će se preko nezaštićenog međuprostora prebaciti u severnu Albaniju. Iz tog 
razloga prekidaju marš Brd. lov. bat. 54 i III/79. brd. art. puka i prebacuju 
se preko Andrijevice u Kolašin za ojačanje 98. brd. lov. puka. Delovi se 
prebacuju uz pomoć motorizacije.</p>
<p>Ova, pod prinudnim stanjem improvizovana, motorizacija, ranije prednjeg 
odreda, sada lov. bataljona, je naročito teška, pošto se za to potrebni 
transportni prostor mora uzeti od službi za dotur. Ove su u opremi i kapacitetu 
i same već ograničene, jer je upravo pitanje ovih nedostataka ostalo otvoreno 
usled još nezavršenog odmora i popune divizije. Zbog toga će se, usled hitne 
situacije, smanjiti porcije hrane, naročito hleba.</p>
<p>17. 5. se i dalje najavljuju jake neprijateljske snage u nastupanju kroz 
dolinu Morače ka jugu prema Podgorici [sada: Titograd]. I ovde preti prodor 
neprijatelja usmeren k sever-noj Albaniji. Tamo se dovodi i angažuje jedan, 
diviziji no-vopridodati, motorizovani puk sa zadatkom zaprečavanja. Pritom 
treba istaći podvige jedinice koja nije navikla na planine i koja nije 
opremljena za takve prilike.</p>
<p>Do 19. 5. je uspelo da se neprijatelj odbaci u područje zapadno i 
jugozapadno od Kolašina, da se ovlada kotama i da se time otkloni opasnost 
opkoljavanja.[9] Do 19. 5. uveče dostig-tiuta je na celom frontu divizije 
linija zaprečavanja. Međuprostor u severnom sektoru divizije zatvara se novim 
dovođenjem jednog bugarskog peš. puka i u vezi sa 2 italijanska ba-taljona, 
koji nastupaju od Bijelog Polja na sever na neposredan zahtev 1. brd. div.</p>
<p>Neprijatelj je napustio svoje pokušaje da prodre u sektor 1. brd. div. i 
povlači se pred celim frontom na zapad. Vesti govore da on sada pokušava da sa 
glavninom prodre preko Podgorice u Albaniju. 20. 5, korpus izdaje zapovest da se 
ojačani 99. brd. lov. puk po dovođenju bugarskih snaga smeni sa fronta i da se 
pomeri iza levog krila divizije.[10] Do 25. 5. smenjen je 99. brd. lov. puk, do 
27. 5. izvršeno je pregrupisavanje.[11]</p>
<p align="center"><em>II sektor</em></p>
<p align="center"><em>Prelaženje planine Sinjajevine i zadobijanje puta 
Pljevlja — Savnik</em></p>
<p>Zatvoren je veliki obruč oko komunističkih jedinica, koje se procenjuju na 
ukupnu jačinu od oko 12.000 do 15.000 vojnika. Sada je potrebno suziti obruč 
pritiskom sa svih strana i sabiti i uništiti neprijatelja između Tare, Pive, 
Šavnika i planine Durmitora.</p>
<p>Pritom se 1. brd. div. daje zadatak da pređe i očisti od neprijatelja 
visoko kraško područje planine Sinjajevine između Tare i gornje doline Morače. 
Glavne teškoće koje treba da se savladaju leže, pored teške prohodnosti 
zemljišta, na polju snabdevanja. Potrebno je snabdeti jedinicu hranom za 4 
dana, pošto nije više moguć planski dotur na ovim udaljenostima i zbog 
neprohodnosti zemljišta. Osim toga i stanje voda pri-činjava teškoće. 
Visoravni krasa potpuno presuše u početku leta. Da bi se udovoljilo svim 
zahtevima, improvizuje se u najskorije vreme jedan nosački bataljon iz snaga 
Kopnene vojske. Moraju se iznajmiti tovarna grla; ranci, samari i sedla se 
moraju prikupljati odnosno izraditi iz priručnih sredstava.</p>
<p>27. 5. nastupa na zapad ojačani 99. brd. lov. puk iz područja južno od 
Kolašina, dostiže dolinu Morače i nastupajući kroz ovu zauzima za tri dana 
sektor Gusinja za zaprečavanje kraške oblasti prema jugu.</p>
<p>31. 5. nastupa 98. brd. lov. puk, prelazi krašku oblast i dostiže u dva 
dnevna marša put Pljevlja — Savnik. 99. brd. lov. puk pomera se u 14-časovnom 
maršu kroz planinu od sektora Gusinja u područje Šavnika. Pokreti se 
obavljaju gotovo bez kontakta sa neprijateljem. Komunisti su se, posle 
razbijanja njihovog pokušaja da probiju obruč na istočnom frontu, povukli na 
zapad u područje Savnik — Žabljak — planina Durmitor.[12]</p>
<p align="center"><em>III sektor</em></p>
<p align="center"><em>Napad na planinu Durmitor i prodor do Pive</em>[13]</p>
<p>1.) <em>Situacija</em></p>
<p>Neprijatelj je dalje umakao. Sa prikupljenim snagama pošlo mu je od ruke da 
prodre sa delovima iz planine Durmitor na zapad preko Pive i da ovde probije 
obruč. Pregrupisava-njem i dovođenjem novih snaga, obruč se ponovo zatvara.</p>
<p>2.) <em>Napad na planinu Durmitor.</em></p>
<p>Sa jakim zaštitnicama neprijatelj brani ulaz na planinu Durmitor od 1. brd. 
div. Njegova glavna borbena linija naslućuje se na prevojima. Zadatak divizije 
je da napadne neprijatelja na planini Durmitor, da izvojuje prevoje i da ih 
zapreči.</p>
<p>Posle podrobnog izviđanja, pripreme za napad i za snab-devanje, divizija 
stupa u napad 7. 6.</p>
<p>99. brd. lov. puk prodire 7. 6. iz područja Šavnika i severno odatle sa 
juga i istoka prema prevojima južno od planine Durmitor. Pre svega, neprijatelj 
pruža jači otpor samo pred južnim krilom divizije. Na severnom krilu dolazi 
do oštrijih borbi tek u toku dana kada se čete iz kotline Dobri do penju prema 
prevoju zapadno odatle. Neprijatelj brani kotlinu na grebenima. Jedinica 
ostvaruje u pogledu planinarenja i borbe najveće uspehe.</p>
<p>98. brd. lov. puk zadobija 7. 6 rejon polaznog položaja za napad i zaposeda 
pri tom Žabljak uz slab neprijateljski otpor.</p>
<p>Na severu se između severnog krila i Tare priključuje bugarski 61. peš. 
puk, koji je podređen diviziji. Na zapadu se 99. brd. lov. puku priključuje 
itilijanska divizija „Ferara&quot; [Fe-rrara], čije je nastupanje i priključenje 
uvek u skladu sa molbama 1. brd. divizije.</p>
<p>Napad 98. brd. lov. puka na neprijatelja na grebenu zapadno od Zabljaka 
nailazi 8. 6. najpre na uporan otpor koji u popodnevnim časovima biva 
slomljen.[14] Puk se probija i osvaja dominantne kote 2103—2196, prema kojima 
neprijatelj vrši u toku noći i u rano jutro 9. 6. snažne protivnapade, koji 
donose neznatne naše gubitke. Dobij a se utisak da se neprijatelj utvrdio između 
Tare, Sušice (pritoke Tare, usečene poput kanjona) i planine Durmitora i da 
ovde hoće da se brani. Po mišljenju divizije, radi se o zaštitnicama glavnine 
neprijateljskih jedinica koje se bore zapadno od Pive, koje nisu mogle da 
pobegnu i koje se, izgleda, nemajući izlaza, ovde utvrđuju za ogorčenu borbu. 
Prema tome, komandant divizije se odlučuje da opkoli i uništi neprijatelja, počinjući 
izdaleka sa zapada sa 99. brd. lov. pukom.</p>
<p>99. brd. lov. puk je oslobodio puteve koji vode preko klanaca kod Dobrog 
dola. Sada puk dobija zadatak da, uprkos teškim uslovima terena i znatnijim 
naporima, prodre zadnjih dana brzo na sever, da osvoji pozadinu neprijatelja i 
da dokrajči okruženje neprijateljskih snaga koje se drže pred 98. brd. lov. 
pukom.</p>
<p>Puk stupa 9. 6. u napad prema severu i osvaja do večeri dominantan greben u 
pozadini neprijatelja, koji je, pod utiskom da će biti opkoljen, napustio svoje 
položaje pred 98. brd. lov. pukom i povlači se prema severozapadu u trougao 
Tare i Pive.</p>
<p>Komandant divizije odlučuje se za gonjenje.</p>
<p>3.)<em> Prodor do Pive</em></p>
<p>99. brd. lov. puk stupa 10. 6. u poteru i do večeri istoga dana osvaja 
Polje. Pri tom hvata, razbija i uništava jake delo-ve neprijatelja. Ojačani 
99. brd. lov. puk je prevalio ove mar-ševe i borbe pri velikoj žegi, kroz 
bezvodni kras i sa punim prtljagom.</p>
<p>98. brd. lov. puk zadaje udar neprijatelju koji se povlači i odbacuje 
preostale delove istog na sektor Sušice i uništava ih.</p>
<p>99. brd. lov. puk poseda 11. 6. liniju zaprečavanja na Pi'vi. Front prema 
zapadu. Time je obruč opkoljenog neprijatelja sužen na najmanji prostor. Vrše 
se pripreme da se sa juriš-nim odredima upadne u kotlinu preko duboko usečene 
doline Pive, koja delimično leži na strmoj padini dubokoj 1000 m, u cilju 
vezivanja neprijateljskih snaga. U toku narednih dana po planu se čisti pređeno 
područje od neprijateljskih ostataka, svakodnevno se hvata veliki broj 
razbijenih delova, odnosno uništava.</p>
<p>Jedna četa, formirana od svih delova divizije uz učešće delova bugarskog 
61. peš. puka i italijanske divizije „Ferara&quot;, pod komandom komandanta 
divizije, dostigla je 11. 6. najviši' vrh planine Durmitor, Bobotov kuk (2.522 
m), i istakla na njemu ratnu zastavu Rajha kao i italijansku i bugarsku zastavu.</p>
<p>16, 6. divizija dobija zapovest za polazak na drugi zadatak.[15] Borba za uništenje 
komunističkih bandi je završena, glavnina neprijatelja razbijena, pobijena 
odnosno zarobljena. Samo malim snagama je uspelo da probiju front na slabom 
mestu na severozapadu obruča.</p>
<p align="center">C.) USPESI DIVIZIJE</p>
<p>1.) <em>Komunisti</em></p>
<p>Izbrojano mrtvih 831.</p>
<p>U mestima mnogo mrtvih od tifusa, koji se tačno nisu mogli obuhvatiti zbog 
opasnosti od zaraze. Zarobljeno: 498, od toga streljano 411.</p>
<p>2.) <em>Plen:</em></p>
<p>5 minobacača, 21 mitraljez, okruglo 600 pušaka, automata, artiljerijske, 
minobacačke i pešadijske municije.</p>
<p>Po iskazu zarobljenika, neprijatelj je prilikom povlačenja zakopao 
mnogobrojno oružje, bacio u klisure i pre svega potopio u Pivu.</p>
<p>3.)<em> Četnici:</em></p>
<p>a)Pri razoružanju četnika dobijeno je: 3.200 zarobljenika, mrtvih nema.</p>
<p>b)Od ratnog materijala obezbeđeno je: 5 teških minobacača, 25 mitraljeza, 
okruglo 3000 pušaka mnogobrojna artiljerijska, minobacačka i pešadijska 
municija.</p>
<p>4.) <em>Prevaljene dužine marša i visinske razlike </em>98. i 99. brd. lov. 
puka od polaska iz rejona zbora Mitrovica — Novi Pazar do završetka operacija 
(8. 5—10. 6. 1943):</p>
<p>—&nbsp; &nbsp;98 brd. lov. puk: 365 marševskih kilometara. Visinska 
razlika oko 11.500 m</p>
<p>—&nbsp; 99. brd. lov. puk: 290 marševskih kilometara (Novi Pazar — 
Polje). Visinska razlika oko 12.500 m.</p>
<p>Podvizi divizije[16] našli su svoje priznanje u jednom telegramu komandanta 
Jugoistoka i u završnoj dnevnoj zapovesti komandanta nemačkih trupa u 
Hrvatskoj. Ona glasi: „Vojnici!</p>
<p>Operacije protiv četnika i komunista su završene. Glavnina neprijatelja je 
uništena. Samo delovima je uspelo da umaknu ostavljajući za sobom opremu i 
ranjenike. I njih ćemo razbiti. Krvavi gubici neprijatelja iznose najmanje 
10.000, ispadanja iz stroja usled bolesti ne mogu se još sagledati. Plen je 
veliki.</p>
<p>Nemačke i savezničke trupe stajale su prema jednom neobično žilavom i 
ogorčeno borbenom neprijatelju i izvršile zadatke pri najtežim terenskim i 
vremenskim uslovima radi čega mogu biti s pravom ponosne. Posebno treba istaći 
podvige 1. brd. div. pri prodoru od Kolašina preko neprohodnih kraških planina 
i preko Durmitora do Tare i Pive i podvige SS-divizije, kojoj je uspelo da u 
najkraćem vremenu odbaci jedinice od Šavnika prema Čemernu i da prodre preko 
neprohodnih masiva u Mratinje. Jako velike teškoće mogle su savladati sve 
jedinice i komande angažovane za snabdevanje, kao i jedinice za vezu. I ovi 
zadaci su primerno rešeni.</p>
<p>Treba istaći podvige avijacije koja je neumornim angažo-vanjem znatno podržavala 
borbu jedinica kopnene vojske i nanosila neprijatelju znatne gubitke.</p>
<p>Zahvaljujem svim oficirima, službenicima, podoficirima i vojnicima za 
njihovu hrabrost i zalaganje.</p>
<p>S dubokim poštovanjem sećaćemo se onih drugova koji su pali na polju časti. 
Oni će nam uvek služiti za primer!</p>
<p>Mi ne znamo koji će nam se zadaci ubuduće postaviti, ali znamo da vršimo 
svoju dužnost.</p>
<p>Živeo firer!&quot;</p>
<p>Prilozi:</p>
<p>5 skica[17]</p>
<p>1 Snimak dokumenta (pisanog na mašini) u AVI I, NAV-T-78, r. 332, s. 
6289986—99.</p>
<p>2U originalu piše: „Kubanbriickenkopf&quot;.</p>
<p>3 Reč je o operacijama „Vajs I i II&quot;. Vidi dok. br. 13, 23, 30, 33 i 
38.</p>
<p>4 Vidi dok. br. 61 i 64.</p>
<p>5 Vidi dok. br. 65, 66 i 70.</p>
<p>6Vidi dok. br. 66.</p>
<p>7 U originalu piše: „Kleintaktik&quot;.</p>
<p>8 Nemačka Borbena grupa „Remold&quot;, uz snažnu podršku avijacije, 
potisnula je delove 1. proleterske NOU brigade i 17. maja 1943. zauzela Sahoviće 
(kod Bijelog Polja). Vidi tom II, knj. 9, II deo, dok. br. 2; tom IV, knj. 13, 
dok. br. 218.</p>
<p>9 U rejonu Mojkovca i Kolašina, 2. proleterska udarna divizija NOVJ, pod 
pritiskom delova 1. brdske divizije, povukla se preko r. Tare i na levoj obali 
organizovala odbranu s ciljem da spreči prodor ka Žabljaiku. U međuvremenu, u 
dolini r. Platnice (kod pl. Umova), 4. proleterska udarna brigada okružila je 
delove Prednjeg odreda „Daumiler&quot;, ali su je delovi 1. brdske divizije od 
s. Lipova i Kolašina napali s leđa i posle žestokih borbi deblokirali svoje 
okružene delove i zauzeli dominantne visove (tom IV, knj. 13, str. 509, 550 i 
553; Oslobodilački rat naroda Jugoslavije, knj. 1, str. 427 i 428).</p>
<p>10 Komandant nemačkih trupa u NDH naredio je 19. maja 1943. u 23,50 časa da 
se delovi 99. brd. lov. puka pomere u rejon Mateševa, a da njihov rejon preuzmu 
7.24. puk 104. lov. div. i bugarski 61. peša-dijski puk (AVII, NAV-T-315, r. 
64, s, 125—331).</p>
<p>11 Komandant 1. brdske divizije formirao je tri pukovske borbene grupe: 
Borbenu grupu „Zalminger&quot; sa 1/98. i Brd. lov. bat. 54; Borbenu grupu 
„Daumiler&quot; sa 3/98. i 2/98. pukom i Borbenu grupu „Remold&quot; sa 99. 
pukom (bez 1/99) (AVII, NAV-T-315, r. 64, s. 125—331; ratni dnevnik 1. brdske 
divizije).</p>
<p>12 Kod s. Đurđevića Tare (blizu Žabljaka), 27/28. maja 1943. godine, 3. 
proleterska (sandžačka) udarna brigada 1. proleterske udarne divizije NOVJ prešla 
je r. Taru, porušila most i delom snaga posela levu obalu reke a drugim delom 
se orijentisala prema pl. Sinjajevini. Preko Tare se prebacila i 7. divizija 
NOVJ u cilju organizovanja odbrane na levoj obali od ušća r. Sušice nizvodno 
do s. Šćepan Polja (Sutjeska, zbornik sjećanja, knj. 2, str. 435; knj. 3, 
str. 45, 46 i 107).</p>
<p>13 Vadi dok. br. 84.</p>
<p>14 Reč je o snažnom pritisku na položaje 3. udarne divizije NOVJ na 
Pivskoj planini (tom IV, knj. 14, str. 313; Kladarin Đuro, Bitka na Sutjesci, 
Vojno delo, Beograd, 1959, str. 201).</p>
<p>15 Komandant nemačkih trupa u NDH saopštio je 16. juna 1943. u Sarajevu 
komandantu 1. brdske divizije da je njegova divizija stavljena na raspolaganje 
komandantu Jugoistoka i da će se od 21. juna 1943. prebaciti u Grčku. Opširnije 
o aktivnosti i dejstvima ove divizije od početka njenog prebacivanja u 
Jugoslaviju 24. marta 1943. pa do završetka bitke na Sutjesci, tj. njenog 
prebacivanja u Grčku, vidi ratni dnevnik Operativnog odeljenja 1. brdske 
divizije od 24. marta do 31. avgusta 1943. u AVII, NAV-T-315, r. 64, s. 
125—331.</p>
<p>16 U izveštaju o iskustvima 1. brd. divizije iz operacije „Švarc&quot;, 
od 30. septembra 1943, drugi operativni oficir opisuje situaciju u pogledu 
snabdevanja i opreme i govori o pripremama za operaciju „Švarc&quot;, zatim o 
iskustvima iz operacije uopšte, a posebno po pitanju snabdevanja pomoću 
tovarnih grla i četničkog nosačkog bataljona; o sanitetskom zbrinjavanju i 
evakuaciji ranjenika, snabdevanju municijom i opremom (AVII, NAV-T-315, r. 64, 
s. 92—120).</p>
<p>17 Redakcija tim skicama ne raspolaže.</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_102.htm"><b>Prethodni dokument</b></a></TD>
<TD><a href="4_12_3_104.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
