<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_85.htm"><b>Prethodni dokument</b></a></TD>
<TD><a href="46_87.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading31" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;line-height:normal;mso-pagination:
widow-orphan lines-together;page-break-after:avoid;background:transparent"><a name="bookmark51"><span lang="HR" style="mso-fareast-language:HR">Borbe 
u ofanzivi »Varaždin«</span></a></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext0">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext0">Neprijateljeva 
ofanziva »Varaždin« na 12. i 16. slavonsku NOU brigadu i Kalnički </span><span style="font-size:12.0pt;mso-ansi-language:EN-US" class="Bodytext0">NOP</span><span style="font-size:12.0pt" class="Bodytext0"> 
</span><span lang="HR" style="font-size:12.0pt;mso-fareast-language:
HR" class="Bodytext0">odred počela je već 14. jula 1943. Ofanziva je zatekla 
12. NOU brigadu na borbenom rasporedu između sela Meljana, Žarovnice i 
Predbukovja. Žestoka borba s njemačkom pješadijom i tenkovima, potpomognutim 
avionima, vođena je 14. jula kod sela Žarovnice. Od 14. do 22. jula 1943. 
godine 12. NOU brigada vodila je najteže i najsurovije borbe koje su do tada vođene 
u sjevernoj i sjeverozapadnoj Hrvatskoj. Brigada je na svojim plećima podnijela 
glavni teret njemačke ofanzive »Varaždin«. Borbe protiv njemačkih tenkova 
vođene su u selima Mikovljani, Kamešnici i kod Beleca, oko Krapine, Trgovišta, 
Kraljevca, Moždanice, Trakošćana, Predbukovja, Lobora, Osijeka, Jazbine, 
Dedine i Svete Katalene, te na širem prostoru oko Ivančice i Kalnika. Gotovo 
sve geografske tačke bile su poprište teških borbi sa nadmoćnim 
neprijateljevim snagama, čiji su avioni bili svakodnevno u vazduhu od jutra do 
mraka. I pored nadmoćnosti neprijateljevih snaga, Brigada se uspješno 
suprotstavljala, koristeći se svojim velikim borbenim iskustvom, a kada se 
ukazala povoljna prilika, prelazila je u protivnapad.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext0">Borbe 
s njemačkim tenkovima počele su najprije na liniji: Pleš - Žarovnica - 
Dubranec - Cerje - Ivanec, zatim kod Kamešnice i Mihovljana. Koristeći se 
pokretom kao glavnim oblikom manevra u kombinaciji s protivnapadima, Brigada se 
uspješno suprotstavljala nadmoćnim neprijateljevim snagama podržanim 
tenkovima i avionima. Štab 12. brigade nije dozvolio da neprijatelj nametne vođenje 
defanzivne borbe, već je primjenio manevarsku i elastičnu odbranu na 
uzastopnim položajima. Pod povoljnim uslovima, Brigada je prelazila u napad na 
manja neprijateljeva uporišta i privredne objekte: rudnike uglja, električne 
centrale, mostove i željezničku prugu. Takav način dejstva zbunjivao je 
neprijatelja i nanosio mu gubitke, a Brigada je uspjevala da sačuva borbeni 
poredak, izbjegavajući okruženje, čemu je neprijatelj očigledno težio.<sup>553</sup></span><span lang="HR" style="font-size:12.0pt"> 
</span><span lang="HR" style="font-size:12.0pt;mso-fareast-language:HR" class="Bodytext0">Na 
liniji Pleš-Žarovnica-Dubovec-Druškovec, uz podršku tenkova i 7 aviona, 
neprijatelj je iznenadio 4. bataljon.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a> 
Nakon povlačenja 4. bataljona borbeni poredak Brigade ostao je nezaštićen. Međutim, 
Štab je brzo reagovao upućivanjem 2. bataljona koji je zaustavio 
neprijateljevo nadiranje. Borbena situacija 14. jula mijenjala se po nekoliko 
puta. Prije podne inicijativa se nalazila na strani neprijatelja, a poslije 
podne inicijativu je preuzimala 12. NOU brigada.<sup>555</sup> Nakon žestokih 
borbi na liniji: Prebukovje-Pleš-Klenik-Druškovec 14. jula, pod pritiskom 
jakih neprijateljevih snaga 12. slavonska brigada izvela je manevar preko Lobora 
u pravcu Slovenije. U toku marša napala je iz pokreta ustašku posadu i 
oslobodila Trakošćan.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext0">Izbijanjem 
do Slovenije odmah su reagovale njemačke jedinice, a naročito dalekometna 
artiljerija. Pošto je dalji pokret i manevar topom 100 mm bio otežan, donesena 
je odluka da se posljednje 24 granate ispale na tzv. teritoriju Njemačkog 
Rajha. Nijemci su uzvraćali artiljerijskim kontrabatiranjem. Jedna granata 
pogodila je lafet topa, raznijela konjsku vuču i dva konjovoca. Na kraju, nišandžija 
Ivan Magličić uništio je eksplozivom topovsku cijev i ležište zatvarača. 
Na pravcu Tužno - Ivanec - Lepoglava, vođene su 15. jula borbe sa dijelovima 
njemačke 187. i lovačke divizije uz podršku 20 tenkova i 7 aviona.^</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext0">Brigada 
je 16. jula sa manjim snagama vodila manevarsku odbranu, a sa glavnim izvršila 
napade na rudnike uglja: Novi Golubovec i Radoboj na komunikaciji Lepoglava - 
Krapina. Poslije kraće borbe neprijateljeve posade bile su savladane. 
Zarobljeno je oko 50 domobrana i stražara, s puškama i municijom. Rudničke 
instalacije su uništene, a rudnici zapaljeni. Sa rudarima je održan politički 
zbor i upućen poziv da stupe u NOVJ ali se ni jedan nije javio. U to vrijeme 
zagorski rudari još nisu bili dovoljno politički zreli da shvate nužnost uništavanja 
rudnika i svega što je okupatoru i ustaškom režimo moglo da posluži. Dio 
rudara tada je govorio: »Rudnici hrane naše porodice«. Od 17. do 21. jula vođene 
su žestoke borbe s njemačkim tenkovima i pješadijom u rejonu s. Mihovljani i 
Kamešnica, 8 km istočno od Krapine.<sup>557</sup> Tenkovi od 15 do 25 tona 
napadali su na širokom frontu, na bokove i iz pozadine. Zbog iznenadnog napada 
tenkova u Kamešnici i Belecu, došlo je do dramatične situacije. Tenkovi su 
prodrli u selo kroz voćnjake, vinograde i preko obrađenog zemljišta. Iako bez 
sredstava za protivtenkovsku borbu, borci 1. bataljona nisu se zbunili, 
propustili su tenkove i napali neprijateljevu pješadiju i nanijeli joj gubitke.</span><span lang="HR" style="font-size:
12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext0">U 
toj situaciji najbolje su se snašli komandiri vodova: </span><span style="font-size:12.0pt;mso-ansi-language:EN-US" class="Bodytext0">Milan</span><span style="font-size:12.0pt" class="Bodytext0"> 
</span><span lang="HR" style="font-size:12.0pt;mso-fareast-language:
HR" class="Bodytext0">Čevizović, Radivoje Rončević, Nikola Brković i Stojan 
Prodanović, zatim, Stojan Milinović Abisinac, komandir čete, zamjenik 
komesara bataljona Dušan Majetić i borci: Dušan Sokolović, Ljubo Furlan i 
drugi. Vodnik Čevizović pravovremeno je povukao vod preko brisanog prostora u 
seosku školu i, koktelom ručnih bombi, napao tenkove. Bombe su pale pod 
tenkovske gusenice i oštetile 2 tenka. Sa grupom boraca vodnik Rončević 
zauzeo je položaj ispod jednog mosta. Sačekao je nailazak tenkova i bacio 
dvije bombe od po jednog kilograma, koje su oštetile tenk. Borci 1. čete sačekali 
su kamion koji je prevozio njemačke vojnike, otvorili plotunsku vatru, zasuli 
kamion ručnim bombama i izvršili juriš. Nijemcima su naneseni gubici, a 
kamion je zapaljen.<a style="mso-footnote-id:
ftn2" href="#_ftn2" name="_ftnref2" title><sup><span style="mso-special-character:
footnote">[2]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext0">Na 
komunikaciji Ivanec - Lepoglava kod sela Beleca, 3. četa 2. bataljona vodila 
je, takođe, borbu sa njemačkim tenkovima. Četom su komandovali Pero Pavković 
i Đuro Trstenjak.<sup>559</sup> U borbi su se istakli Đuro Trstenjak, puškomitraljezac 
Trivun Ogar, Dušan Ćasić, Drago Majetić, Alija Asanović, Dušanka 
Trstenjak, Trivo Mijušković i Ankica Gerovac. U toku borbe izginula je trećina 
čete. I pored gubitaka, 3. četa se nije povukla s položaja dok joj nije 
zaprijetila opasnost da bude opkoljena i uništena udarom u leđa. Ličnu dramu 
doživio je pomoćnik puškomitraljesca 3. čete, Veljko Lađevac. U trenutku 
iznenadnog napada Nijemaca s leđa, bio je zarobljen i poslije toga ukrcan u 
kamion. Na dionici puta u pravcu Varaždina, koji je bio prekopan, koristeći se 
sumrakom, Lađevac je iskočio iz kamiona, aktivirao ručnu bombu i izgubio se u 
obližnjoj šumi. Još u toku noći sretno se probio do jedne jedinice 16. 
brigade, a odatle ponovo u svoju četu.<sup>560</sup> Kod Novog Goluboveca, 
borbu sa njemačkim tenkovima vodio je 3. bataljon. Marko Kljajić i Ljuban 
Prodanović, vodnici, Nikola Lasić, Adam Zarić, Andrija Grudanić, Stevo Dokić 
i komandir 2. čete Branko Baričević, zaustavili su neprijateljeve tenkove ručnim 
bombama i prisilili ih na povlačenje. U borbi sa neprijateljevom pješadijom 
istakli su se Nikola Dražić puškomitraljezac, Vlado Popović, </span><span style="font-size:12.0pt;mso-ansi-language:EN-US" class="Bodytext0">Milan</span><span style="font-size:12.0pt" class="Bodytext0"> 
</span><span lang="HR" style="font-size:12.0pt;mso-fareast-language:
HR" class="Bodytext0">Svilar, Slavko Kovačević, politički komesar čete i Đuro 
Vidović, politički delegat.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext0">Na 
kosi između sela Dedina i Žimbrinovaca, 2. četa 3. bataljona, kojom je 
komandovao Branko Baričević, junak iz Našica i Lepoglave, vodila je tešku 
borbu sa Nijemcima i ustašama. Bilo je to 20. jula između 12 i 17 sati. Prema 
podacima izviđačke grupe u kojoj su bili Dušan Prodanović iz Dragovića i 
Dragan Marković iz Dreze, neprijateljeve snage jačine 500-600 vojnika kretale 
su se od Križevaca u marševskom poretku. Nisu očekivali susret i borbu s 
partizanima. Zadatak neprijateljevih snaga bio je da zatvore obruč kroz koji se 
12. NOU brigada još mogla izvući u pravcu istoka na Bilo-goru. Mitraljesko 
odjeljenje kojim je komandovao Pero Jakovljević iz Lađevca, nišandžija Pero 
Žarković iz Koreničana i Stanko Obradović iz Lipovca kod Podravske Slatine, 
otvorili su snažnu i brzu paljbu na neprijateljevu marševsku kolonu na 
udaljenosti od 100 do 150 m. Poslije iznenadnog prepada od 2. čete i gubitaka 
koje je pretrpio, neprijatelj se sredio i, uz podršku artiljerijske i minobacačke 
vatre, krenuo u napad. Po naređenju komandira, borci 2. čete pustili su 
neprijatelja na blisko odstojanje. U jeku žestoke borbe komandir Branko Baričević 
se podigao, aktivirao ručnu bombu i poveo četu u juriš. Neprijatelju su 
naneseni gubici u mrtvima i ranjenima, ali je i 2. četa pretrpjela gubitke od 6 
poginulih i 7 teško ranjenih boraca. Među ranjenicima nalazio se i komandir čete 
Branko Baričević. Metak ga je pogodio u glavu i od teške rane poslije 7 dana 
umro je u bolnici. Pored hrabrog komandira, teško su ranjeni: Lazo Ostojić iz 
Lađevca, Nikola Dražić iz Seone kod Slavonskog Broda, Nikola Radošević iz 
Voćina, Veljko Petrović iz Sanskog Mosta i Milica Petrošević sa Kozare. 
Veljko Petrović imao je na sebi 16 rana od mine koja je eksplodirala </span><span style="font-size:12.0pt;mso-ansi-language:EN-US" class="Bodytext0">pored</span><span style="font-size:12.0pt" class="Bodytext0"> 
</span><span lang="HR" style="font-size:12.0pt;mso-fareast-language:
HR" class="Bodytext0">njega. Niko nije vjerovao da će preživjeti, ali mladost 
je učinila svoje i poslije 6 mjeseci bio je ponovo u stroju 12. brigade.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext51" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-indent:0mm;line-height:normal;
background:transparent"><span lang="HR" style="mso-fareast-language:HR">559) u 
NOVJ od 1941. Bio je borac, puškomitraljezac, komandir voda, politkomesar čete 
i komandir čete, obavještajni oficir brigade. Bio je vrlo hrabar i popularan 
među borcima. Umro 1965. u Beogradu. <sup>56</sup>°) Sjećanja </span><span lang="DE" style="mso-ansi-language:DE;mso-fareast-language:DE">Steve</span><span lang="DE" style="mso-fareast-language:DE"> 
</span><span lang="HR" style="mso-fareast-language:
HR">Todorovića, Dušana Ćasića, Dušanke Trstenjak i Ankice Gerovac.</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext0">Dvadeseti 
jul 1943. zapamćen je po velikoj vrućini, ali i po najkrvavijoj borbi u 
sjeverozapadnoj Hrvatskoj koju je vodila 12. NOU brigada. Najveći broj kota, 
uzvišenja, seoskih puteva i vinograda u rejonu sela Mihovljana, Kamešnice, Žimbrinovaca 
i Dedine bili su zaliveni krvlju boraca 12. brigade, a 150 boraca je izbačeno 
iz stroja. Od toga je 40 boraca ostalo u grobovima na vječnoj straži slobode, 
bratstva i jedinstva Hrvata i Srba u dolini Krapine i Bednje, kod Lepoglave, 
Ivanca, obroncima Ivančice i Kalnika.<sup>560</sup></span><span lang="HR" style="font-size:
12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><i><span style="mso-special-character: footnote; mso-fareast-language: HR" lang="HR">[1]</span></i></a><i><span lang="HR" style="mso-fareast-language:HR"> 
    Tom prilikom neprijatelj je zarobio 4 borca i jednu partizanku. Ustaše su 
    ih na licu mjesta zaklali. Arhiv VII </span><span style="mso-ansi-language:EN-US;mso-fareast-language:DE">f. 
    </span><span lang="HR" style="mso-fareast-language:HR">NOP-a, k-892 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 19/2 i k-25 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 31-15/1.</span><span lang="HR"><o:p>
    </o:p>
    </span></i></p>
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><i><span lang="HR" style="mso-fareast-language:HR">Arhiv 
    VII </span><span lang="DE" style="mso-ansi-language:DE;mso-fareast-language:DE">reg. 
    </span><span lang="HR" style="mso-fareast-language:HR">br. k 25 </span><span lang="DE" style="mso-ansi-language:DE;mso-fareast-language:DE">reg. 
    </span><span lang="HR" style="mso-fareast-language:HR">br. 13/1.</span><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title><i><span style="mso-special-character: footnote; mso-fareast-language: HR" lang="HR">[2]</span></i></a><i><span lang="HR" style="mso-fareast-language:HR"> 
    Arhiv VII, </span><span style="mso-ansi-language:EN-US;mso-fareast-language:DE">f. 
    </span><span lang="HR" style="mso-fareast-language:HR">NOP-a k-25 </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 31-15.</span><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_85.htm"><b>Prethodni dokument</b></a></TD>
<TD><a href="46_87.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

