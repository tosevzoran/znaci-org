<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_40.htm"><b>Prethodni dokument</b></a></TD>
<TD><a href="49_42.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b>Osvajanje Železnika<o:p>
</o:p>
</b></p>
<p class="MsoNormal">&nbsp;<o:p>
</o:p>
</p>
<p class="MsoNormal">Pitanje snabdevanja predstavljalo je najveći problem 
gotovo svih jedinica 9. korpusa. Posle godinu dana neprekidnog ratovanja i čestih 
neprijateljskih ofanziva, propra-ćenih paljenjem, pljačkom i uništavanjem, 
oslobođena teritorija 9. korpusa koja je ionako pasivna, bila je potpuno 
iscrpena, pa su se jedinice i pozadinske ustanove morale snabdevati na 
poluokupiranoj i okupiranoj teritoriji.</p>
<p class="MsoNormal">Jedinice 31. divizije su se u to vreme snabdevale uglavnom 
iz Dolomita. Svaka ekonomska akcija bila je zbog specifične situacije u 
Dolomitima ujedno i vojna. Redak je bio slučaj da tom prilikom nije dolazilo do 
borbi sa domobranskim zasedama i patrolama. Zato se u ekonomske akcije više 
nije slao samo intendant sa grupama boraca, već ceo bataljon, pa ponekad i 
brigade.</p>
<p class="MsoNormal">Mogućnosti za snabdevanje postojale su, pored Dolomita, u 
dolini Save i u Bohinju. Korišćenje ovih mogućnosti bilo je, zbog teškoća u 
vezi sa transportom, veoma ograničeno. Hranu je trebalo prebacivati preko teško 
prolaznog planinskog masiva Jelovice (sa srednjom nadmorskom visinom od 1.000 do 
1.300 metara), preći Selsku dolinu, a zatim se ponovo popeti pored Blegoša na 
planinu Črni vrh (k. 1288) da bi se stiglo na oslobođenu teritoriju. Zbog ovih 
teškoća, glavni izvor snabdevanja jedinica i ustanova koje su se nalazile u 
centralnom delu Slovenačkog p»rimorja i onih na sektoru Cerkna bile su 
Vipavska dolina i Furlanija. <span lang="DE" style="mso-ansi-language:DE">Organizacija 
dotura bila je odlična. U Trnovsku šumu hrana se vozila kolima, a dalje 
kamionima.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Međutim, 
situacija se potpuno izmenila kad je 12. novembra 1944. u Vipavsku dolinu, gde 
se dotad nalazilo samo četiri ili pet prilično neaktivnih neprijateljskih 
garnizona, sa fronta stigla nemačka 71. pešadijska divizija i razmestila se u 
svim većim selima na Krasu i u Vipavskoj dolini<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a>. 
Sada je dotur hrane iz Vipavske doline, Krasa i Furlanije potpuno prestao i 
Gorenjsko bi moralo snabdevati, pored jedinica 31. divizije, i gotovo sve ostale 
jedinice i pozadinske ustanove 9. korpusa. Da bi se iskoristile sve mogućnosti 
severozapadnog dela Gorenjskog, trebalo je prvo likvidirati neprijateljsko uporište 
u selu Železniki. Ovim bi se stvorila bolja mogućnost za transpor-tovanje 
hrane preko Jelo vice i Selške doline na oslobođenu teritoriju. Za 
neprijatelja Železniki nisu bili naročito značajni. To je bilo poslednje 
uporište duž Selške Sore (ne računajući ono u Sorici koje je gravitiralo i 
snabdevalo se preko Baške grape).<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U Železnikima 
su se nalazili 52 nemačka žandarma, starijih godišta, koji su se većinom 
zadržavali u utvrđenjima. Zato se pretpostavljalo da oni neće oružati neki 
veći otpor i da posle eventualne likvidacije neprijatelj neće nastojati da 
ponovo posedne ovo uporište. U niemu se nalazio jedan teški i dva laka 
minobacača, tri teška i sedam lakih mitraljeza. Zandarmi su se dobro utvrdili 
u četiri zgrade koje su ojačali betonskim pločama. </span>Vatrene tačke bile 
su dobro i umešno raspoređene. Jedna vatrena tačka sa mitraljezom nalazila se 
u crkvenom tornju, a oko uporišta bilo je rovova, a mestimično i žičanih 
prepreka. Položaj za odbranu bio je pogodan jer se selo nalazi u uskoj i 
dubokoj klisuri pored Selške Sore, a vatrene tačke bile su tako raspoređene 
da su onemogućavale razvijanje napadnih snaga. Nepovoljan položaj branioca bio 
je u tome što nije mogao da očekuje brzu pomoć od svojih susednih garnizona 
jer su neprijateljske snage bile tamo malobrojne. Tako, na primer, u Selcima se 
tada nalazilo 40 žandarma, u Dolenjoj Vasi 27 i u Praprotnom kod mosta 10 
domobrana i 6 Nemaca. Zapadno od Železnika nalazilo se uporište u Sorici (80 
graničara i ±7 domobrana) i u selu Petrovo brdo (75 Nemaca). Intervencija iz 
ovih uporišta gotovo i nije dolazila u obzir, zbog veoma teško prolaznog 
zemljišta. Jake neprijateljske snage nalazile su se u Gorenjoj Vasi (oko 127 
Nemaca i 140 domobrana) i Škofjoj Loki (2.295 Nemaca).</p>
<p class="MsoNormal">Za likvidaciju uporišta u Železnikima štab korpusa 
odredio je 31. diviziju kojoj su pridati Kosovelova brigada, Škofjeloški odred 
i deo korpusne artiljerije (jedan protivtenkovski i jedan automatski top)<a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a>.</p>
<p class="MsoNormal"><span lang="DE" style="mso-ansi-language:DE">Štab divizije 
rasporedio je snage:<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Škofjeloški 
odred sa linije Malenski vrh-Lom imao je zadatak da kontroliše neprijatelja u 
Poljanskoj dolini i da mu spreči eventualnu intervenciju u pravcu Železnika;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Vojkova 
brigada sa linije k. 580 — Breznica — Lubnik — Sv. Tomaž imala je zadatak 
da spreči intervenciju neprijatelja od Škofje Loke u Poljansku i Selšku 
dolinu;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Prešernova 
brigada, sa linije Križna gora — Lavtarski vrh — Sv. Mohor — Jamnik, 
trebalo je da spreči prodor neprijatelja iz Škofje Loke po Selškoj dolini i 
iz doline Save preko Sv. Mohora ili Jamnika;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Kosovelova 
brigada, sa dva bataljona koji su se nalazili na položajima severno od Podrošta, 
imala su zadatak da spreče eventualnu intervenciju neprijatelja iz Sorice i 
Petrovog brda, dok je jedan određen za divizijsku rezervu u Mlaki.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Gradnikova 
brigada, ojačana protivtenkovskim i automatskim topom i partopom<a style="mso-footnote-id:ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a><span style="mso-spacerun: yes">&nbsp; 
</span>imala je zadatak da neposredno napadne uporište u Železnikima. Jedan 
bataljon, ojačan artiljerijom i partopom, da napadne sa zapadne, a sa drugim 
bataljonom sa istočne strane i da likvidira uporište već prve noći, a potom 
da se obezbedi od eventualnog iznenađenja, s tim što bi isturila manja 
osiguranja na visove severno i južno od Železnika. Jedan bataljon ove brigade 
imao je zadatak da sa zapadne strane blokira uporište Selca i da ga noću 
demonstrativno napada, dok bi u toku dana delom snaga poseo položaje na 
severnim padinama k. 748 i jugoistočnim padinama Sv. Križa (k. 868). Prema 
odluci štaba divizije, napad na Železnike trebalo je da počne 19. novembra u 
devet časova uveče. Sve jedinice stigle su na vreme, sem što je, zbog loših 
puteva, zakasnila artiljerija.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Gradnikova 
brigada se dan ranije koncentrisala u selu Leskovici (severozapadno od Gorenje 
Vasi), gde se pripremala za napad. Prvi bataljon je poseo položaie oko 
neprijateljskog uporišta koje se nalazilo u Selcima zapadno i severnozapadno od 
sela. Jedan vod upućen je ka Dolenjoj Vasi radi demonstrativnog napada na ovo 
uporište. Drugi i 3. bataljon, sa štabom brigade i pratećom četom, kretali 
su se preko Martinj-vrha. Drugi bataljon je imao' zadatak da napadne sa zapadne, 
a 3. sa istočne strane.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Napad je otpočeo 
sa zakašnjenjem, jer se 2. bataljon suviše dugo zadržavao pretražujući kuću 
za kućom u kojima se pretpostavljalo da se nalazi grupica neprijateljskih 
vojnika koja bi mogla zapucati s leđa na jedinice koje napadaju. Neprijatelj je 
pružio žilav otpor. Naročito efikasna bila je vatra lakih minobacača koji su 
našim jedinicama naneli osetne gubitke. Među tim gubicima bilo je 4 starešina. 
Efikasno je bilo i dejstvo teškog mitraljeza koji se nalazio na crkvenom 
tornju. Zbog zakašnjenja našeg automatskog i protivtenkovskog topa, ova se 
vatrena tačka nije mogla neutralisati. Jedinice 2. bataljona pokušale su da 
savladaju prepreke oko uporišta kod crkve, ali to im nije uspelo. </span>U 
jednoj kući blizu uporišta bio je i partop i on je trebalo da ruši zidove 
utvrđenih zgrada i našim bombašima otvara put za dalja napredovanja. Međutim, 
dejstvo našeg topa nije se osetilo jer mu se pokvarila udarna igla.</p>
<p class="MsoNormal">Sa suprotne strane napadale su jedinice 3. bataljona koje 
su stigle na položaje oko deset časova noću. Iako su i one naišle na jak 
otpor, ipak su uspele da u toku noći likvidiraju jedan bunker. Pojedine 
neprijateljske grupe posele su i susedne kuće, odakle su pod jakom vatrom držale 
pristupe uporištima i tako onemogućavale našim jedinicama uspešan prodor.</p>
<p class="MsoNormal">U toku dana naše jedinice nisu napadale, već su se 
povukle nešto nazad. Ovo povlačenje neprijatelj je iskoristio da sredi i 
ponovo organizuje narušeni sistem odbrane i da se bolje pripremi na odbijanje 
novih napada. U istočnom delu Železnika, gde se prethodne noći branio iz dve 
utvrđene zgrade, neprijatelj se koncentrisao samo u jednoj, dok je drugu 
napustio.</p>
<p class="MsoNormal">Neprijateljske snage iz susedmih uporišta nisu u toku prve 
noći i prvog dana intervenisale. Jedino što su iz Škofje Loke i Gorenje Vasi 
upućeni manji izviđački delovi koji su odbijeni bez većih teškoća.</p>
<p class="MsoNormal">Iduće noći, 20/21. novembra, padom mraka napad je produžen, 
ali ni ove noći nije postignut konačan uspeh. Jedinice 2. bataljona ponovo su 
posele kuće zapadno od crkve, gde se neprijatelj utvrdio u dvema zgradama. 
Partop koji je u toku dana popravljen nalazio se u neposrednoj blizini i odatle 
je dejstvovao. Svi pokušaji da se likvidira ovo neprijateljsko uporište ostali 
su bez uspeha. Neprijatelj se žilavo i uporno branio. <span lang="DE" style="mso-ansi-language:DE">Donesena 
je odluka da se jedinice povuku. Tako je 2. bataljon povučen u zapadni deo Železnika, 
a 3. na severne padine Špika.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Neprijateljska 
komanda iz Škofje Loke tek je drugog dana, 21. novembra, odlučila da interveniše. 
Radi toga su upućene tri kolone. Prva, jačine oko 70 vojnika, krenula je iz Škofje 
Loke preko Gabrova, a druga, iste jačine, duž puta u pravcu Praprotna. Vojkova 
brigada je odbacila i jednu i drugu kolonu.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Treća kolona, 
jačine od oko 250 vojnika, ojačana teškim oružjem, krenula je iz Škofje 
Loke u pravcu Križne Gore.<o:p>
</o:p>
</span></p>
<p class="MsoNormal">Tamo je došlo do teških borbi sa 1. bataljonom Prešernove 
brigade. Neprijatelj je uspeo da upadne u Križnu Goru, ali je predveče 1. 
bataljon krenuo u protivnapad i ponovo poseo prvobitne položaje.</p>
<p class="MsoNormal">U toku 21. novembra u Železnikima nije bilo borbi, sem 
manjih puškaranja. Neprijatelj je iskoristio to vreme za konsolidaciju svoje 
odbrane. Odlučio je da sve snage dovede u jedno uporište koje se nalazilo u 
zgradama kod crkve.</p>
<p class="MsoNormal"><span lang="DE" style="mso-ansi-language:DE">Štab divizije 
je odlučio dia uvede sveže snage. U duhu ove odluke 1. i 3. bataljon 
Gradnikove brigade zamenili bi u toku dana svoje položaje s tim što bi 3. 
bataljon blokirao i demonstrativno napadao uporište u Selcima, a 1. bi sa istočne 
strane krenuo u odlučujući napad na Železnike. Drugi bataljon Gradnikove 
brigade povučen je u rezervu, dok je u napad na preostala žarišta 
neprijateljskog otpora u Železnikima krenuo 3. bataljon Kosovelove brigade koji 
je dotle imao da blokira uporišta u Sorici.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Prvi bataljon 
Gradnikove brigade stigao je u toku noći do crkve koja je bila prazna. Njegove 
jedinice su zauzele položaje sa Istočne strane utvrđenih zgrada i napadale ih 
vatrom mitraljeza, protivtenkovskih pušaka, pa i plastikom. Ispred ovih utvrđenih 
zgrada, iz kojih je neprijatelj još pružao otpor, nalazile su se žičane 
prepreke, dva bunkera i rovovi. Naši mineri su uspeli da se provuku kroz žičane 
prepreke do jednog bunkera i da 2a miniraju. Međutim, bunker je samo oštećen, 
ali ne i uništen. U ovoj borbi teško je ranjen komandant bataljona<a style="mso-footnote-id:ftn4" href="#_ftn4" name="_ftnref4" title><span style="mso-special-character:footnote" class="MsoFootnoteReference">[4]</span></a>, 
što se negativno odrazilo na dalje rukovođenje jedinicama.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Sa suprotne 
strane, sa zapada, cele noći je napadao 3. bataljon Kosovelove brigade. Međutim, 
nije postignut željeni uspeh. Čak je neprijatelj na izmaku noći izvršio 
protivnapad i ponovo poseo rovove i pogodne zgrade koje su se nalazile u 
neposrednoj blizini uporišta. Bataljon se ujutru povukao na dnevne položaje.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Time su završene 
borbe za Železnike, iako je štab divizije imao nameru da napada i u toku četvrte 
noći. Međutim, nastala je neočekivana promena situacije u Poljanskoj dolini. 
Štab divizije je primio obaveštenje da iz Gorenje Vasi prodiru jače 
neprijateljske snage u pravcu Cerkna, a tamo su se bez zaštite nalazile naše 
pozadinske jedinice i ustanove. Zbog takve situacije štab divizije je odlučio 
da odustane od daljih napada na Železnike i da se orijentiše za odbranu oslobođene 
teritorije.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Štab 
Gradnikove brigade je u vezi sa odlukom štaba divizije naredio povlačenje 
jedinica iz Selske doline. Jedinice 1. bataljona povukle su se u Smolevu, južno 
od Železnika, dok su delovi 2. bataljona koji su se nalazili na severnim 
padinama Špika i dalje kontrolisali Železnike. Treći bataljon se delom snaga 
povukao u Golicu, južno od Selca, dok su ostale snage ovog bataljona otišle na 
sektor Sv. Križa. Čim je neprijatelj u Železnikima osetio da je obruč oko 
uporišta olabavio, odmah se povukao u susedno uporište u Selcima. Iz Železnika 
se povuklo 36 nemačkih vojnika, od toga šest ranjenika. Naš 2. bataljon upao 
je u Železnike i pokupio plen koji je neprijatelj prilikom povlačenja ostavio. 
Tom prilikom su uništene i one zgrade kojima se neprijatelj koristio kao utvrđenjima.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Ovim su završene 
trodnevne borbe za Železnike. Otvoren je prolaz sa Jelovice na oslobođenu 
teritoriju (Jamnik — Dražgoše — Češnjica — Železniki — Jesenovec 
— Potok — Cerkno) i time stvorena mogućnost za dotur hrane iz 
severozapadnog dela Gorenjskog. Štab korpusa je borcima, podoficirima, 
oficirima i političkim komesarima Gradnikove brigade, za zasluge i junaštvo 
prilikom napada na neprijateljsko uporište u Železnikima, u svojoj dnevnoj 
zapovesti od 28. novembra 1944. odao posebno priznanje i pohvalu<a style="mso-footnote-id:ftn5" href="#_ftn5" name="_ftnref5" title><span style="mso-special-character:footnote" class="MsoFootnoteReference">[5]</span></a>.<o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a><span lang="DE" style="mso-ansi-language:DE"> 
    Ova divizija ostala je tu devet dana i kao što je iznenada došla, tako je 
    neočekivano i otišla. Tom prilikom neprijatelj se iz nepoznatih razloga 
    povukao iz svih uporišta (Vipava, Ajdovščina, Štanjel, Dornberk), pa se 
    tako proširila i naša oslobođena teritorija.<o:p>
    </o:p>
    </span></p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a><span lang="DE" style="mso-ansi-language:DE"> 
    Gradnikova brigada tada je imala 25 puškomitraljeza i 6 teških mitraljeza. 
    (Telegram štaba Gradnikove brigade od 18. novembra 1944. štabu divizije 
    — Arhiv IIRP, F. 276/VI).<o:p>
    </o:p>
    </span></p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a><span lang="DE" style="mso-ansi-language:DE"> 
    Partop (&quot;partizanski top&quot;) bio je lak i pokretljiv i vrlo efikasan 
    za uništavanje utvrđenih zgrada i bunkera. U početku je bio veoma 
    primitivno oružje. To je bio teški minobacač sa skraćenim postoljem i 
    umesto običnih mina upotrebljavane su &quot;granate&quot; izrađene u 
    partizanskim radionicama od italijanskih šlemova, napunjene sa pet do šest 
    kilograma eksploziva plastika. Imale su više detonatora na kraju, nabijene 
    na drvene kolce dužine i kalibra kao i cev minobacača. Na drugom kraju 
    nalazilo se minobacačko punjenje. </span>Ispaljivalo se kao i kod minobacača, 
    ali pod manjim uglom.</p>
    <p class="MsoFootnoteText">Kasnije se partop još više razvio: cev mu je 
    skraćena, a umesto šlema, u našim radionicama izrađivane su posebne 
    limene košuljice za plastikom,. Ovim je partop postao veoma lak (10 do 15 
    kg), a imao je relativno veliki domet (do 320 metra). Eksplozija njegovih 
    mina bila je ravna eksploziji granata od haubice.</p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a> Đuro Latinović, upućen 
    iz Vrhovnog štaba u jesen 1943. u Sloveniju. <span lang="DE" style="mso-ansi-language:DE">On 
    je zbog teške rane umro još u toku noći.<o:p>
    </o:p>
    </span></p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a> Relacija štaba 31. 
    divizije od 23. novembra 1944. (Arhiv IIRP, F. 276a/I); 14-dnevni izveštaj 
    štaba Gradnikove brigade štabu 31. divizije od 26. novembra 1944. (Arhiv 
    IIRP, F. 279); zapovest štaba 31. divizije od 18. novembra 1944. (Arhiv 
    IIRP, F. 226/111); 15-dnevni vojni izveštaj štaba 31. divizije od 27. 
    novembra 1944. štabu 9. korpusa (Arhiv IIRP, F. 226/III).</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_40.htm"><b>Prethodni dokument</b></a></TD>
<TD><a href="49_42.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

