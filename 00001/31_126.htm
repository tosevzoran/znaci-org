<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_125.htm"><b>Prethodni dokument</b></a></TD>
<TD><a href="31_127.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:17.0pt;text-align:center"><b><span lang="EN-GB" style="font-size:10.0pt;mso-bidi-font-size:11.0pt">IZNENADILA 
ME JELINA HRABROST</span><span lang="EN-GB" style="font-size:10.0pt;
mso-bidi-font-size:12.0pt"><o:p>
</o:p>
</span></b></p>
<p class="MsoNormal" style="margin-top:11.0pt;line-height:91%"><span lang="EN-GB">Prva 
četa 3. bataljona posle dugih borbi i marševa, nespavanja, bez hrane i sa malo 
municije dobila je zadatak da u sklopu napada na Podgrab i Sjetlinu likvidira 
bunkere uz železničku prugu, u kojima su bile ustaše.</span></p>
<p class="MsoNormal" style="margin-top:1.0pt;text-indent:10.0pt;line-height:91%"><span lang="EN-GB">Negde 
oko 3 sata, 17. jula 1943. godine, pažljivo smo došli do bunkera i upali u 
njih bez ijednog ispaljenog metka. Ustaša tamo nije bilo, što nas je 
iznenadilo. </span><span lang="DE" style="mso-ansi-language:DE">Osetivši da im 
se približavamo, na vreme su napustili bunkere. Time je naš zadatak bio izvršen 
bez borbe. Četa je krenula prema Podgrabu, čudnim osećanjem kao da smo nešto 
izgubili.<o:p>
</o:p>
</span></p>
<p class="MsoNormal" style="text-indent:10.0pt;line-height:91%"><span lang="DE" style="mso-ansi-language:DE">Noć 
je bila tiha, topla i veoma prijatna. Miris šume i sveža vazduha opijali su naše 
borce. U daljini su se čuli petlovi kako najavljuju praskozorje.<o:p>
</o:p>
</span></p>
<p class="MsoNormal" style="text-indent:10.0pt;line-height:91%"><span lang="DE" style="mso-ansi-language:DE">Idući 
u koloni, razgovarao sam sa Jelom Kosanović. Pričali smo o Petrovcu, odakle je 
ona rodom, o zločinima koje su tamo izvršile ustaše. Ona je na te zločine 
bila veoma ogorčena. Svaki razgovor o ustašama kod Jele je izazivao suze. Da 
bi razgovor skrenuo sa neprijatnih događaja, promenio sam temu i sa Jelom pričao 
o devojkama, o prelu, o životu na selu, o tome kako će biti lepo kad se završi 
rat.<o:p>
</o:p>
</span></p>
<p class="MsoNormal" style="text-indent:9.0pt;line-height:91%"><span lang="DE" style="mso-ansi-language:DE">Jela 
je puno tugovala i bila u neizvesnosti šta je sa njenima koji su ostali kod 
Petrovca? Ovde u bataljonu, sa nama je bio njen brat Aleksa Kosanović, koga je 
veoma volela. Iako čio i hrabar momak, Jela je u priči još više uveličavala 
Aleksine kvalitete, baš iz silne ljubavi prema bratu. </span><span lang="EN-GB">Kad 
sam mu kazao on bi se samo nasmejao i odgovorio:</span></p>
<p class="MsoNormal" style="text-indent:7.0pt;line-height:91%"><span lang="EN-GB">— 
Ja bih više voleo da o mojoj lepoti govori drugarica Mara — cura koju je 
Aleksa voleo.</span></p>
<p class="MsoNormal" style="line-height:91%"><span lang="EN-GB">Razgovor između 
mene i drugarice Jele prekinuo je kurir, koji je došao iz štaba bataljona. 
Dobili smo naređenje da 1. četa zauzme žandarmerijsku stanicu Podgrab, gde su 
se nalazile ustaše. Ovaj zadatak trebalo je izvršiti u toku noći, pre 
svitanja.</span></p>
<p class="MsoNormal" style="line-height:91%"><span lang="EN-GB">Sa četom sam 
krenuo brzo na izvršenje novog zadatka. </span><span lang="DE" style="mso-ansi-language:
DE">Žurili smo ali i zora je svitala. I dan je &quot;žurio&quot;. Nastalo je 
&quot;takmičenje&quot; izmedu čete i zore koja se približavala. Prostor se 
nije mogao preskočiti, a nismo dobro poznavali put, pa nas je dan prevario i 
pre je svanulo no što smo stigli da izvršimo postavljeni zadatak.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Jutarnji sunčani zraci su se probijali kroz zeleno lišće i obasjavali 
kolonu boraca 1. čete. Bili smo blizu zgrade koju je trebalo zauzeti. Ustaše 
su otvarale mitraljesku vatru. Oko zgrade je brisani prostor. Prilaz zgradi bio 
je težak.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Rasporedio sam četu u manje kolone, sklanjajući borce u zaklone i razmišljao 
za trenutak: &quot;Kako prevariti ustaše&quot;? Mi smo bili brojno jači. Ustaše 
imaju povoljnije položaje, utvrđene zgrade. Mi nemamo ni minobacače, ni 
artiljeriju. Sve je ostalo na Zelengori za vreme bitke na Sutjesci. Pomislio 
sam: jedino rešenje je privući se blizu i baciti bombe u zgradu; upaliti je na 
taj način pohvatati i pobiti ustaše! Privlačenje do zgrade i bacanje bombi 
treba da štite puškomitraljezi.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Konačno sam odlučio da bombe u zgradu ja bacam, misleći da ću tako 
najbolje izvršiti zadatak, a sačuvati borce od gubitaka. Svaki gubitak u četi 
padao mi je veoma teško! </span><span lang="EN-GB">Odredio sam da me štite puškomitraljezi 
za vreme prebacivanja do zgrade i bacanja bombi. Prikupio sam dosta bombi, uspešno 
se prebacio do zgrade i otpočeo ih bacati na ustaše.</span></p>
<p class="MsoNormal" style="margin-top:2.0pt;text-indent:19.0pt;line-height:91%"><span lang="EN-GB">Borba 
se razvijala povoljno, a pobeda približavala kraju. </span><span lang="DE" style="mso-ansi-language:DE">Naši 
puškomitraljezi su paralisali ustašku vatru. Okrenuo sam se prema borcima čete 
i začudio se kada sam ugledao pored sebe Jelu Kosanović. </span><span lang="EN-GB">Ona 
se prebacila do mene na sopstvenu inicijativu i donela mi nekoliko bombi.</span></p>
<p class="MsoNormal" style="margin-top:2.0pt;text-indent:18.0pt;line-height:91%"><span lang="DE" style="mso-ansi-language:DE">Malo 
kasnije bio sam ranjen od parčadi bombe na više mesta. Jela Kosanović mi je 
brzo previla rane. </span><span lang="EN-GB">Sa svih strana napadali su borci 1. 
čete, a stigao je i deo 3. čete. Zgrada je brzo počela da gori, a ustaše, 
oni koji su ostali živi, izašli su iz zgrada i predali se našim borcima.</span></p>
<p class="MsoNormal"><span lang="DE" style="mso-ansi-language:DE">Zadatak je 
uspesno izvršen. Iznenadila me je hrabrost Jele Kosanović. </span><span lang="EN-GB">Bila 
je to nežna i lepa devojka. </span><span lang="DE" style="mso-ansi-language:DE">Njenu 
mladost prekinuo je rat. Ona se brinula za svoju porodicu za majku koja je 
ostala kod Bosanskog Petrovca. Često je govoria: &quot;Da li je živa moja 
majka, ili su je ustaše ubile&quot;? Nije znala ni šta je sa njenim voljenim 
momkom. Svu svoju mladalačku snagu i ideale poklonila je borbi. Bila je svesna 
da će preko borbe doći i sloboda, a sloboda doneti lepši život.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Jela je često 
pevala, kao i ostale drugarice: &quot;Imam i ja momka partizana, on je borac od 
prvoga dana&quot;; i, &quot;Dragi druže ljubavi se mani, već se bori na radničkoj 
strani&quot;.<o:p>
</o:p>
</span></p>
<span lang="HR" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">Đ</span><span lang="DE" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:DE;mso-fareast-language:
EN-US;mso-bidi-language:AR-SA">uran</span><span lang="DE" style="font-size:12.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:HR;mso-fareast-language:EN-US;mso-bidi-language:AR-SA"> </span><span lang="DE" style="font-size:12.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:DE;mso-fareast-language:EN-US;mso-bidi-language:
AR-SA">KOVAČEVI</span><span lang="HR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:HR;mso-fareast-language:
EN-US;mso-bidi-language:AR-SA">Ć</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_125.htm"><b>Prethodni dokument</b></a></TD>
<TD><a href="31_127.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

