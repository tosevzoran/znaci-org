<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_18.htm"><b>Prethodni dokument</b></a></TD>
<TD><a href="49_20.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b>IZNENAĐENJE I 
PREPADI<o:p>
</o:p>
</b></p>
<p class="MsoNormal" align="center" style="text-align:center"><b>&nbsp;<o:p>
</o:p>
</b></p>
<p class="MsoNormal" align="center" style="text-align:center"><b><span lang="DE" style="mso-ansi-language:DE">U 
Baškoj grapi<o:p>
</o:p>
</span></b></p>
<p class="MsoNormal"><span lang="DE" style="mso-ansi-language:DE">&nbsp;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Od 20. 
novembra do početka decembra 1943. godine, jedinice Gradnikove brigade nalazile 
su se na Šentvidsko-gorskoj visoravni. Ovo vreme je iskorišćeno za vojnu i 
političku nastavu. Mineri su bili često u akciji — rušili su prugu Gorica 
— Jesenice, naročito odsek Sv. Lucija — Podbrdo<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a>. 
Prva veća akcija koju su izvele jedinice Gradnikove brigade bilo je u noći 
4/5. decembra napad na železničku stanicu Hudajužna<a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a><span style="mso-spacerun: yes">&nbsp; 
</span>Baškoj grapi. Iako se ne raspolaže originalnim izveštajima, ipak se 
pouzdano zna da su naše jedinice u ovoj akciji likvidirale neke neprijateljske 
objekte i ubile i ranile dosta neprijateljskih vojnika. Jedna naša zaseda koja 
se nalazila uz železničku prugu zapadno od sela Grahova likvidirala je 
nekoliko neprijateljskih vojnika<a style="mso-footnote-id:
ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U napadu na železničku 
prugu u Baškoj grapi nije učestvovao 5. bataljon koji je, po naređenju štaba 
divizije, trebalo da se prebaci na Mrzli vrh, severno od Idrije, gde se nalazila 
Vojkova brigada. </span>Posle dolaska 5. bataljona brigada se morala prebaciti 
na Žirovski vrh. Naš 5. bataljon obezbeđivao bi desni bok brigade<a style="mso-footnote-id:ftn4" href="#_ftn4" name="_ftnref4" title><span style="mso-special-character:
footnote" class="MsoFootnoteReference">[4]</span></a>. Međutim, već 3. 
decembra došlo je do iznenadnog napada neprijatelja.</p>
<p class="MsoNormal">Jedna patrola koja je upravo napuštala kantonman primetila 
je kako se kućama, sa suprotne strane, približava druga kolona. <span lang="DE" style="mso-ansi-language:DE">U 
prvom momentu se nije moglo ustanoviti da li su to Nemci ili partizani. Čim je 
vođa patrole video da su vojnici u koloni bez ranaca, zaključio je da je to 
neprijatelj i preko jednog od svojih boraca odmah je obavestio štab bataljona. 
Kad se taj borac vratio javio je da komandant bataljona njegovom obaveštenju 
nije poverovao, budući da se s te strane nije očekivao nailazak neprijatelja.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Patrola nije 
produžila put, kao što joj je bilo naređeno, već se vratila u bataljon da bi 
ponovo upozorila štab bataljona na približavanje neprijatelja. To više nije 
bilo ni potrebno jer je neprijatelj već otvorio vatru. Tek tada je komandant 
bataljona rasporedio borce na položaje, a jedan teški mitraljez sa puškomitraljezom 
postavio kraj ambara ispred jedne kuće, da bi vatrom zadržao neprijatelja.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U početku 
borbe nije se verovalo da bi moglo doći dio katastrofe. Verovatno bi glavnina 
bataljona uspela da se organizovano povuče na povoljnije položaje da su oba 
mitraljeza duže dejstvovala po neprijatelju. Međutim, neprijatelj je zrnima 
zapalio krov ambara i mitraljesci su se morali povući.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Posle svega 
toga povlačenje je postalo gotovo neorganizovano, a nije bilo ni otpora 
neprijatelju. Najteže je bilo to što se jedna grupa boraca, ne poznavajući 
teren, povlačila prema staroj italijansko-jugöslovenskoj granici koja je bila 
minirana. Tamo su se čule jake eksplozije. Svi borci koji su izbili na taj 
pravac bili su mrtvi ili teško ranjeni od eksplozija mina<a style="mso-footnote-id:
ftn5" href="#_ftn5" name="_ftnref5" title><span style="mso-special-character:footnote" class="MsoFootnoteReference">[5]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Bolje su prošle 
one jedinice koje su se povlačile prema severu, u pravcu Bevkovog vrha, gde su 
se nalazile jedinice Vojkove brigade koje su vatrom zadržavale neprijatelja i 
tako omogućile ovim delovima 5. bataljona povlačenje. </span>I pored 
neprijateljeve nadmoćnosti, naše jedinice su mu nanele ozbiljne gubitke. 
Ubijeno je dvadesetak vojnika, a zaplenjeno je šest pušaka i jedan puškomitraljez. 
<span lang="DE" style="mso-ansi-language:DE">Naš 5. bataljon je imao osetne 
gubitke. Prema nekim našim izveštajima, poginulo je 16 boraca. Pošto je ovaj 
bataljon imao dosta gubitaka, štab brigade je odlučio da ga rasformira, a 
njegovo ljudstvo podeli po ostalim bataljonima<a style="mso-footnote-id:ftn6" href="#_ftn6" name="_ftnref6" title><span style="mso-special-character:footnote" class="MsoFootnoteReference">[6]</span></a>. 
Razloge ovako velikog broja nestalih, ranjenih i poginulih iz 5. bataljona treba 
tražiti, pored nadmoćnosti neprijatelja, i u nedovoljnoj budnosti, pa čak i u 
izdajstvu<a style="mso-footnote-id:ftn7" href="#_ftn7" name="_ftnref7" title><span style="mso-special-character:
footnote" class="MsoFootnoteReference">[7]</span></a>. Uz to i izveštajima koje 
je primio od patrola o pokretima neprijatelja komandant bataljona nije pridavao 
važnost iako su bili tačrii<a style="mso-footnote-id:
ftn8" href="#_ftn8" name="_ftnref8" title><span style="mso-special-character:footnote" class="MsoFootnoteReference">[8]</span></a>.<o:p>
</o:p>
<o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Arhiv Goriškog muzeja 
    (izveštaj operativnog oficira 27. divizije &quot;Goriške&quot;) od 7. 
    decembra 1943. komandantu divizije).</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> Na železničkoj stanici 
    Hudajužna nalazilo se oko 70 italijanskih bersaljera, naoružanih jednim 
    topom 20 mm, sa dva minobacača i šest do sedam mitraljeza. U susednom selu 
    Koritnici bilo je 45 bersaljera i jedan Nemac, u Podbrdu 100 bersaljera i 20 
    Nemaca, i na svim mostovima i ispred tunela bunkeri sa manjim posadama. 
    (Zbornik, tom VI, knj. 9, dok. br. 48 — Izveštaj obaveštajnog centra 27. 
    divizije od 11. decembra 1943. štabu 3. operativne zone.)</p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Zbornik, tom VI, knj. 9, 
    dok. br. 153 (izveštaj operativnog odseka štaba 9. korpusa od 31. decembra 
    1943. Glavnom štabu NOV i POS).</p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a> Zbornik, tom VI, knjiga 9, 
    dok. br. 17 (naredba štaba 26. divizije &quot;Triglavske&quot; od 3. 
    decembra 1943).</p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a> Prema sećanju Mihe 
    Orehinija (Arhiv predsedništva SUB NOR Slovenije).</p>
  </div>
  <div style="mso-element:footnote" id="ftn6">
    <p class="MsoFootnoteText"><a style="mso-footnote-id:ftn6" href="#_ftnref6" name="_ftn6" title><span style="mso-special-character:
footnote" class="MsoFootnoteReference">[6]</span></a><span lang="DE" style="mso-ansi-language:DE"> 
    Stanko Petelin, pom/enuta knjiga, str. 133.<o:p>
    </o:p>
    </span></p>
  </div>
  <div style="mso-element:footnote" id="ftn7">
    <p class="MsoFootnoteText"><a style="mso-footnote-id:ftn7" href="#_ftnref7" name="_ftn7" title><span style="mso-special-character:
footnote" class="MsoFootnoteReference">[7]</span></a><span lang="DE" style="mso-ansi-language:DE"> 
    Kad je bataljon došao na Mrzli vrh, dezertirao je pomoćnik jednog puškomitraljesca 
    i on je, izgleda obavestio neprijatelja o rasporedu bataljona i njegovom 
    osiguranju. (Prema sećanju Mihe Orehinija).</span></p>
  </div>
  <div style="mso-element:footnote" id="ftn8">
    <p class="MsoFootnoteText"><a style="mso-footnote-id:ftn8" href="#_ftnref8" name="_ftn8" title><span style="mso-special-character:
footnote" class="MsoFootnoteReference">[8]</span></a> Zapisnik sa sastanka 
    boraca i rukovodilaca Gradnikove brigade.</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_18.htm"><b>Prethodni dokument</b></a></TD>
<TD><a href="49_20.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

