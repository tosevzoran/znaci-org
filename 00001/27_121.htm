<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_120.htm"><b>Prethodni dokument</b></a></TD>
<TD><a href="27_122.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading151" align="center" style="margin-top:0mm;margin-right:0mm;
margin-bottom:0mm;margin-left:34.0pt;margin-bottom:.0001pt;text-align:center;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark117"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Heading15Spacing2pt11">ŽIVOT NAŠ SVAKIDAŠNj</span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Heading15Spacing2pt11">I</span></p>
<p class="Bodytext81" align="center" style="margin-left:95.0pt;text-align:center;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Iz ratne bilježnice</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextItalic">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextItalic">13. 
avgust 1943.</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5"> 
Poslije velikih napora u petoj ofanzivi i borbi u istočnoj Bosni dobro nam je 
došao ovaj odmor na Petrovom polju. Uz Vrhovni smo štab, dužnosti nam nijesu 
teške, a hrana je dosta dobra. U logoru smo za spavanje napravili male 
&quot;vile&quot; od paprati. &quot;Moj mir&quot; — to je naziv 
&quot;vile&quot; druga Belamarića.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">U 
jedinicama smo razvili svestran rad, koristimo se prilikom kakvu već dugo 
nijesmo imali.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Šaljemo 
jače patrole u pravcu Vlašića, katkad i po čitav vod, u nabavku hrane. Juče 
je jedna patrola išla na Bukovičke kolibe, gdje je dobrovoljnim prilogom 
prikupila nešto stoke i predveče produžila za Višnjevska dola. Zanimljiv je 
ovaj muslimanski živalj ovdje. Imaju nekakvu svoju milicIju, formiranu s 
dozvolom ustaške vlasti. Ali ona ne bježi od nas, partizana. Mnogi se ne 
odazivaju pozivima u domobransku vojsku. Našu patrolu su veoma lijepo primili. 
Jedan seljak im je dao vola, drugi nekoliko kaca sira, ostali seljaci ono što 
su mogli. Prijem je bio srdačan, iznad očekivanja.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextItalic">17—18. 
avgust.</span><span lang="SR-CYR" style="font-family:
&quot;Times New Roman&quot;;mso-fareast-language:SR-CYR" class="Bodytext5"> 
Svakog dana dobivamo vijesti i radujemo se uspjesima naše vojske širom zemlje, 
kao i uspjesima na svim savezničkim frontovima; s oduševljenjem smo primili 
vijest o oslobađanju zatvorenika iz Lepoglave; divili smo se podvigu 1. krajiške 
brigade, koja je upala u Rajlovac i uništila više aviona.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Postojanje 
saveznika već neposrednije osjećamo. Njihovi avioni lete iznad nas gotovo 
svake noći.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Za 
prenos materijala primljenog od saveznika morali smo rekvirirati na Vlašiću još 
petnaest konja. To je, doista, delikatan posao. Seljaku je ovdje mnogo žalije 
dati konja nego vola. Mi smo veoma pažljivo izvršili izbor: uzeli smo konje 
samo od onih domaćina koji su ih imali više, a na konferencijama smo objasnili 
naš postupak. Sve je to, nesumnjivo, imalo pozitivnog odjeka</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Na 
konferenciji smo objašnjavali i t^litičku situaciju kod nas i u svijetu, 
poslije čega su nam seljaci postavljali pitanja. Naročito su ih interesovali 
stav Turske i izdajnička politika Mačeka.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span class="Bodytext5"><i><span lang="SR-CYR" style="font-family:&quot;Times New Roman&quot;;mso-fareast-language:SR-CYR">22</span></i></span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="BodytextItalic">. avgust</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">. 
Poslije večere kuvar Romano je pričao cijeloj četi o svom boravku u jasenovačkom 
logoru i u zatvoru u Staroj Gradiški. Ova priča očevica ustaških zlodjela još 
više jača našu mržnju prema neprijatelju.<o:p>
</o:p>
</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextItalic">24. 
avgust.</span><span lang="SR-CYR" style="font-family:
&quot;Times New Roman&quot;;mso-fareast-language:SR-CYR" class="Bodytext5"> 
Zaista nam je već bilo dosta odmora na Petrovom polju. Osvježio nas je silazak 
sa Vlašića i kraj oko Turbeta. Ovdje je priroda mnogo pitomija nego gore, na 
planini.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Sinoć 
smo spavali u jednom voćnjaku u selu Krčevinama, u zaseoku Radalju. Iznad nas 
šljive, već napola zrele, a niko nije ni pokušao da ih bere. Narod se tome čudi. 
Najzad nas vlasnik voćnjaka i drugi mještani eami nude.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextItalic">28. 
avgust.</span><span lang="SR-CYR" style="font-family:
&quot;Times New Roman&quot;;mso-fareast-language:SR-CYR" class="Bodytext5"> Težimo 
da ideološki, politički i kulturno-prosvetni rad prilagodimo novim uslovima. 
Prije dva dana održali smo partijski sastanak na kojem smo raspravljali o nekim 
ideološkim pitanjima. Naši horovi su juče i prekjuče uvježbavali nove 
pjesme.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Ne 
zanemarujemo ni rad na terenu. Oko 9 časova pošao sam s grupom drugova u 
Potkraj, gdje su se seljaci bili okupili u crkvi. Nekoliko naših drugova 
Dalmatinaca prisustvovalo je misi. Poslije toga nije nam bilo teško da mještane 
okupimo na konferenciji. Neprijatelj u Turbetu kao da je to osjetio; tek što 
smo konferenciju bili završili, počeli su nas gađati bacačima.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Poslije 
podne bili smo u Karauli, na priredbi koju je organizovao kulturno-prosvetni 
odbor bataljona. Na programu su bila dva kraća skeča, nekoliko horskih 
pjesama, šaljive tačke, horske i solo recitacije. Prisutni partizani i mještani 
bili su oduševljeni i burno su pljeskali izvođačima. Poslije programa nastalo 
je spontano veselje i igranka sve do 11 časova noću. Više mještana reklo nam 
je: &quot;Ovako se nijesmo proveselili još od kapitulacije 1941. godine&quot;. 
Iskustvo nam je još jedanput potvrdilo: moramo uvijek imati spremne priredbe za 
narod.</span></p>
<p class="Bodytext1" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextItalic">29. 
avgust.</span><span lang="SR-CYR" style="font-family:
&quot;Times New Roman&quot;;mso-fareast-language:SR-CYR" class="Bodytext5"> 
Veoma rano su nas probudili povici dezkurnog: &quot;Idu tenkovi!&quot; Jedna naša 
zasjeda već je bila na položaju. Brzo smo poslali još jednu, a zatim i jednu 
desetinu. Koristimo se iskustvom sa Nemile: nije dobro ako odmah angažujemo sve 
raspoložive snage. Tenkovi su tukli naše položaje mitraljezima i topovima. 
Pucali smo i mi na njih. Pokušavali su da idu uzbrdo. Mi smo bili uporni. 
Neprijatelj se morao vratiti.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Poslije 
godne raspravljali smo na partiskom sastanku o današnjoj akciji. Valjaće nam 
to u idućim borbama. To nam je i dosadašnja praksa pokazala. Sjutra ili 
prekosutra analiziraćemo ovu akciju sa cijelom četom četom.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextItalic">31. 
avgust.</span><span lang="SR-CYR" style="font-family:
&quot;Times New Roman&quot;;mso-fareast-language:SR-CYR" class="Bodytext5"> 
Ustali smo u 5 časova. Malo zatim</span><span lang="SR-CYR" style="font-size:12.5pt;font-family:&quot;Times New Roman&quot;;
mso-fareast-language:SR-CYR" class="Bodytext12"> </span><span lang="SR-CYR" style="font-size:12.5pt;font-family:&quot;Times New Roman&quot;;mso-fareast-language:
SR-CYR;font-weight:normal" class="Bodytext12">došle</span><span lang="SR-CYR" style="font-size:12.5pt;font-family:&quot;Times New Roman&quot;;mso-fareast-language:
SR-CYR" class="Bodytext12"> </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">su 
naše parione — &quot;partizanska burad«. Čitava četa je oparila odijela.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Tek 
što smo ručali, dođe Komnen Žugić, zamjenik komesara bataljona, i reče nam 
da drugarica Stanica Glomazić treba da ide u Jajce na partijski tečaj pri CK. 
&quot;Strah me je od tog tečaja, ali mi je ipak veoma drago što mi se pruža 
takva prilika da nešto više naučim&quot;, rekla nam je Stanica.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextItalic">1. 
septembar.</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5"> 
Dušan Milutinović, komandir naše čete, išao je juče popodne s komandantom 
bataljona, Savom Maškovićem, u izviđanje položaja ka Turbetu. Pripremali su 
napad koji smo izveli prošle noći. Zadatak naše čete bio je da, napadajući 
sa sjevera, prodre pored crkve u pravcu žandarmerijske stanice i da zajedno s 
1. četom likvidira bunkere s gornje strane grada.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Prilazili 
smo oprezno, bez riječi i bez šuma. Vodič nam je slab; izgleda da je plašljiv, 
pa nas vodi preko nekih taraba. Zato nas je neprijatelj prije vremena otkrio i 
počeo pucati, no mi smo i dalje išli naprijed. Bez žrtava smo stigli sve do 
crkve, ali tek sad nailaze bunkeri. Kod prvog bunkera ostavljamo zasjedu, jer ga 
ne bismo mogli likvidirati bez žrtava, a zatim prodiremo dalje. Opet novi 
bunkeri, pred nama i lijevo od nas. Neprijatelj nas tuče gotovo sa svih strana. 
Njegova vatra je pakleno žestoka, ali nas štiti noć, a imamo i dosta iskustva 
u noćnim borbama. Počeše tući i topovi iz pravca Travnika, ali granate 
padaju pretežno po neprijateljevom rasporedu. Mi pojačavamo pritisak. Sve jače 
pritiska i naš 2. bataljon i zauzima kasarnu. I mi zauzimamo bunker kod 
kasarne. Ali — već je zora! O, kako ne možemo produžiti noć samo za pola 
sata! Uspjeh bi nam bio siguran, no nadamo se da ćemo i bez toga postići što 
smo željeli.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Brzo 
je došao kraj takvim nadama: stiglo je naređenje da se povučemo.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Nosimo 
mrtvog komandira voda, druga Matu</span><span lang="SR-CYR" style="font-size:10.0pt;font-family:&quot;Times New Roman&quot;;mso-fareast-language:
SR-CYR" class="Bodytext10pt4"> Žarnića. </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Poginuo 
je pred samu zoru, od bacača. Iz naše čete imamo </span><span lang="SR-CYR" style="font-size:10.0pt;font-family:&quot;Times New Roman&quot;;
mso-fareast-language:SR-CYR" class="Bodytext10pt4">i</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5"> 
trojicu ranjenih. Druga Matu smo sahranili kod sela Saklice. U Bosni, 
Hercegovini, Sandžaku i Crnoj</span><span lang="SR-CYR" style="font-size:10.0pt;font-family:&quot;Times New Roman&quot;;mso-fareast-language:
SR-CYR" class="Bodytext10pt4"> Gori, </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">svuda 
se</span><span lang="SR-CYR" style="font-size:10.0pt;font-family:&quot;Times New Roman&quot;;
mso-fareast-language:SR-CYR" class="Bodytext10pt4"> drug</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5"> 
Mate borio sa istim žarom sa kojim je bio spreman da se bori i za svoju rodnu 
Dalmaciju. Četa će ga nuvati u najljepšoj uspomeni.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR;
font-style:normal" class="BodytextItalic">3</span><span class="Bodytext5"><i><span lang="SR-CYR" style="font-family:&quot;Times New Roman&quot;;mso-fareast-language:SR-CYR">-7.</span></i></span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR;font-style:normal" class="BodytextItalic"> </span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="BodytextItalic">septembar.</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5"> 
Očekujemo da nas na položajima oko Turbeta zamijene jedinice 5. krajiške 
divizije. Šaljemo stalno po tri zasjede iznad Turbeta.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">S 
nama je i devet bivših domobrana iz Turbeta, koji su k nama prešli sjutradan 
poslije našeg neuspjelog napada. Njihova je želja da odu svojim kućama čim 
se ukaže neka malo povoljnija prilika. Mi im ne branimo. Kad su već tu, kod 
nas, prisustvovali su nekim našim četnim konferencijama i političkim časovima. 
Zanimljivo, oni ništa ne znaju ni o istočnom frontu, ni o padu Sicilije, ni o 
drugim političkim pitanjima. Mi sad nastojimo da im što više pitanja rastumačimo. 
Imali su u nas povjerenja već onda kad su se odlučili da prebjegnu, ali — kažu 
— ipak nijesu imali o nama ni približnu predstavu. Najviše su ih se dojmili 
naši unutrašnji drugarski odnosi, zbijenost našeg kolektiva. Jedan od njih, 
strastan pušač, već trećeg dana po dolasku našao se pobuđen da priloži u 
naš četni kolektiv šest kutija &quot;Rame &quot;— svu svoju rezervu, za 
koju je u početku vjerovao da će je ljubomorno čuvati za sebe.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Neprijatelj 
je pokušao da s tenkovima i nešto pješadije prodre u pravcu Karaule. I mi i 
Krajišnici odlučno smo ih dočekali, pa su se brzo morali povući.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span class="Bodytext5"><i><span lang="SR-CYR" style="font-family:&quot;Times New Roman&quot;;mso-fareast-language:SR-CYR">8</span></i></span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR;font-style:normal" class="BodytextItalic">-</span><span class="Bodytext5"><i><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">9.</span></i></span><span lang="SR-CYR" style="font-family:&quot;Times New Roman&quot;;mso-fareast-language:SR-CYR;
font-style:normal" class="BodytextItalic"> </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="BodytextItalic">septelbar.</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5"> Sinoć nas je smijenio na položajima 
prema Turbetu jedan bataljon 1. krajiške brigade. Mi smo jutros već oko 8 časova 
biti u Donjem Vakufu. Smjestili smo naše čete po voćnjacima blizu grada, pa 
smo nas nekolicina pošli da ga razgledamo. Grad je mali, nije se ni po čemu učinio 
privlačnim. Radnje su mahom otvorene, u njima se može kupiti kojekakvih 
sitnica, voća i povrća, ali za veoma skupe pare. Mi smo za naš četni 
kolektiv kupili duvana, olovaka, papira i bombona, tako da je svaki pojedinac iz 
čete dobio ponešto.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Odavde 
treba da produžimo partizanskim vozom sve do Gornjeg Vakufa, pa smo pomalo 
nestrpljivi. Svi smo se radovali kad je voz stigao. Nezainteresovan posmatrač 
bi konstatovao da je to mali, čađavi, sasvim neugledan voz, ali za nas je u 
tom trenutku on simbolizirao slobodnu teritoriju i porast naše snage.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:0mm;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Dok 
smo se tiskali oko tog našeg, partizanskog voza i dešifrovali značenje 
velikih, bijelih slova ŽNOV (železnice Narodnooslobodilačke vojske), 
napisanih na vagonima i na lokomotivi, dotrča odnekud iz grada jedan od naših 
drugova vičući na sav glas:</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">— Italija je kapitulirala!</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">— Šta, šta kažeš? — 
pitali su sa svih strana kao da ga nijesu bili čuli ili razumeli.<o:p>
</o:p>
</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">— Pa, kapitulirala Italija, 
drugovi, sad je to RadioLondon javio — odgovorio je ovaj drug.<o:p>
</o:p>
</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">— Ko kaže? — padala su i 
dalje sumnjičava pitanja.<o:p>
</o:p>
</span></p>
<p class="Bodytext1" style="margin:0mm;margin-bottom:.0001pt;text-align:justify;
text-indent:26.0pt;line-height:normal;background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext5">— Ja vama, a vi kome god hoćete, 
drugovi. Čuo sam radio-vijeeti svojim rođenim ušima, pa vi mi sad vjerovali 
ili ne!</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">A 
kad je, koji trenutak zatim, ova za nas iznenadna vijest potvrđena i sa drugih 
strana, nastade opšte veselje na stanici, a malo zatim krenu i naš voz. Pjesma 
i klicanje, raznovrsni izlivi radosti zbog ispadanja iz stroja jedne od sila 
Osovine nastaviše se čitavim putem. Prosto ne znamo kad smo čas prije došli 
u Bugojno.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Tek 
što je naš voz ušao u željezničku stanicu, u Bugojnu se otvori paklena 
vatra, najprije iz pištolja i pušaka, a onda i iz većeg broja automatskih oruđa. 
No mi se nijesmo uplašili. Uzeli smo to kao još jednu potvrdu da je doista tačna 
vijest o kapitulaciji Italije.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Postrojili 
smo se i pošli u grad marševskom kolonom. Pred štabom divizije bijaše 
okupljena masa vojske i naroda. Komesar divizije, drug Mijalko Todorović Plavi, 
tek što je završio govor. A onda opet nastade još žešća pucnjava, praćena 
pravim vatrometom od raketa. Kad se pucnjava stišala, nastalo je pravo narodno 
veselje: igralo se, pjevalo, uzvikivale parole. Tek u 11 časova noću vratili 
smo se na željezničku stanicu i produžili vozom za Gornji Vakuf.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-size:9.5pt;font-family:&quot;Times New Roman&quot;;mso-fareast-language:
SR-CYR" class="Bodytext92">14. septembar.</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5"> 
Pred sam polazak iz rejona Gornjeg Vakufa dobili smo popunu iz Podgrmečkog 
partizanskog odreda. Izgleda dobri su to momci, gotovo svi su stari borci. Fizički 
su mahom nejaki, ranjavani su ili su preboljeli tifus. Nadamo se da smo s 
njihovim dolaskom ojačali udarnu moć naših četa.</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Čuli 
smo da je u naše ruke pao Split. Sanjarimo o Dalmaciji. Mnogi od nas je ranije 
nijesu vidjeli. Naši drugovi Dalmatinci često su nam o njoj uzdišući pričali: 
&quot;As ti gospu, ća je lipo živiti na moru. Ni usrid zime nima sniga!&quot;</span></p>
<p class="Bodytext1" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">Put 
u Dalmaciju, dakle, za neke naše drugove znači povratak</span><span lang="SR-CYR" style="font-size:9.0pt;font-family:&quot;Times New Roman&quot;;
mso-fareast-language:SR-CYR" class="Bodytext9pt8"> u</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5"> 
zavičaj. Ali, na žalost, mi na. tom putu</span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:
SR-CYR" class="Bodytext9pt8"> </span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:SR-CYR;
font-weight:normal" class="Bodytext9pt8">nijesmo</span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:
SR-CYR" class="Bodytext9pt8"> </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">kompletni. 
Milan Veža nam je nestao, vjerovatno</span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:
SR-CYR" class="Bodytext9pt8"> </span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:SR-CYR;
font-weight:normal" class="Bodytext9pt8">poginuo</span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:
SR-CYR" class="Bodytext9pt8">, </span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5">negdje 
oko Zlatnog bora, Krsto Šupe je sahranjen blizu željezničke stanice Nemile, 
Vinko Čeko, Ivo Bjeliš i Anton Vela izgiboše</span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:
SR-CYR" class="Bodytext9pt8"> </span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:SR-CYR;
font-weight:normal" class="Bodytext9pt8">u</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Bodytext5"> 
borbama između Zvornika i Caparda, sa Matom Žarnićem smo se zauvijek 
oprostili kod Turbeta. . .</span></p>
<p class="MsoNormal" align="right" style="text-align:right"><span style="font-size:8.5pt;mso-fareast-language:SR-CYR;
font-weight:normal" class="Bodytext183">Drago B. NIKOLIĆ</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_120.htm"><b>Prethodni dokument</b></a></TD>
<TD><a href="27_122.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
