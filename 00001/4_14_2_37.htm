<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRAŽE MIHAILOVI&#262;A - KNJIGA 1</b><br>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_36.htm"><b>Prethodni dokument</b></a></TD><TD><a href="4_14_2_38.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<p>
<b>BR. 37</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>IZVEŠTAJ KOMANDANTA SREZA TREBINJSKOG OD 16. FEBRUARA 1943. KOMANDANTU ZETSKOG ČETNIČKOG ODREDA O ZAUZIMANJU DREŽNICE, RAME I PROZORA OD STRANE NOVJ S PREDLOGOM ZA UNIŠTENJE SIMPATIZERA NOP-a NA TERITORIJI SREZA</b><sup>1</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;KOMANDA SREZA TREBINJSKOG
<br>&nbsp;&nbsp;&nbsp;&nbsp;Broj 28/43 16 februara 1943. god. TREBINJE
<br>&nbsp;&nbsp;&nbsp;&nbsp;Dostavlja izveštaj o kretanju komunista.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;KOMANDANTU ZETSKOG ČETNIČKOG ODREDA.<sup>2</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Po razbijanju partizana u Lici i zapadnoj Bosni njihove rastrojene formacije krećući se u raznim pravcima jednom svojom snagom, koja još po brojnosti nije ispitana po posljednjim informacijama kreće se u pravcu Hercegovine.
<br>&nbsp;&nbsp;&nbsp;&nbsp;Pri svom 'kretanju napala je pre dva dana i zauzela Ramu<sup>3</sup> i Drežnicu<sup>4</sup> a sada je u toku napad na Prozor,<sup>5</sup> u kome se od njih u Prozoru nalazi opkoljen jedan italijanski bataljon. Iz istoga izvora imamo podatke, da se jedna jača partizanska formacija nalazi pripremna za borbu ili već u borbi na 20 kilometara pred Mostarom.
<br>&nbsp;&nbsp;&nbsp;&nbsp;Po kretanju partizana, i obzirom na to da naše trupe vode akciju u pravcu sever jug, tendencija je partizana svakako da se ponovo prebace u Hercegovačko-Crnogorske planine sa jačim formacijama za nove masovne akcije, kao i za rušenje komunikaciskih objekata, kako bi ponovo stvorili zabunu i pružili što bolje udarce našim formacijama u nedostatku dobre i brze veze.
<br>&nbsp;&nbsp;&nbsp;&nbsp;Po sigurnim podatcima sa kojima raspolažemo na teritoriji Crne Gore koja ide granično od Zle gore do Trebinjske Lastve kriju se u razbacanim manjim grupama od ranije zaostale partizanske formacije,<sup>6</sup> a među njima ima i novo došavših iz Bosne naročito posle njihovog poraza u Prozoru. Napominjem da se Grahovo i Banjane, kao i Bijela Gora na teritoriji Crne Gore naročito bave konspiratorskim radom putem pismene i usmene propagande, jer pored dvolično raspoloženog življa, tamo se po podatcima nalaze: Vidak Babić bivši komandant udarnog bataljona u Zubcima; Čile<sup>7</sup> Kovačević bivši komandant udarnog bataljona u Ljubomiru kao i njegova žena opasna i vrlo sposobna komunistička organizatorka u pozadini (po zadatku), Jovan Ratković bivši pretsjednih NOFa i drugi. Navedeni i njihova okolina odlikovali su se među partizanima kao spretni zlikovci i vođe u svim napadima protivu nas i italijanskih trupa kao i rušenju komunikaciskih objekata. Prisustvo ovih ljudi nadam se da Vam je dovoljno objašnjenje šta znači u pogledu destruktivne akcije.
<br>&nbsp;&nbsp;&nbsp;&nbsp;Usljed komunističke akcije koja se kreće u pravcu naše teritorije a time i Vaše a čija snaga nije poznata, kao i zbog poznate činjenice da i u našim i u Vašim planinama i selima ima još priličan broj komunističkih ostataka kao i dobar broj njihovih simpatizera, molim preduzmite hitne potrebne mjere [da sprečite] njihovu akciju na Vašoj teritoriji koja je vrlo vjero vatna, jer bi se pored poteškoća koje bi ste Vi mogli imati njima mogla stvoriti mogućnost za udar protiv nas s leđa.
<br>&nbsp;&nbsp;&nbsp;&nbsp;Ne zamjerate što sam slobodan da mnoge indicije govore da u graničnom djelu komuniste podržavaju, hrane i snabdje-vaju, pa čak i u svoje redove primaju starešine izvesnih nacionalnih četa i bataljona što Vam je svakako poznato iz naših ranijih informacija. Bilo bi potrebno da ste pripravni za mo-menat akcije koju uskoro možemo očekivati protivu partizana na našoj teritoriji.
<br>&nbsp;&nbsp;&nbsp;&nbsp;S VEROM U BOGA ZA KRALJA I OTADŽBINU!
<br>&nbsp;&nbsp;&nbsp;&nbsp;M.P.
<br>&nbsp;&nbsp;&nbsp;&nbsp;KOMANDANT SREZA: Rad. T. Pejanović<sup>8</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<sup>1</sup><b class=medtxt> Original (pisan na mašini, ćirilicom) u Arhivu VII, Ča, k. 199,reg. br. 43/1 (BH-V-8106).</b>
<br>&nbsp;&nbsp;&nbsp;&nbsp;<sup>2</sup><b class=medtxt> Odnosi se na Baja Stanišića.</b>
<br>&nbsp;&nbsp;&nbsp;&nbsp;<sup>3</sup><b class=medtxt> Ramu su, posle kraće borbe protiv delova 259. pesadijskog puka divizije »Murđe« oslobodile 20. februara 1943. jedinice 10. hercegovačke NOU brigade (tom IV, knj. 10, dok. br. 115).</b>
<br>&nbsp;&nbsp;&nbsp;&nbsp;<sup>4</sup><b class=medtxt> Pošto su razbile 1. bataljon 260. pesadijskog puka divizije »Mur-đe«, koji se kretao uz Neretvu, jedinice 2. proleterske divizije su 16. februara 1943. zauzele Drežnicu (tom IV, knj. 10, dok. br. 219, 220, 230 i 231).</b>
<br>&nbsp;&nbsp;&nbsp;&nbsp;<sup>5</sup><b class=medtxt> U Prozoru se nalazio italijanski garnizon sa 3. bataljonom 259. pesadijskog puka divizije »Murđe«, ojačan četom tenkova, artiljerijom i minobacačkim jedinicama. Posle žestokih dvodnevnih borbi protiv tih snaga jedinice 3. NOU divizije oslobodile su Prozor 17. februara 1943. Tom prilikom neprijatelj je pretrpeo velike gubitke u ljudstvu i naoružanju. Opširnije o borbama za Prozor vidi: tom II, knj. 8, dok. br. 55 i 56; tom IV, knj. 10, dok. br. 92, 100, 221, 233, 239, 342, 350, 363; tom IV, knj. 13, dok. br. 223.</b>
<br>&nbsp;&nbsp;&nbsp;&nbsp;<sup>6'</sup><b class=medtxt> U to vreme je na tom terenu dejstvovao hercegovački partizanski bataljon »Sloboda«.</b>
<br>&nbsp;&nbsp;&nbsp;&nbsp;<sup>7</sup><b class=medtxt> Vasilije.</b>
<br>&nbsp;&nbsp;&nbsp;&nbsp;<sup>8</sup><b class=medtxt> Radovan, potporučnik.</b>
</p><CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_36.htm"><b>Prethodni dokument</b></a></TD><TD><a href="4_14_2_38.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body></html>
