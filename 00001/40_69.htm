<html>
<head>
<meta http-equiv="Content-Type" content="text/html; charset=utf-8">

<title>Jozo Tomasevich: CETNICI U DRUGOM SVJETSKOM RATU 1941-1945</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jozo Tomasevich: CETNICI U DRUGOM SVJETSKOM RATU 1941-1945</b><br>


<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_68.htm"><b>Prethodni dokument</b></a></TD>
<TD><a href="40_70.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3 style="text-indent:10.0mm"><span lang="HR" style="mso-ansi-language:HR">GLAVA 
JEDANAESTA<o:p>
</o:p>
</span></h3>
<h3 style="text-indent:10.0mm"><span lang="HR" style="font-size:18.0pt;
mso-ansi-language:HR">Gubitak baze u Srbiji</span><span lang="HR" style="mso-ansi-language:HR"><o:p>
</o:p>
</span></h3>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Kolaboracija 
između četnika i Nijemaca u Srbiji, koja je počela u novembru 1943, bila je u 
prvom redu diktirana izgledima da će ubrzo ojačati operacije NOVJ, usmjerene 
na to da se stekne kontrola nad tim područjima. Položaj NOV i POJ je sada u 
svim dijelovima zemlje osim u Srbiji bio zadovoljavajući. Oni su izgubili nešto 
oslobođenog teritorija, ali su inače u svakom pogledu jačali - politički, 
diplomatski, kao i vojnički - dok su četnici, a i Nijemci, gubili na snazi. 
Partizani su sada mogli razmišljati o ulasku u Srbiju s jakim snagama i o 
preuzimanju kontrole. Do tog je vremena partizanska aktivnost u Srbiji, četničkoj 
zavičajnoj bazi i izvoru snage, bila ograničena; a kontrola Srbije bila je, međutim, 
ključ za kontrolu Jugoslavije. U obavještenju od 6. decembra komandantu Drugog 
partizanskog korpusa u Crnoj Gori — jedinici koja je raspoređena da povede 
operaciju za oslobođenje Srbije — Tito je analizirao važnost ovog pothvata.<sup>1</sup> 
Osim važnosti za cijelu Jugoslaviju, rekao je, Srbija je također od temeljnog 
značenja za vojne i političke aktivnosti u drugim balkanskim zemljama, osobito 
u Bugarskoj. Iako su Mihailović i njegovi četnici već bili politički poraženi, 
njihove snage i njihova politička organizacija u Srbiji moraju također biti 
likvidirane. Nije od najmanje važnosti, rekao je Tito, da Srbija, uz Makedoniju 
i Kosovo, predstavlja važan rezervoar žive sile za buduće vojne operacije 
NOVJ. Naravno, napad na Srbiju zahtijevat će velike snage. (Dodao je da je 
planirao izdati naređenje za napad prije početka zime, ali da su nepovoljni 
uvjeti uzrokovali odgađanje).<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">1 
Tito, <i>Vojna djela, </i>I, 208-209.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Plan 
Vrhovnog štaba za operacije u Srbiji imao je dva aspekta: prvi, pojačati 
jedinice koje su već u Srbiji i povećati njihovu vojnu i političku aktivnost,<sup>2</sup> 
a drugi, prodrijeti u Srbiju s velikim snagama sa zapada i jugozapada i povezati 
se sa srpskim partizanskim snagama za združene akcije. Djelujući na temelju 
razborite pretpostavke da se partizanske snage okupljaju u Crnoj Gori, Sandžaku 
i istočnoj Bosni i spremaju za upad u Srbiju, Nijemci su 2. decembra izveli 
pokret ne bi li ove snage namamili u stupicu i uništili ih prije nego što otpočne 
predviđeni napad. Za ovu operaciju, nazvanu <i>Kugelblitz, </i>Nijemci su 
prikupili velike snage u sastavu: 1. brdska divizija, 7. SS »</span><span lang="DE" style="mso-ansi-language:
DE">Prinz</span><span lang="DE" style="mso-ansi-language:HR"> </span><span lang="DE" style="mso-ansi-language:DE">Eugen</span><span lang="HR" style="mso-ansi-language:HR">« 
divizija, dijelovi 369. pješadijske divizije (hrvatski legionari), dijelovi 
187. rezervne divizije i neke manje jedinice, potpomognute 24. bugarskom 
divizijom iz Srbije i nekim četničkim jedinicama iz Sandžaka pod Lukačevićem. 
Operacijom je zapovijedao komandant 5. SS brdskog korpusa koji je također imao 
na raspolaganju i neke trupe raspoređene u Srbiji (24. bugarska divizija), koje 
su mu privremeno bile dodijeljene sa zadatkom da granice Srbije obrane od 
jedinica NOVJ.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">2 
Krajem 1943, Pokrajinski komitet KPJ za Srbiju poslao je okružnicu (br. 6) svim 
partijskim<i> </i>organizacijama i partijskom članstvu u Srbiji. Okružnica je 
sadržavala savjet kako se infiltrirati i kako služiti u<span style="mso-spacerun: yes">&nbsp; 
</span>njemačkim, kvislinškim i četničkim formacijama u svrhu pomaganja 
partizanskih ciljeva; naglašena je potreba dä </span><span lang="DE" style="font-size:7.0pt;mso-ansi-language:DE">se</span><span lang="DE" style="font-size:7.0pt;mso-ansi-language:HR"> 
</span><span lang="DE" style="font-size:7.0pt;mso-ansi-language:DE">kr</span><span lang="HR" style="font-size:7.0pt;mso-ansi-language:HR">ivica 
za sve napade i sabotaže prebaci na četnike, tako da se za represalije koje 
uslijede također može okriviti njih; rečeno je kako poticati borbu između četnika 
i srpskih kvislinških formacija da bi se spriječilo njihovo ujedinjenje protiv 
partizana itd. Ovo pismo nije nikada objavljeno u Jugoslaviji. Opširni izvodi 
iz te okružnice u njemačkom prijevodu nalaze se u mikrofilmu br. T-311, rola 
488, snimci 863- 865.</span><span lang="HR" style="mso-ansi-language:HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Operacija 
<i>Kugelblitz </i>bila je usmjerena u prvom redu protiv četiri divizije NOVJ - 
2, 5, 17 i 27.<sup>3</sup> Plan je bio da se širokim zamahom obuhvate ove 
divizije i da se zatim što brže stegne obruč, a one unište. Tu su taktiku 
Nijemci i prije mnogo puta upotrijebili, iako u pravilu neuspješno, a nije 
uspjela ni ovaj puta. Čim su uočene namjere Nijemaca, Tito je svojim trupama 
izdao naređenje da se razvuku, izbjegnu frontalni udar i prebace u pozadinu 
njemačkih snaga kako bi izbjegle okruženje i uništenje.<sup>4</sup> Taj 
manevar je uspio. Glavnina ovih snaga NOVJ potpuno je izmakla Nijemcima i 
operacija je 18. decembra zaustavljena. Iste su njemačke divizije (bez 24. 
bugarske divizije koja je vraćena pod komandu vojnog zapovjednika jugoistočne 
Evrope) skoro smjesta poslane u novu akciju, operaciju </span><i><span lang="DE" style="mso-ansi-language:DE">Schneesturm</span><span lang="HR" style="mso-ansi-language:HR">, 
</span></i><span lang="HR" style="mso-ansi-language:HR">protiv partizanskih 
snaga u dolini rijeke Krivaje, sjeverno od Sarajeva. Ali pokazalo se da su im 
partizani i tu izmakli.<sup>5</sup> Otprilike u isto vrijeme tri su divizije i 
nekoliko manjih pridodanih jedinica, u sastavu 15. brdskog armijskog korpusa 
izvele niz operacija <i>(</i></span><i><span lang="DE" style="mso-ansi-language:DE">Ziethen</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">Herbstgewitter</span><span lang="HR" style="mso-ansi-language:HR">, </span><span lang="DE" style="mso-ansi-language:DE">Panther</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">Delphin</span><span lang="HR" style="mso-ansi-language:HR">, </span><span lang="DE" style="mso-ansi-language:DE">Merkur</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">Waldrausch</span><span lang="HR" style="mso-ansi-language:HR">, </span><span lang="DE" style="mso-ansi-language:DE">Weihnachtsmann</span><span lang="HR" style="mso-ansi-language:HR">) 
</span></i><span lang="HR" style="mso-ansi-language:
HR">protiv jedinica NOVJ u sjevernoj i zapadnoj Bosni, Dalmaciji i Hrvatskoj.<sup>6</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">3 
Za naređenje za operaciju </span><i><span lang="DE" style="font-size:7.0pt;mso-ansi-language:DE">Kugelblitz</span><span lang="DE" style="font-size:7.0pt;mso-ansi-language:HR"> 
</span></i><span lang="HR" style="font-size:7.0pt;mso-ansi-language:HR">vidi 
mikrofilm br. T-313, rola 189, snimci 7,449.037-45; vidi također snimke 
7,449.062-80. Za važnost operacije </span><i><span lang="DE" style="font-size:7.0pt;mso-ansi-language:
DE">Kugelblitz</span><span lang="DE" style="font-size:7.0pt;mso-ansi-language:
HR"> </span></i><span lang="HR" style="font-size:7.0pt;mso-ansi-language:HR">sa 
točke gledišta vojnog zapovjednika jugoistočne Evrope, koji je također bio 
šef okupacionog režima u Srbiji, vidi mikrofilm br. T-501, rola 253, snimci 
879-883 i 893-896. Vidi također <i>Oslobodilački rat, </i></span><span style="font-size:7.0pt">II</span><span lang="HR" style="font-size:7.0pt;
mso-ansi-language:HR">, 11-12.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">4 
Oslobodilački rat, </span></i><span lang="DE" style="font-size:7.0pt;mso-ansi-language:DE">II, 
</span><span lang="HR" style="font-size:7.0pt;mso-ansi-language:HR">14.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">5 
Ibid, </span></i><span lang="HR" style="font-size:7.0pt;
mso-ansi-language:HR">str. 22-27; KTV/OKW/WFSt, sv. III, dio 2, str. 1372-1373, 
1396.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">6 
Za vrijeme i područje tih operacija vidi mikrofilm br. T-314, rola 554, snimci 
75-126. Vidi također <i>Oslobodilački rat, </i></span><span style="font-size:7.0pt">II</span><span lang="HR" style="font-size:7.0pt;mso-ansi-language:HR">, 
32-69.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Sve 
su ove operacije bile pod ukupnom komandom general-pukovnika Lothara Rendulica, 
komandanta Druge oklopne armije, koji je prethodnog augusta sa istočnog fronta 
premješten u Jugoslaviju zbog dva konkretna zadatka: da preuzme dijelove 
Jugoslavije i Albanije dotada pod talijanskom okupacijom nakon očekivanog sloma 
Italije, te da uništi Tita i partizane.<sup>7</sup> Operacije u septembru i 
decembru bile su tako samo početak nečega što se pokazalo kao niz operacija 
širokog opsega, koje su se produžile kroz razdoblje od preko šest mjeseci. 
Pojedinosti tih operacija ovdje nas ne zanimaju. U nekima su Nijemci i njihovi 
saveznici nanijeli teške gubitke jedinicama NOV i POJ i ponovo zauzeli znatan 
dio teritorija koji su oni oslobodili. Ali u postizanju glavnog cilja - uništenju 
NOV i POJ kao efektivne borbene snage — Nijemci nisu uspjeli.<o:p>
</o:p>
</span></p>
<span lang="HR" style="font-size:7.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">7 Rendulic, str. 156. i </span><i><span style="font-size:7.0pt;
font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:EN-US;mso-fareast-language:EN-US;mso-bidi-language:AR-SA">passim.</span></i>
<p>
<br>
<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_68.htm"><b>Prethodni dokument</b></a></TD>
<TD><a href="40_70.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

