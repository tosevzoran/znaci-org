<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_54.htm"><b>Prethodni dokument</b></a></TD><TD><a href="4_14_1_56.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 55</strong></p>
<p align="center"><strong>OBAVEŠTENJE KOMANDANTA OPERATIVNIH JEDINICA ISTOČNE BOSNE I HERCEGOVINE OD 7. FEBRUARA 1942. KOMANDANTU ITALIJANSKIH TRUPA U NEVESINJU O PRIHVATANJU USLOVA SARADNJE<sup>1</sup></strong></p>
<p align="center">KOMANDANTU ITALIJANSKIH TRUPA</p>
<p>U Nevesinju<sup>2</sup></p>
<p>1.) U vezi sa preliminarima utvrđenim između p.por. Mutimira
  Petkovića i kapetana Anđela de Mateisa (Angelo de Matteis) 11. januara
  1942. u Mostaru,<sup>3</sup> primam na znanje sva uveravanja koja je dala Komanda
  četničkih trupa istočne Bosne i Hercegovine<sup>4</sup> o miroljubivim namerama
  prijateljskih<sup>5</sup> četničkih trupa prema italijanskim trupama koje se
  nalaze na tom području radi obezbeđenja rada i pokreta. Major Todorović, privremeni6 komandant četničkih trupa istočne
  Bosne, potvrđuje svojim potpisom odredbe sadržane, u vezi s tim, u
  preliminarima koje je potpisao p. por. Mutimir Petković.</p>
<p>2.) U vezi sa preliminarima potpisanim 22. januara 1942. od strane
  p. por, Mutimira Petkovića, major Todorović utvrđuje u priloženoj noti
  mogućnosti svojih trupa,<sup>7</sup> sredstva kojima raspolaže, za saradnju sa
  italijanskim trupama u održavanju reda na području istočne Bosne uz
  granicu Crne Gore,<sup>8</sup> u srezovima (okruzima) Foča, Goražde, Čajniče,
  Gacko, Nevesinje, Bileća, Trebinje, Ljubinje, Stolac, Mostar i Konjic
  i, u vezi sa dogovorom sa Nemcima, u srezovima Rogatica i Višegrad.</p>
<p>7. II. 1942. kod Nevesinja</p>
<p align="center">Artiljerijski major</p>
<p align="center"><strong> Boško P. Todorović</strong></p>
<p align="center">priv. komandant četnika</p>
<p align="center"> ist. Bosne i Hercegovine</p>
<p align="center">Primljeno 7. II. 1942&#8212;XX<sup>9</sup></p>
<b class=medtxt><p><sup>1</sup> Fotokopija originala (pisanog na mašini, na francuskom
  jeziku) u Arhivu VII, Ča, k. 232, reg. br. 4/14. Na dokumentu je B.
  Todorović ispravljao i dopisivao pojedine reči i rečenice na
  srpskohrvatskom jeziku.</p>
<p><sup>2</sup> U Nevesinju su se tada nalazili jedan bataljon 3. alpinskog
  puka i jedna baterija 1. alpinskog artiljerijskog puka divizije
  &#187;Taurinenze&#171; &#8212; Taurinense (Zbornik NOR-a, tom XIII, knj. 2, dok. br.
  18).</p>
<p><sup>3</sup> Vidi dok. br. 39.</p>
<p><sup>4</sup> Reč &#187;Hercegovine&#171; je dopisano rukom.</p>
<p><sup>5</sup> Reč  &#187;prijateljskih&#171; je precrtana.</p>
<p><sup>6</sup> Reč &#187;privremeni&#171; je dopisana rukom.</p>
<p><sup>7</sup> Redakcija ne raspolaže tom notom.</p>
<p><sup>8</sup> Dalji tekst, do beleške o datumu prijema, dopisan je mastilom.</p>
<p><sup>9</sup> Beleška o datumu prijema je napisana na italijanskom jeziku. </p>
<p><sup>10</sup> Nečitak potpis.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_54.htm"><b>Prethodni dokument</b></a></TD><TD><a href="4_14_1_56.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>