<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_44.htm"><b>Prethodni dokument</b></a></TD>
<TD><a href="49_46.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b>Borbe iznad 
Gorice<o:p>
</o:p>
</b></p>
<p class="MsoNormal">&nbsp;<o:p>
</o:p>
</p>
<p class="MsoNormal">Iako ova neprijateljska ofanziva na jedinice 9. korpusa 
nije postigla cilj, ona je ipak ostavila duboke tragove. Neprijateljske snage 
povukle su se 31. decembra iz Čepovanske doline, sa Banjške visoravni i iz 
Trnovske šume, ali su zato Nemci poseli nekoliko novih uporišta u Vipavskoj 
dolini (Ajdovščini, Vipavi, Šempasu, Colu, Crnom Vrhu i Trnovu). Iz njih je 
neprijatelj mogao bar delimično da kon-troliše ostala sela na ovom sektoru, 
dok su uporišta u Trnovu i Colu bila mostobran i polazne baze za naredne 
ofan-zivne akcije u unutrašnjost Trnovske šume i prema Čepovanskoj dolini. 
Posedanjem uporišta u Crnom Vrhu neprijatelj je učvrstio liniju Ajdovščina 
— Col — Crni Vrh — Idrija i na taj način imao nameru da preseče naše 
veze između Trnovske šume i Pivke, kako bi suzio manevarsku prostoriju 
jedinica 9. korpusa. Pored ovog, neprijatelj je nastojao da posedine uporište i 
u Otlici radi međusobnog povezivanja Cola i Trnova. Da je u tome uspeo, 
glavnina 9. korpusa u Trnovskoj šumi ne bi se više mogla snabdevati iz 
Vipavske doline. <span lang="DE" style="mso-ansi-language:DE">Neprijateljev cilj 
je, znači, bio da prisili glavninu 9. korpusa da se povuče prema istoku.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Situaciju 9. 
korpusa otežavala je veoma oštra zima. Jedinice su oskudevale u svemu, jer se 
saveznička transportna avijacija, koja je delom snabdevala naše jedinice naoružanjem, 
municijom i opremom već duže vreme nije pojavljivala. </span>U to vreme naročito 
je nedostajalo municije svih vrsta i kalibara i eksploziv.</p>
<p class="MsoNormal">U Colu je i posle završetka neprijateljeve decembarske 
ofanzive ostalo oko 800 njegovih vojnika od kojih je 3. januara 1945. formirana 
jedna borbena grupa od 500 ljudi. Ona je krenula prema Otlici i Predmeji radi 
posedanja nekih uporišta. Međutim, u tome nije usnela. Bazoviška brigada je 
odbacila ove snage natrag u Col. Bilo je očigledno da će neprijatelj ponovo 
pokušati da odbaci Bazovišku brigadu, pa je štab korpusa odlučio da 30. 
diviziju koja je branila Trnovsku visoravan ponovo pojača Gradnikovom,</p>
<p class="MsoNormal">Gradnikova brigada je 4. januara primila naređenje štaba 
31. divizije da se odmah prikupi u Cerknu, a zatim da se kamionima prebaci u 
Lokve. Brigada se na vreme prikupila, ali pošto nije bilo dovoljno kamiona, 
posleđmji ešelon je prebačen tek posle podne. Predveče su se jedinice 
prikupile u Dolenjoj Trebuši i preuzele položaje Kosovelove brigade.</p>
<p class="MsoNormal">Idućeg dana, 5. januara, Gradnikova brigada je u Dolenjoj 
Trebuši ostavila samo 2. bataljon koji je imao zadatak da sa položaja na selu 
između k. 652 i k. 357 spreči aktivnost neprijatelja od Slapa, dok je 3. 
bataljon upućen na sektor Lazni, a 1. na sektor sela Lokve, odakle je imao 
zadatak da šalje patrole i postavlja zasede u pravcu Trnova, jer se tamo 
nalazilo oko 600 neprijateljskih vojnika sa dva topa.</p>
<p class="MsoNormal">U toku narednih dana nije bilo značajnih promena, sem što 
je 10. januara 3. bataljon smenio 2. koji je poseo položaje na sektoru sela 
Lokve, a 1. je prebačen na sektor Lazni i Vrša.</p>
<p class="MsoNormal"><span lang="DE" style="mso-ansi-language:DE">Prvi sukob sa 
neprijateljem iz Trnova bio je 13. januara. Zaseda 2. bataljona koja se nalazila 
na raskrsnici pute va Krnica — Trnovo i Krnica — Lokve osmotrila je u deset 
časova pre podne kolonu od 150 neprijateljskih vojnika kako se od Trnova kreću 
drumom u pravcu Krnice. Zaseda je napala neprijatelja i naterala ga natrag u 
Trnovo.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Gradnikova 
brigada je sistematski uznemiravala neprijatelja u Trnovu i ometala u utvrđivanju. 
Naročito noću je vršila demonstrativne napade jakom vatrom iz mitraljeza i teških 
minobacača. Bilo je slučajeva da su se neke naše manje grupe probile i u samo 
uporište.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Štab korpusa 
je odlučio da napadne i likvidira uporište u Trnovu. Kada je neprijatelj 
utvrdio ovo uporište povukao je deo snaga iz Trnova i tamo ostavio samo 
bataljon &quot;Fulmine&quot;, jačine oko 200 — 250 vojnika iz sastava 
italijanske kvislinške grupacije 10. MAS koja je u januaru 1945. stigla na 
sektor Gorice.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U najbližim 
neprijateljskim uporištima stanje je bilo sledeće: u Gorici oko 5.000 vojnika, 
od toga najviše iz sastava 10. grupacije MAS, u Solkanu 450, na Sv. gori 100 
vojnika sa artiljerijom, u Ajševici 220 vojnika, u Dornberku 100 fašista, u Šempasu 
oko 300 vojnika, u Ajdovščini 400 do 450, u Vipavi 100, u Colu 450 i u Crnom 
Vrhu 400 vojnika.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Kosovelova 
brigada dobila je zadatak da napadne Trnovo, dok su ostale jedinice određene za 
obezbeđenje napada od eventualne intervencije iz susednih uporišta. Bazoviška 
brigada imala je zadatak da spreči intervenciju od Otlice, Cola i Crnog Vrha, 
157. brigada italijanske partizanske divizije &quot;Garibaldi Natisone&quot;<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a> 
nalazila se na Banjškoj visoravni i zatvarala pravce prema Dolenjoj Trebuši i 
Slapu. Najteži zadatak — sprečavanje neprijateljske intervencije iz Gorice i 
Vipavske doline — poveren je Gradnikovoj i Gregorčičevoj brigadi. </span>Na 
levom krilu (na liniji Krnica — Vitovski vrh — Zverinc) nalazila se Gregorčičeva, 
a na desnom (na liniji Sv. Danijel — Sv. Gabrijel — Zagorje) Gradnikova, ojačana 
2. bataljonom Prešernove brigade i udarnom četom 31. divizije<a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a>.</p>
<p class="MsoNormal">Najteži zadatak na obezbeđenju imala je Gradnikova 
brigada. Ona je zatvarala one pravce odakle je pretila najveća opasnost od 
neprijateljske intervencije. Trebalo je očekivati da će neprijatelj, kao obično, 
najjače pritiskati duž druma Gorica — Solkan — Preval — Sedovec — 
Trnovo, i u pravcu Ajševica — Ravnica.</p>
<p class="MsoNormal">Dok je zemljište ispred Gregorčičeve brigade bilo gotovo 
neprolazno, položaji Gradnikove brigade bili su prilično nepovoljni za 
odbranu. To je neprijatelju omogućavalo neprimetno privlačenje i iznenadan 
napad na brigadne položaje. U slučaju eventualnog povlačenja brigade, njene 
jedinice došle bi u nepovoljnu situaciju.</p>
<p class="MsoNormal">Prvi bataljon Gradnikove brigade krenuo je 18. januara uveče 
iz Dola kod Čepovana preko sela Puštale i Zagorje na Sv. Danijel. Jednom četom 
poseo je položaje iznad sela Loke radi kontrole kolskog puta Ajševica — Pri 
Peči — Trnovo, dok je jedinicama koje su bile na desnom krilu kontrolisao 
drum Ajševica — Pristava — Ravnica koji vodi preko sedla između visova Sv. 
Gabrijel i Sv. <span lang="DE" style="mso-ansi-language:DE">Danijel. Minerski 
vod koji je pridat bataljonu postavio je na ovaj drum dva minska polja. Treći 
bataljon je delom snaga poseo položaje na Sv. Gabrijelu, a glavnina se nalazila 
na položajima severno od druma Solkan — Trnovo, na odseku k. 429 — Dol.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Drugi bataljon 
Prešernove brigade stigao je u toku noći iz Čepovana u Zagorje. Pridodati 
minerski vod zaminirao je kod Dola drum Solkan — Trnovo. Jedinice ovog 
bataljona posele su položaje južno i zapadno od Zagorja i kontrolisale drumove 
Solkan — Trnovo i Solkan — Preval — Grgar — Čepovan.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Udarna četa 
stigla je u sastav brigade 20. januara dopodne i razmestila se u Podgozdu.<o:p>
</o:p>
</span></p>
<p class="MsoNormal">U noći 19/20. januara, iz Vipavske doline vratio se i 2. 
bataljon i štab brigade ga je odmah kao rezervu uputio u Sedovec.</p>
<p class="MsoNormal">Napad na Trnovo počeo je pred zoru 19. januara. 
Neprijatelj je uspešno odolevao, jer je računao na pomoć iz Gorice. <span lang="DE" style="mso-ansi-language:DE">Međutim, 
u toku dana pomoć nije stigla. Nemačka komanda u Gorici verovatno je cenila da 
je samo u pitanju manji demonstrativni napad na Trnovo i zbog toga nije 
intervenisala. Oko 7 časova uputila je prema Trnovu manje pojačanje na tri 
kamiona. Kamioni su kod Dola naišli na minsko polje. Jedan je oštećen, a 
druga dva su se vratila, pošto su ih napale jedinice 3. bataljona.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Napad na 
Trnovo produžio se i drugu noć i ceo idući dan, ali jedinice Kosovelove 
brigade — mada su likvidirale niz utvrđenih zgrada i bunkera — nisu uspele 
da definitivno slome neprijateljski otpor. Nemačka komanda u Gorici odlučila 
je 20. januara da energičnije interveniše u pravcu Trnova. Ovog dana u jutru 
uputila je prema položajima Gradnikove brigade tri kolone: glavne snage, oko 
400 vojnika, napale su naše položaje na Sv. Gabrijelu, oko 200 vojnika krenulo 
je preko Sv. Katarine i treća kolona od 100 vojnika, uz podršku četiri tenka 
i tri kamiona, nastupala je iz Solkana prema Pre valu i Dolu. Motorizovana 
kolona kod Dola ponovo je naišla na mine koje su položile naše jedinice. Tom 
prilikom su oštećena dva kamiona<a style="mso-footnote-id:ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Napad na 
Gradnikovu brigadu izvršen je uz jaku podršku artiljerije. Povukla se naša 
zaseda sa Sv. </span>Gabrijela, i ceo 3. bataljon na nove položaje između 
Sedoveca i Zagorja. <span lang="DE" style="mso-ansi-language:DE">No, ipak 
neprijatelj nije uspeo da produbi prodor prema Trnovu, jer je bio jak otpor 3. 
bataljona Gradinikove i 2. bataljona Prešernove brigade. Štab brigade je odlučio 
da izvrši protivnapad na Sv. </span>Gabrijel. Tamo se nalazilo oko 200 
Italijana-masovaca. U protivnapadu su učestvovale tri čete — po jedna iz 2. 
i 3. bataljona Gradnikove i 2. bataljona Prešernove brigade. Naše jedinice su 
u silovitom jurišu uspele da se probiju dio starih rovova (potiču još iz 
prvog svetskog rata) u kojim se sada zabarikadirao neprijatelj. Ovaj 
protivnapad, usled jako utvrđenog neprijatelja, kao i njegove mnogobrojnosti, 
nije potpuno uspeo. Mi smo imali 4 poginula i 8 ranjenih boraca.</p>
<p class="MsoNormal">Odlučujuće borbe za Trnovo vođene su rano izjutra 21. 
januara, kad je neprijatelj ubacio u borbu sveže snage. Iz raspoloživih 
neprijateljskih dokumenata saznajemo da je prema položajima Gregorčičeve 
brigade nastupao 3. bataljon 10. SS policijskog puka, dok je položaje 
Gradnikove napadala borbena grupa od tri bataljona: 3. bataljon 15. SS 
policijskog puka, i dva iz italijanske kvislinške grupacije MAS — &quot;Sađitario&quot; 
(&quot;Sagittario&quot;) i &quot;Barbarigo&quot;.</p>
<p class="MsoNormal">Treći bataljon 10. SS policijskog puka uspeo je da u toku 
noći u Krnicama iznenadi jedinice Gregorčičeve brigade i tako izbije na ivicu 
Trnovske šume, zatim da produži preko Vitovskog vrha i stigne u Rijavce, u 
neposrednu blizinu Trnova. Kad se bataljon najzad probio i stigao u Trnovo, tamo 
je od čitavog bataljona &quot;Fulmine&quot; ostalo živih samo 35 italijanskih 
vojnika.</p>
<p class="MsoNormal">Kad se saznalo za prodor neprijateljskih snaga na Krnice i 
za njihovo neposredmo približavanje Trnovu, naređeno je 1. bataljonu koji još 
do tada nije učestvovao u borbi, da se sa Sv. Danijela prebaci na nove položaje 
južno od sela Voglarji.</p>
<p class="MsoNormal">Na položajima Gradnikove brigade borba je vođena sve do 
noći. Već rano ujutru, oko 150 neprijateljskih vojnika, uz podršku četiri 
tenka, krenulo je iz Ravnice prema Sedovecu, gde su se nalazili položaji 2. 
bataljona Gradnikove brigade i udarna četa divizije. Tenkovi su vatrom uništili 
jedan naš mitraljez i protivtenkovsku pušku i tom prilikom su ranjena četiri 
borca. Međutim, kad je počela da dejstvuje druga naša protivtenkovska puška 
koja je oštetila jedan tenk, neprijatelj se odmah povukao prema Dolu.</p>
<p class="MsoNormal"><span lang="DE" style="mso-ansi-language:DE">Neprijateljska 
kolona koja se preko Krnice probila u Trnovo, krenula je prema Ravnici i dalje 
prema Ajševici. Istovremeno su se prema Gorici povukle i one snage koje su se 
nalazile na sektoru Zagorja, a napadale su desno krilo našeg rasporeda.<o:p>
</o:p>
</span></p>
<p class="MsoNormal">Time su završene trodnevne borbe oko Trnova i ispred 
Gorice. Neprijatelj je doživeo težak poraz: fašistički bataljon u Trnovu 
gotovo je uništen, pa su ostatke ovog bataljona Nemei morali povući u Goricu. <span lang="DE" style="mso-ansi-language:DE">Trnovo 
je ponovo bilo u našim rukama. Za ovaj uspeh zasluga je svih naših jedinica, a 
naročito Gradnikove brigade koja je u vanredno teškim uslovima, pod jakom 
artiljerijskom vatrom (u toku borbi je neprijatelj samo na njene položaje 
izbacio preko 1.000 granata i mina) i uprkos nadmoćnijem neprijatelju, sprečila 
da se on preko njenih položaja probije u Trnovo.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Tom prilikom 
je poginulo Ili ranjeno 36 boraca Gradnikove i Prešernove brigade, dok je 
neprijatelj, prema našim podacima, imao 54 poginula i oko 70 ranjenih. Pored 
toga, uništen je i jedan kamion, a oštećeni su dva tenka i tri kamiona<a style="mso-footnote-id:ftn4" href="#_ftn4" name="_ftnref4" title><span style="mso-special-character:footnote" class="MsoFootnoteReference">[4]</span></a>.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">*<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Posle završetka 
borbi za Trnovo, 2. bataljon Prešernove brigade i udarna četa 31. divizije 
vratili su se na sektor Cerkna u sastav divizije. Gradnikova brigada je i dalje 
ostala na sektoru Trnova. Posle uništenja fašističkog bataljona 
&quot;Fulmine&quot;, situacija još nije bila sasvim čista. Jedan deo 
neprijateljskih snaga smestio se u Grgar i susednom Zagorju. Zbog toga je 
brigada 1. i 3. bataljonom posela položaje između Podgozda i Zagorja, a 2. 
iznad Sedoveca koji je imao zadatak da spreči svaku neprijateljsku aktivnost 
prema Trnovu ili eventualno u unutrašnjost Trnovske šume. Brigada je 23. 
januara u noćnom napadu pokušala dia izbaci ove neprijateljske snage iz 
Zagorja, ali nije uspela. Iduće noći neprijatelj se neočekivano sam povukao 
iz Zagorja, pa je 3. bataljon poseo položaje zapadno od Zagorja, odakle je 
kontrolisao neprijatelja u Grgaru.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U toku 26. 
januara neprijateljska kolona, jačine oko 150 vojnika, krenula je od Ravnice 
prema jedinicama 1. bataljona koje su se nalazile iznad Sedoveca i uspela da se 
probije na spoju između dveju četa. Tako se iznenada pojavila u našoj 
pozadini. Posle oštre četvoročasovne borbe bataljon se nešto više povukao. 
Istog dana vodio je borbu i naš 3. bataljon sa jednom neprijateljskom kolonom 
jačine oko 150 vojnika. </span>I on se morao povući iznad Podgozdia. 
Neprijatelj, potpomognut jakom vatrom artiljerije sa Sv. gore, pokušao je da 
jedinice Gradnikove brigade odbaci i sa tih položaja, ali u tome nije uspeo<a style="mso-footnote-id:ftn5" href="#_ftn5" name="_ftnref5" title><span style="mso-special-character:footnote" class="MsoFootnoteReference">[5]</span></a>.<o:p>
</o:p>
</p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Italijanska partizanska 
    divizija &quot;Garibaldi Natisone&quot;, sve do decembra 1944. godine 
    dejstvovala je zapadno od Soče (u severnoj Furlaniji i Beneškoj 
    Sloveniji), ali je decembra 1944. prešla na levu obalu Soče i stavila se 
    pod komandu štaba 9. korpusa. <span lang="DE" style="mso-ansi-language:DE">Divizija 
    je imala tri brigade (156. </span>&quot;Bruno Buoci&quot;, 157. &quot;Gvido 
    Pičeli&quot; i 158. brigadu &quot;Antonio Gramši&quot; i ukupno 944 borca.</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> Brigada je ojačana 2. 
    bataljonom Prešernove i udarnom četom zbog toga što je njen 2. bataljon 
    14. januara otišao na zadatak u Vipavsku dolinu, pa se nije znalo da li će 
    se na vreme vratiti.</p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Iz dnevnika &quot;Komando 
    militare provinćale&quot; (&quot;Comando mi-itare provinciale&quot; — 
    Arhiv IIRP, F. 680) može se zaključiti da su 21. januara (a možda se to 
    odnosi i na dan ranije) na drumu Trnovo — Gorica naišla na partizanske 
    mine dva kamiona divizije 10. <span lang="DE" style="mso-ansi-language:
DE">MAS i da je tom prilikom ranjeno 20 vojnika.<o:p>
    </o:p>
    </span></p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a><span lang="DE" style="mso-ansi-language:DE"> 
    Mesečni izveštaj štaba 9. korpusa od 31. januara 1945. Glavnom štabu NOV 
    i POS (Arhiv IIRP, F. 22/1); relacija štaba Gradnikove brigade od 23. 
    januara 1945. </span>(nalazi se kod Ivana Suliča, tadašnjeg kom/andanta 
    brigade); izveštaji štaba Gradnikove brigade od 6, 13. i 16. januara 1945. 
    štabu 31. divizije (Arhiv IIRP, F. 279); telegram političkog komesara 9. 
    korpusa od 4. januara 1945. komandantu korpusa (Arhiv IIRP, F. 224); naređenje 
    višeg SS i policijskog vođe na Jadranskom primorju od 20. januara 1945. <span lang="DE" style="mso-ansi-language:DE">(Arhiv 
    VII u Beogradu); Stanko Petelin: &quot;Zadnje ure bataljona Fulmine&quot; 
    (Vojaški Informator, 3/1963, str. 32 — 43).<o:p>
    </o:p>
    </span></p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a><span lang="DE" style="mso-ansi-language:DE"> 
    Dnevni izveštaj štaba Gradnikove brigade od 30. januara 1945. štabu 31. 
    divizije (Arhiv IIRP, F. 279).<o:p>
    </o:p>
    </span></p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_44.htm"><b>Prethodni dokument</b></a></TD>
<TD><a href="49_46.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

