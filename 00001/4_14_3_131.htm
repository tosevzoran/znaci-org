<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_130.htm"><b>Prethodni dokument</b></a></TD>
<TD><a href="4_14_3_132.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE KOMANDANTA GRUPE POŽEŠKIH BRIGADA OD 28. 
APRILA 1944. KOMANDANTU 2. POŽEŠKE BRIGADE DA MOBILIŠE ČETNIKE POBEGLE IZ 
BORBE PROTIV JEDINICA NOVJ KOD ROGE1</strong></p>
<p>KOMANDA&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Vrlo hitno2</p>
<p>POŽEŠKIH BRIGADA</p>
<p>JUGOSLOVENSKE VOJSKE U OTADŽBINI</p>
<p>Pov. Br. službeno</p>
<p>28 aprila 1944 god.</p>
<p>Položaj</p>
<p align="center">KOMANDANTU II POŽEŠKE BRIGADE,</p>
<p>Obavešten sam da je jedna grupa obveznika iz letećeg bataljona te brigade3 
(oko 50 pedeset) noću između 26/27 ovog meseca kada su razbijeni u Rogama4 i 
Roškoj ploči5 od strane komunista, pobegli svojim kućama i to baš sada kada 
su komunisti došli i u naš srez. Sada kada su nam komunisti došli na prag, 
treba svaki da se javi koji je sposoban da nosi pušku i ima oružje i bez 
poziva, a oni borci sa oružjem napuštaju položaj i beže kući, to naređujem: 
da komandant brigade odmah pozove sve one koji su napustili — pobegli iz letećeg 
ba-taljona da se jave, ostavljajući im rok 6 sati za javljanje i u roku od 24 
časa od prijema ovog naređenja upute pod komandom jednog starešine na položaj 
u sastav letećeg bataljona. Ko se ne odazove ovom pozivu na vreme sa njime 
postupiti po kratkom postupku.</p>
<p>Isto tako prikupite svo ljudstvo koje ima oružje, ako to već niste učinili 
i obezbeđujte vaš reon. Razviti što bolje oba-veštajnu službu a za tu svrhu 
mobilisati što više ljudstva bez oružja. O svakoj novosti izveštavati me.</p>
<p>Komandant korpusa sa letećim bataljonima nalazi se u Visibabi i Rasnoj.</p>
<p>... M. P.6&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Komandant major, Đuro Đokić</p>
<p align="center">ŠTAB</p>
<p align="center">KOMANDE II POŽEŠKE BRIGADE&nbsp;</p>
<p align="center">NEPOKORENE JUGOSLOVENSKE VOJSKE U OTADŽBINI</p>
<p align="center">Pov. Br.: Službeno</p>
<p align="center">17 maja 1944 godine</p>
<p align="center">Slobodne srpske planine</p>
<p align="center">Položaj</p>
<p>Raspisano po priloženom konceptu, to —</p>
<p>U AKTA. —</p>
<p>KOMANDANT,</p>
<p>pešadiski potporučnik,</p>
<p>Dob. Rendulić7</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 51, 
reg. br. 6/2 (S-V-5928).</p>
<p>2&nbsp; Napisano mastilom, ćirilicom.</p>
<p>3&nbsp; Vidi Zapovest u dok. br. 140.</p>
<p>4&nbsp; Noću 26/27. aprila 3. srpska brigada razbila je grupisanje četnika 
i gonila ih ispred sebe. Vidi tom I, knj. 20, dok. br. 150.</p>
<p>5&nbsp; Takav naziv na karti 1 :100.000 nije pronađen.</p>
<p>6&nbsp; Okrugli pečat: »Komanda jugoslovenske vojske u otadžbini —gorski 
štab br. 126«.</p>
<p>7&nbsp; Dobrivoje.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_130.htm"><b>Prethodni dokument</b></a></TD>
<TD><a href="4_14_3_132.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
