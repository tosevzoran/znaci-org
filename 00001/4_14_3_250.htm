<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 
PRILOG II  
DOKUMENTI VELIKE BRITANIJE 1943. I 1944.  


<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_249.htm"><b>Prethodni dokument</b></a></TD>
<TD><a href="4_14_3_251.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBAVEŠTENJE BRIGADIRA ARMSTRONGA OD 9. DECEMBRA 1943. 
DRAŽI MIHAILOVIĆU O ZAHTEVU KOMANDE BRITANSKIH TRUPA NA SREDNJEM ISTOKU DA ČETNICI 
IZVRŠE DVE SABOTAŽE PROTIV NEMACA1</strong></p>
<p align="center">Gospodine Ministre!</p>
<p>Juče sam dobio od đenerala Vilsona2 jednu depešu. Po njegovom naređenju, 
dostavljam Vam srpski prevod depeše u tekstu ovoga pisma, a engleski tekst depeše 
u prilogu.</p>
<p>Đeneral Vilson me je zamolio da Vas izvestim, da je ovo njegova neposredna 
molba upućena Vama lično.</p>
<p>Depeša glasi:</p>
<p>»1. Sloboda kojom se Nemci služe železničkim prugama od Grčke do 
Beograda za prevoz i izdržavanje trupa nepodnošljiva je. Ozbiljan prekid imao 
bi važne i dalekosežne rezultate.</p>
<p>»2. Zato se umoljavate da, sa što manje zastoja, izvršite dva 
jednovremena, ponavljam jednovremena, napada radi uništenja: — A.) železničkog 
mosta preko reke Morave, na pruzi Stalać—Niš, kod Cerova, 8 km jugoistočno 
od Stalaća. B.) železničkog mosta na pruzi Kraljevo—Mitrovica a preko reke 
Ibar, na mestu gde se put za Jošaničku Banju odvaja, 14 km severno od Raške i 
7 km južno od Ušća.</p>
<p>*3. Pošto je bitno da se obadve pruge prekidaju jednovreme-no, treba takođe 
da organizujete po jedan sporedan napad na svaku prugu, na tačkama koje zato 
smatrate podesnim, tako da će se prekid ipak postići čak i u slučaju da bi 
jedan ili pak obadva glavna napada doživela ne-uspeh. Ukoliko bude moguće 
sporedni napadi trebaju biti jednovremeni sa glavnim a u svakom slučaju moraju 
ih neposredno slediti.</p>
<p>»4. Dalje operacije koje budete izvršili, treba da imaju za cilj sprečavanje 
opravaka i održavanje obeju pruga u stalnom saobraćajnom prekidu.</p>
<p>»5. U toku poslednjih meseca poslali smo Vam dovoljno materijala i 
eksploziva za izvršenje ovih zadataka.</p>
<p>»6. Molim za izvršenje do 29-og decembra 1943 g.</p>
<p>7. Nj. V. kralj Petar i jugoslovenska vlada obavešteni su da sam Vas molio 
da izvršite važne operacije«.</p>
<p>Kraj depeša.</p>
<p>Sa moje pak strane, gospodine Ministre, dozvolite da Vam pružim svu saradnju 
i svu pomoć što leži u mojoj volji.</p>
<p>Zato ću Vam biti zahvalan ako budete mi javili kako i na koji način mogu sa 
svojim štabom da pomognem Vama i Vašim silama. Izvolite, primiti gospodine 
Ministre, izraz o mome poštovanju.</p>
<p>Položaj&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>9-og decembra 1943. g.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Armijskom đeneralu&nbsp;gospodinu&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Draži M. Mihailoviću Ministru Vojske, Mornarice i Vazduhoplovstva 
Kraljevine Jugoslavije i Načelniku Štaba Vrhovne komande Jugoslovenske vojske 
u otadžbini&nbsp;&nbsp;&nbsp; &nbsp;</p>
<p>&nbsp;Armstrong Generalštabni brigadir Sef Britanske Vojne Misije pri 
Vrhovnoj Komandi Jugoslovenske vojske u otadžbini&nbsp;&nbsp; &nbsp;</p>
<p>&nbsp;</p>
<p>1&nbsp; Original (pisan mastilom, ćirilicom) u Arhivu VII, Ča, k. 20, reg. 
br. 26/4.</p>
<p>2&nbsp; Henri (Wilson, sir Henry Maitland).</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_249.htm"><b>Prethodni dokument</b></a></TD>
<TD><a href="4_14_3_251.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
