<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_233.htm"><b>Prethodni dokument</b></a></TD>
<TD><a href="4_14_3_235.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBAVEŠTENJE KOMANDANTA 2. GRUPE JURIŠNIH KORPUSA OD 
27. JULA 1944. KOMANDANTU 2. MILEŠEVSKOG KORPUSA O NEUSPELOM NAPADU ČETNIKA NA 
DELOVE 37. DIVIZIJE NOVJ KOD PLJEVALJA1</strong></p>
<p>KOMANDA II GRUPE JURIŠ. KORPUSA</p>
<p>B. Službeno 27 jula 1944 godine</p>
<p>Položaj. u 11 časova.</p>
<p align="center">KOMANDANTU II MILEŠEVSKOG KORPUSA. —</p>
<p>Izveštaj te komande Br Službeno od 25 jula t.g. primljen.2 Situacija je 
sledeća:</p>
<p>25 ov.m. preduzeo sam napad na 37 komun. diviziju.3 Napad nije uspeo. I 
kolona kapet. Railića4 nije polazila u napad usled bombardovanja Plevalja, plašeći 
se da crveni ne-iskoriste bombardovanje i napadnu samo Plevlje.</p>
<p>II&nbsp; &nbsp;kolona majora Anđelkovića krenula je u napad po zapovesti i 
napala crvene na Krnjači, ali kako je ostala usamljena, bila je prinuđena na 
povlačenje, da nebi bila opkoljena i uništena. Ova kolona imala je sledeće 
gubitke 1 poginulih, 6 ranjenih i 4 nestalih.5 I sam potpisati je upao među 
crvene i štabska četa imala je jednog poginulog i jednog ranjenog.</p>
<p>Sa III kolonom kapet. Kolarevića uopšte nisam imao nikakve veze niti do 
ovog časa znam gde se on nalazi.6 Ne znam da li je uopšte krenuo u napad. 
Stoga stavljam u dužnost tome komandantu da proveri gde se nalazi IV juriš, 
korpus i da me izvesti.</p>
<p>Takođe ne znam situaciju kod vaše kolone i šta je tamo bilo, pa me 
izvestite. Komunisti su ostali na svojim dosadašnjim položajima.</p>
<p>Major Drašković izveštava sledeće: »Br. 11 traga za potpi-satim i Č. 
B.7 Pozvali su zato majora Mazića u Sarajevo. Zbog toga i zabrana skupljanja četnika 
na desnoj obali Lima. Iz Sarajeva stižu tajni glasovi da je Hitler umro. U 
Meljaku je neka crvena brigada, čak do Vojtina. Momčilović8 se još nije 
javio. On je na Trebeviću. Poslao sam kurire za njega. Za Ružica9 sam poslao i 
kroz Župu i kroz planinu Pivsku. Mratinjci su se svi organizovali i u vezi su 
sa mojim akcijama.10 U Zelengori je stigla neka grupa crvenih a neznam od kuda i 
jačinu. Upućene su potere. VI i deo X divizije su prema Vlasenici. Na Žabljaku 
i Tepcima bilo je tuče među crvenima zbog skidanja zvezde!«11</p>
<p>Sta se tiče stanja u pogledu mobilizacije primio sam k znanju:12</p>
<p>a)&nbsp; &nbsp;Za Pribojsku brigadu da je mobilisano 250 vojnika. Dostavite 
mi imena onih pet vojnika koji su dezertirali.</p>
<p>b)&nbsp; Za Mileševske brigade primljeno k znanju.</p>
<p>v) Novovaroška operativna brigada neka i dalje ostane na Limu, a pozadinsku 
brigadu uputite na pretres terena u Zlataru.</p>
<p>Podatke o 37 komunist. diviziji, o generalu Dimitrovu i o br. 11 primio sam k 
znanju,13 kao i o omladincima sreza Novo-varoškog i Pribojskog.</p>
<p>g) Što se tiče Sjeničke brigade to ostavljam tome Komandantu da se 
upravlja prema prilikama onako kako smatra da je najbolje, dok se potpisati ne 
sastane sa potpukovnikom Đurišićem, kada ću doneti odluku šta i kako ima da 
se radi.</p>
<p>Što se tiče slučaja sa patrolom Pribojske brigade od strane Rudničke 
brigade izvestiću Vrhovnu Komandu.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S VEROM U BOGA ZA 
KRALJA I OTADŽBINU!</p>
<p>KOMANDANT, AĐUTANT NJ. V. KRALJA,</p>
<p>MAJOR, Voj. S. Lukačević</p>
<p>&nbsp;</p>
<p>1 Original (pisan na mašini, ćirilicom) u Arhivu VII, Ča, k. 142, reg. br. 
7/2 (CG-V-1645).</p>
<p>2 U izveštaju se govori o mobilizaciji četnika u priboijskom, mile-ševskom, 
navovaroškom i sjeničkom srezu. U vezi s mobilizacijom iz-veštava se da je 
Krempler protivan takvom načinu mobilizacije, pa je »poručnik Krempler izdao 
naređenje da će popaliti kuće svih onih četnika koji se ne vrate svojim kućama, 
navodeći da priznaje samo organizaciju Pavla Đurišića i da se sve jedinice 
na levoj obali r. Lima moraju rasturiti«. Dalje se izveštava da se 37. 
divizija NOVJ nalazi na prostoriji s. Krnjača — s. Vrbovo — s. Pribojska 
Goleša — s. Toci — s. Maržići — s. Kučin — s. Boline — s. Džurovo, 
kao i da su Nemci preduzeli akciju protiv delova divizije u s. Babine. U izveštaju 
se navodi: »general Dimitrov, vođa bugarskih komunista sa članovima (nekoliko 
njih) komunističkim iz Rusije prešli su na teritoriju Jugoslavije« (Arhiv 
VII, Ca, k. 143, reg. br. 12/2).</p>
<p>3&nbsp; O borbama 3. i 4. sandžačke brigade 37. divizije NOVJ protiv četnika 
i Nemaca vidi tom I, knj. 16, dok. br. 218 i 222.</p>
<p>4&nbsp; Radoman, komandant 1. mileševskog korpusa.</p>
<p>5&nbsp; Cifre su dopisane mastilom.</p>
<p>6&nbsp; Vidi dok. br. 238,</p>
<p>7&nbsp; Čika Branko — Zaharije Ostojić.</p>
<p>8 Milorad.</p>
<p>9 Ivan. 10 Vidi dok. br. 226.</p>
<p>11 Podatak nije tačan. Radi se o propagandi.</p>
<p>12&nbsp; i 13 Vidi napomenu 2.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_233.htm"><b>Prethodni dokument</b></a></TD>
<TD><a href="4_14_3_235.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
