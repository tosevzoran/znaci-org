<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 
PRILOG II  
DOKUMENTI VELIKE BRITANIJE 1943. I 1944.  


<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_254.htm"><b>Prethodni dokument</b></a></TD>
<TD><a href="4_14_3_256.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>SAOPŠTENJE MINISTARSTVA INOSTRANIH POSLOVA VELIKE 
BRITANIJE OD 18. FEBRUARA 1944. SVOM AMBASADORU U VAŠINGTONU O POVLAČENJU SVIH 
BRITANSKIH OFICIRA IZ ČETNIČKIH ŠTABOVA1</strong></p>
<p>(ŠlFROVANO)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;DIPLOMATIJA (POVERLJIVO)</p>
<p align="center">MINISTARSTVO INOSTRANIH POSLOVA — VASINGTONU</p>
<p>Br. 1419&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;Poslato: 19,55 č., 18. februara 1944.</p>
<p>18. februar 1944.</p>
<p>Ponovljeno g-dinu Stivensonu u Kairu, pod Br. 123.</p>
<p>Hitno</p>
<p>Po hitnoj preporuci glavnokomandujućeg na Srednjem istoku i vrhovnog 
komandanta savezničkih snaga, odlučili smo da povučemo sve naše oficire za 
vezu koji se trenutno nalaze kod snaga gen. Mihailovića. Detalji o povlačenju 
će biti utanačeni, zavisno od oblasti iz koje se vrši povlačenje, i za sada 
neće biti nikakvog javnog oglašavanja.</p>
<p>2.&nbsp;&nbsp;&nbsp; &nbsp;Razlozi za preduzimanje ove akcije su sledeći:</p>
<p>(a)&nbsp; Iako smo se svim silama trudili da Mihailoviću šaljemo pomoć, 
njegova vojska već duže vreme nema nikakvog uspeha u borbi protiv 
neprijatelja. Stoga je logično da treba da povučemo naše oficire za vezu.</p>
<p>(b)&nbsp; Pomanjkanje naše materijalne pomoći dovodi naše oficire za vezu 
u krajnje težak položaj, čak vrlo opasan. Njihovi odnosi sa Mihailovićem se 
rapidno pogoršavaju i, ukoliko budemo čekali na otvoreno razračunavanje sa 
Mihailovićem, mogli bismo doći do situacije kada bi povlačenje naših oficira 
bilo nemoguće.</p>
<p>(c)&nbsp; Iako smo se trudili da Mihailoviću šaljemo pomoć, bili smo 
primorani na posebno šaljemo pomoć i našoj misiji. To znači neosnovano 
iscrpljivanje naših organičenih kapaciteta u vazduhoplovstvu, komunikacijama i 
specijalno obučenom osoblju.</p>
<p>(d)&nbsp; Ova duga neaktivnost naše misije loše utiče na osoblje, to 
ostavlja ozbiljne psihološke posledice, osećaju se poniženim i frustriranim.</p>
<p>(c) Daljnje ostajanje naših oficira kod Mihailovića nepovoljno utiče na naše 
vojne odnose sa partizanima. Tito je odbio da prihvati britansku misiju, koja je 
trebalo da bude sa partizanskim snagama u Srbiji, sve dok ne povučemo naše' 
misije kod Mihailovića.</p>
<p>3.&nbsp;&nbsp;&nbsp; &nbsp;Dva američka oficira za vezu, koji su bili 
pripojeni našoj misiji kod Mihailovića2 , trenutno se nalaze na putu ka obali 
tako da ih britanske misije neće ostaviti na cedilu prilikom povlačenja.</p>
<p>4.&nbsp;&nbsp;&nbsp; &nbsp;Molim vas da o ovome odmah obavestite Ministarstvo 
Sjedinjenih Američkih Država i da im objasnite da smo radi bezbednosti naših 
ljudi morali da preduzmemo ove korake bez konsultacije sa njima. Nadamo se da će 
oni odobriti ovu našu akciju.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>&nbsp;</p>
<p>1 Kseroks-kopija u Arhivu VII, PRO, FO, k. 7, 371/44247. 914</p>
<p>2 U pitanju su Valter Mensfild i Albert Sajs.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_254.htm"><b>Prethodni dokument</b></a></TD>
<TD><a href="4_14_3_256.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
