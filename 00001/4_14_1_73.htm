<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI ČETNIČKOG POKRETA DRAŽE MIHAILOVIĆA - KNJIGA 1</b><br>
<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_72.htm"><b>Prethodni dokument</b></a></TD><TD><a href="4_14_1_74.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<br>
<p align="center"><strong>BR. 73</strong></p>
<p align="center"><strong>IZVEŠTAJ ŠTABA JAVORSKOG KORPUSA OD 26. APRILA 1942. O POMOĆI
  DOBIJENOJ VAZDUŠNIM PUTEM, SA DOPISANIM IZVEŠTAJEM MAJORA ZAHARIJA
  OSTOJIĆA O PRIPREMAMA ZA NAPAD NA SNAGE NOP-a U CRNOJ GORI I SANDŽAKU<sup>1</sup></strong></p>
<p align="center">ŠTAB</p>
<p align="center">JAVORSKOG KORPUSA<sup>2</sup> JUGOSLOVENSKE VOJSKE</p>
<p align="center">Br. Sl.</p>
<p align="center">26 aprila 1942 g.</p>
<p align="center"> POLOŽAJ</p>
<p align="center">Izveštaj o pronađenom materijalu</p>
<p align="center">VRHOVNOJ KOMANDI JUGOSLOVENSKE VOJSKE U OTADŽBINI</p>
<p align="center">Položaj</p>
<p>Prema usmenom naređenju od 21 o.m. izvršio sam pretres terena, na
  kome je bila skupljena iz aviona sprema za potrebe vojske i našao
  sledeće:</p>
<p>1.&nbsp; (6)  mitraljeza švarcloze  sa priborom  i  municijom.&#8212;</p>
<p>2.&nbsp; (10) mitraljeta.&#8212; (koji su svi u deformisanom stanju i neupotrebljivi)</p>
<p>3.&nbsp; (2) bale šinjela</p>
<p>4.&nbsp; (2225) malih zlatnika</p>
<p>6.&nbsp; (244) velikih zlatnika od po 20 dolara i</p>
<p>7.&nbsp; (1500) novčanica u papiru od po 5 dolara, svega 7500 dolara.</p>
<p>Izveštaj se završava sa rednim brojem 7.</p>
<p>NAPOMENA: Nađeni mitraljezi nalaze se u deformisanom stanju sem
  jednoga koji je upotrebljiv, veći broj municije je isto deformisan.</p>
<p>Prednje se dostavlja s molbom na nadležnost.</p>
<p>M. P.<sup>3</sup>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Komandant, kapetan I kl.</p>
<p>Bran.<sup>4</sup> Petrović</p>
<p>Dragi Čika Đoko,<sup>5</sup></p>
<p>Kao što vidite dosta je prikupljeno. Verujemo da ima još i na drugom
  mestu. Brana je danas otišao ponovo na teren. Boža je uspeo da od
  raznih delova osposobi još tri teška mitraljeza. Tako sam naredio odmah
  formiranje mitraljeskog voda od 4 t. mitraljeza. Sem toga naredio sam
  Nikoli<sup>6</sup> da formira ukupno 4 voda po 30 ljudi. Svi bi trebali da imaju
  automatska oružja. Tako ćemo imati jednu jaku udarnu snagu za svaki
  slučaj. Na ovome mestu, koje je bolje od ranijih, ostajemo i dalje.
  Cvetić će držati Šeremetovac, Česta Vrela i Odvraćenicu; Brana,
  Karaliće i Jankov Kamen a mi od Šanca dovde. Na taj način smo svuda.
  Pozivam viđenije ljude i razgovaram. Računam za 7&#8212;10 dana da će ovi
  ljudi biti skuvani i odani. Sve plaćamo i svuda se javljamo kao
  zaštitnici. Nadam se da ćemo ispraviti sve greške koiih je bilo mnogo
  Braninom nesmotre-nošću i netaktičnošću. Za Đurđev-dan mislim da
  pozovem sres-kog načelnika i sve pretsednike opština i da ga upotrebimo
  za iednu jaču propagandu. Za četiri mitraljeza kupićemo 4 konja, jer se
  inače teško prenose.</p>
<p>Nemci su se vratili juče u Rašku.<sup>7</sup> Ja sam ubacio vest da je Golija
  puna četnika i da se može desiti da napadamo Nemce. Ovo je strašno
  delovalo i na njih i na naše petokolonaše. Nemci su išli samo putem a u
  šumu ni koraka. Ćelu noć su pucali i pitali seljake gde su četnici.
  Verujem da drugi put neće skoro doći. Za sad ovde nemamo nameru da
  primamo da bi se malo smirili. Za to vreme primaćemo na drugim stranama
  (Homolje, Kopaonik, Bosna) i odvući pažnju.</p>
<p>Vezu smo uspostavili sa &#187;M&#171;.<sup>8</sup> Javili su da je u prvom slučaju bačeno
  5 hiljada zlatnika. Videćemo što se može još izvući. Danas je uhvaćena
  veza sa Likotom.<sup>9</sup> Sa 505 imamo neprekidnu vezu i po svaku cenu traži materijal. Rešili smo da im se nešto
  pošalje zbog naroda. Inače tamo su upućene dve nemačke i dve
  italijanske divizije<sup>10</sup> i verujem da će se povući, kako 505 reče na Taru
  i Zvezdu. &#8212; Uredili smo vezu sa Ivanjicom. Materijal očekujemo svakog
  dana.</p>
<p>Ja ću morati sutra ili prekosutra do NV.<sup>11</sup> a potom Sj.<sup>12</sup> da uredimo
  sve tamo. O tom mislim da razgovaram sa svima iz Raške te da jednom
  stvari pođu pravim putem. Još uvek sam ubeđen da će moći sve da se
  uredi diplomatski.<sup>13</sup> Činim sve da se tim putem uradi, a da oni dođu na
  poklonjenje, jer moramo čuvati Vaš ugled.</p>
<p>Ja bih se vratio ovde za 6/V a tada bi imali pravu sliku šta se može
  uraditi za Sandžak i Crnu Goru te bi prema tome doneli dalje odluke. Ma
  da osećam potrebu mog bržeg rada tamo, i ma da me vuče lokalni
  patriotizam ipak ne pomišljam da ma šta uradim bez Vašeg naređenja.
  Želeo bih da se dobro odmorite i osvežite za dalje velike odluke koje
  Vas očekuju. Za nas ne brinite. Mi smo mladi i uvek kadri stići i uteći
  i na teškom mestu počekati. Uglavnom radimo punom parom i svakom
  prilikom.</p>
<p>Šaljem Vam pismo Dragosavljevo.<sup>14</sup> On je kao i uvek kad je sam
  plahovit i dobronameran. Ono sa Palošem nije dobro rešenje, jer defakto
  opet ostaje po starom. Bolje da je otišao u Svetin<sup>15</sup> kraj. Dragoslav i
  ne zna da je Sveta na Banjici. Ja nisam hteo ništa da odgovaram dok ne
  čujem Vaše mišljenje, jer ne želim da to Dragoslav pogrešno shvati.</p>
<p>Naredio sam &#187;Z&#171;<sup>16</sup> za one najopasnije izdajnike.</p>
<p>Zadržali smo za potrebe ovde 499 dolara.</p>
<p>Naredićemo sutra svima vatre za 6/V ukoliko to već nije naređeno.
  Molim da primite od svih iskrene pozdrave i najljepše želje za dug
  život uz poštovanje</p>
<p>26-IV-1942. g.</p>
<p>P.[oložaj]&nbsp; &nbsp; &nbsp; &nbsp; &nbsp; &nbsp; &nbsp; &nbsp;
  &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;
  &nbsp; &nbsp; &nbsp; &nbsp; &nbsp; &nbsp; &nbsp; <strong>Čika Branko</strong><sup>17</sup> </p>
<p>P.S. Marko je sa nama. Upoznao sam ga načelno sa našim radom. On je
  sad veliki prijatelj i priznao je svoje greške. Radovan<sup>18</sup> mu je očitao
  bukvicu po mome savetu. Mek je kao pamuk i ne smeta.</p>
<p align="center"><strong>Č. B.</strong><sup>19</sup></p>
<b class=medtxt><p><sup>1</sup>&nbsp; Original (pisan na mašini i olovkom, ćirilicom)  u Arhivu VII, Ča, k. 20, reg. br. 5/2 (VK-Y-704).</p>
<p><sup>2</sup>&nbsp; Javorski četnički korpus je obuhvatao teritoriju moravičkog,
  studeničkog i deževskog sreza (od januara 1944. i teritoriju štavičkog
  sreza). Postojao je do januara 1945, kada je razbijen od jedinica NOVJ
  prilikom povlačenja iz Srbije u istočnu Bosnu.</p>
<p><sup>3</sup>&nbsp; Okrugli pečat:  &#187;Komanda jugoslovenske vojske u  otadžbini &#8212; Gorski štab br. 17&#171; (Javorski četnički korpus).</p>
<p><sup>4</sup>&nbsp; Branislav Brana.</p>
<p><sup>5</sup>&nbsp; Draža Mihailović. Naslov i tekst do kraja dokumenta dopisao je (olovkom, ćirilicom) Zaharije Ostojić.</p>
<p><sup>6</sup>&nbsp; Kalabić.</p>
<p><sup>7</sup>&nbsp; Delovi   717.  nemačke  divizije   (Zbornik  NOR-a,   tom   XII,   kni. 2, dok. br. 64 i 72).</p>
<p><sup>8</sup>&nbsp; Mirko Lalatović (vidi dok. br. 69, nap. 20).</p>
<p><sup>9</sup>&nbsp; Nije utvrđeno o kom se licu radi.</p>
<p><sup>10</sup>&nbsp; Reč je o nemačkim i italijanskim jedinicama koje su
  izvodile operacije protiv jedinica NOP-a u istočnoj Bosni (vidi dok.
  br. 72, nap. 46).</p>
<p><sup>11</sup>&nbsp; Nova Varoš.</p>
<p><sup>12</sup>&nbsp; Sjenica.</p>
<p><sup>13</sup>&nbsp; Radi se o dobijanju saglasnosti od italijanskog okupatora
  za prebacivanje četničkih snaga sa desne na levu obalu r. Lima radi
  zajedničkih dejstava protiv partizanskih jedinica. Italijanski guverner
  Crne Gore armijski general Pircio Biroli dao je saglasnost i četničke
  snage (udružene sa crnogorskim separatistima) sa italijanskim
  okupatorom preduzele su početkom maja napad na partizansku slobodnu
  teritoriju Crne Gore i Sandžaka. Posle neprekidnih borbi tokom maja i
  prve polovine juna partizanske snage su bile prinuđene na povlačenje.</p>
<p><sup>14</sup>&nbsp; Verovatno, izveštaj Dragoslava Pavlovića (vidi dok. br. 71).</p>
<p><sup>15</sup>&nbsp; Svetislav Pantić.</p>
<p><sup>16</sup> Šifra za presudu na smrt klanjem koja je izricana pripadnicima
  NOP-a, čiji je idejni tvorac i glavni šef bio Draža Mihailović. Imena
  lica stavljenih pod slovo &#187;Z&#171; 1942. godine su objavljivana preko
  Radio-Londona (vidi dok. br. 105, tel. br. 142 i Stenografske beleške
  sa suđenja Draži Mihailoviću, str. 349&#8212;354).</p>
<p><sup>17</sup>&nbsp; Zaharije Ostojić.</p>
<p><sup>18</sup>&nbsp; Ronald Džons (Ronald Houghton Jones), australijski oficir,
  kapetan, zarobljen od Nemaca u proleće 1941. u Grčkoj. Prilikom
  transporta britanskih zarobljenika u leto 1941. preko Srbije pobegao i
  sklonio se kod četnika, gde se nalazio do kraja jula 1942, kada su ga
  uhapsili Italijani (vidi dok. br. 132).</p>
<p><sup>19</sup>&nbsp; Čika Branko.</p></b>

<CENTER><TABLE border="1"><TR><TD><a href="4_14_1.htm"><b>Sadržaj</b></a></TD><TD><a href="4_14_1_72.htm"><b>Prethodni dokument</b></a></TD><TD><a href="4_14_1_74.htm"><b>Sledeci dokument</b></a></TD></TR></TABLE></CENTER></TD></TR></TABLE>
</body></html>