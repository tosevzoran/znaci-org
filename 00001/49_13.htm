<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_12.htm"><b>Prethodni dokument</b></a></TD>
<TD><a href="49_14.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="mso-ansi-language:DE">Uništenje 
belogardejskih uporišta u Notranjskom<o:p>
</o:p>
</span></b></p>
<p class="MsoNormal"><span lang="DE" style="mso-ansi-language:DE">&nbsp;<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Štab 14. 
divizije, u duhu uputstava Glavnog štaba NOV i POS<a style="mso-footnote-id:
ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a>, 
uputio je deo svojih snaga (Tomšičevu i Prešer-novu brigadu) u pravcu Velike 
Lašče — Turjak — Ljubljana, a drugi (Šercerovu i Gradnikovu brigadu) u 
zapadni deo Ljubljanske pokrajine, radi čišćenja teritorije od ostataka 
belogardejskih formacija i radi izbijanja na prugu Ljubljana — Postojna.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Tomšičeva i 
Prešernova brigada, u nastupanju prema Ljubljani, već su u rejonu Turjak — 
Zapotok — Kurešček naišle na jak otpor belogardejskih jedinica koje su se, 
posle povlačenja iz mnogih svojih uporišta u Dolenjskom, ponovo okupljale na 
tom području da bi se reorganizovale u dve planinske brigade 
(&quot;Triglav&quot; i &quot;Krim&quot;) i kao sastavni deo Mihailovićeve 
vojske sačekale Anglo-Amerikance koji su, prema njihovim očekivanjima, imali 
da se iskrcaju na istarske obale. Zbog toga se 2. planinska brigada 
&quot;Krim&quot; sa oko 750 vojnika zatvorila u stari zamak Turjak, dok se 1. 
brigada &quot;Triglav&quot; zadržala na položajima u rejonu V. Osolnik — 
Kurešček — Zapotok. Pošto do očekivanog iskrcavanja njihovih 
&quot;saveznika&quot; nije došlo, a obruč partizanskih jedinica sve se više 
stezao, 1. planinska brigada je 14. septembra noću, zajedno sa nekim četničkim 
jedinicama, krenula prema Ljubljani, ali su je usput napale jedinice Tomšičeve 
brigade i potpuno razbile.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Druga 
planinska brigada &quot;Krim&quot; koja je bila u zamku Turjak sve do 19. 
septembra, uspešno je odolevala napadima jedinica Prešernove brigade koju su 
podržavali teški minobacači i topovi, i ona se najzad morala predati, U 
borbama za Turjak, u prvim danima opsade, učestvovao je i 3. bataljon 
Gradnikove brigade, ali je pre završetka borbi povučen u sastav glavnine 
brigade. U toku borbi za Turjak, iz ovog bataljona je ranjeno pet boraca.</span><a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a><span lang="DE" style="mso-ansi-language:DE"> 
Ostale jedinice Gradnikove brigade, zajedno sa Šercerovom, čistile su 
Notranjsko. Na prvi jači otpor neprijatelja one su naišle na Bloškoj 
visoravni, gde su belogardejci imali dva jako utvrđena uporišta — u selima 
Velike Bloke i Nova Vas.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">U Velikim 
Blokama nije došlo do borbe jer su se belogardejci odmah predali, a mnogi su još 
ranije pobegli.</span><a style="mso-footnote-id:ftn3" href="#_ftn3" name="_ftnref3" title><span style="mso-special-character:
footnote" class="MsoFootnoteReference">[3]</span></a><span lang="DE" style="mso-ansi-language:DE"> 
Do težih borbi došlo je u Novoj Vaši, gde se oko 300 neprijateljskih vojnika 
nije htelo da preda. </span>Tek kad su jedinice Šercerove i 2. i 4. bataljon 
Gradnikove brigade upo-trebili artiljeriju, morao se predati i taj garnizon.<a style="mso-footnote-id:ftn4" href="#_ftn4" name="_ftnref4" title><span style="mso-special-character:footnote" class="MsoFootnoteReference">[4]</span></a></p>
<p class="MsoNormal">Sa Bloške visoravni, Sercerova brigada je krenula u Lošku 
dolinu, a Gradnikova, sa 2. i 4. bataljonom desno od nje, u pravcu železničke 
pruge Ljubljana — Postojna. Na ovom putu prema severozapadu brigada nije naišla 
na veći otpor neprijatelja, U Bezuljaku se odmah predalo oko 60 belogardejaca, 
a iz uporišta u Sevšeku, Doleu i Sv. Vidu neprijatelj se već sam povukao.<a style="mso-footnote-id:ftn5" href="#_ftn5" name="_ftnref5" title><span style="mso-special-character:footnote" class="MsoFootnoteReference">[5]</span></a></p>
<p class="MsoNormal">Najteža borba koju je Gradnikova brigada vodila ovih dana 
bila je 14. septembra, kad je brigada stigla do Begunja, jako utvrđenog 
neprijateljskog uporišta. Tu je on pružao jak otpor jer mu je obećana nemačka 
pomoć iz Rakeka. I 14. septembra, kad su naše jedinice otpočele napad, nemačka 
se pomoć odnosila samo na minobacačku vatru naše jedinice.<a style="mso-footnote-id:
ftn6" href="#_ftn6" name="_ftnref6" title><span style="mso-special-character:footnote" class="MsoFootnoteReference">[6]</span></a> 
U napadu na uporište Begunje, u kome se branilo 150 do 200 belogardejaca, učestvovale 
su sve jedinice Gradnikove brigade, sem 3. bataljona koji se upravo vraćao 
ispred Turjaka. Neprijatelj se bio jako utvrdio u nekim kućama, a naročito u 
školi i crkvi. Najveću prepreku predstavljale su žičane prepreke oko sela, 
barikade na putu i mitraljez u tornju crkve koji je pod vatrom držao sve 
pristupe selu i prolaze između pojedinih kuća. Borci su u toku dvodnevnih 
borbi uspeli da zauzmu veći deo sela, ali do korenite promjene situacije došlo 
je tek kad je naša artiljerija preciznim pogocima uništila mitraljesko gnezdo 
u crkvenom tornju. Borci 3. čete 2. bataljona upali su u crkvu, a zatim se 
neprijatelj predao.Prema sećanju Franje Kranjca.<a style="mso-footnote-id:ftn7" href="#_ftn7" name="_ftnref7" title><span style="mso-special-character:footnote" class="MsoFootnoteReference">[7]</span></a> 
<span lang="DE" style="mso-ansi-language:DE">Ovom prilikom je zarobljeno oko 165 
belogardejaca i 25 ubijeno.<a style="mso-footnote-id:ftn8" href="#_ftn8" name="_ftnref8" title><span style="mso-special-character:footnote" class="MsoFootnoteReference">[8]</span></a><o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Za vreme ovog 
napada došlo je do jedne beznačajne intervencije neprijatelja iz pravca 
Rakeka, ali to su bile tako slabe snage da su jedinice 2. bataljona koje su se 
nalazile na tom pravcu taj pokušaj bez teškoća odbile.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Nešto više 
uspeha imao je neprijatelj u drugom pokušaju kadi je izbio gotovo do Cerknice, 
ali je 2. bataljon delom snaga napao sa severa, upao u bok i prisilio ga na 
povlačenje.</span><a style="mso-footnote-id:ftn9" href="#_ftn9" name="_ftnref9" title><span style="mso-special-character:
footnote" class="MsoFootnoteReference">[9]</span></a><span lang="DE" style="mso-ansi-language:DE"><o:p>
</o:p>
<o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Zbornik, tom VI, knj. 7, 
    dok. br. 15 (Uprutstvo Glavnog štaba NOV i POS od 10. septembra 1943).</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> Stainko Petelin, ipomenuta 
    knjiga, str. 69—87.</p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Prema sećanju Franca 
    Goloibiča.</p>
  </div>
  <div style="mso-element:footnote" id="ftn4">
    <p class="MsoFootnoteText"><a style="mso-footnote-id:ftn4" href="#_ftnref4" name="_ftn4" title><span style="mso-special-character:
footnote" class="MsoFootnoteReference">[4]</span></a> Zbornik, tom VI, knjiga 7, 
    dok. br. 41 (izveštaj odseka za statistiku 1 propagandi! kod Glavnog štaba 
    NOV i POS od 14. septembra 1943).</p>
  </div>
  <div style="mso-element:footnote" id="ftn5">
    <p class="MsoFootnoteText"><a style="mso-footnote-id:ftn5" href="#_ftnref5" name="_ftn5" title><span style="mso-special-character:
footnote" class="MsoFootnoteReference">[5]</span></a><span lang="DE" style="mso-ansi-language:DE"> 
    Isto, dok. br. 72.<o:p>
    </o:p>
    </span></p>
  </div>
  <div style="mso-element:footnote" id="ftn6">
    <p class="MsoFootnoteText"><a style="mso-footnote-id:ftn6" href="#_ftnref6" name="_ftn6" title><span style="mso-special-character:
footnote" class="MsoFootnoteReference">[6]</span></a><span lang="DE" style="mso-ansi-language:DE"> 
    Franček Saje: &quot;Belogardizem&quot;, Ljubljana 1952, str. 593.<o:p>
    </o:p>
    </span></p>
  </div>
  <div style="mso-element:footnote" id="ftn7">
    <p class="MsoFootnoteText"><a style="mso-footnote-id:ftn7" href="#_ftnref7" name="_ftn7" title><span style="mso-special-character:
footnote" class="MsoFootnoteReference">[7]</span></a><span lang="DE" style="mso-ansi-language:DE"> 
    Prema sećanju Franje Kranjca.<o:p>
    </o:p>
    </span></p>
  </div>
  <div style="mso-element:footnote" id="ftn8">
    <p class="MsoFootnoteText"><a style="mso-footnote-id:ftn8" href="#_ftnref8" name="_ftn8" title><span style="mso-special-character:
footnote" class="MsoFootnoteReference">[8]</span></a><span style="mso-ansi-language:DE"> 
    <span lang="DE">Anton Milič Marko, pomenuta knjiga, str. 259.<o:p>
    </o:p>
    </span></span></p>
  </div>
  <div style="mso-element:footnote" id="ftn9">
    <p class="MsoFootnoteText"><a style="mso-footnote-id:ftn9" href="#_ftnref9" name="_ftn9" title><span style="mso-special-character:
footnote" class="MsoFootnoteReference">[9]</span></a><span lang="DE" style="mso-ansi-language:DE"> 
    Zapisnik sa sastanka iboraca i rukovodilaca Gradnikove brigade.<o:p>
    </o:p>
    </span></p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_12.htm"><b>Prethodni dokument</b></a></TD>
<TD><a href="49_14.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

