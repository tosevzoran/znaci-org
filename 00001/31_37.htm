<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_36.htm"><b>Prethodni dokument</b></a></TD>
<TD><a href="31_38.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="DE" style="font-size:10.0pt;mso-bidi-font-size:11.0pt;mso-ansi-language:DE">POGIBIJA 
MILANA KERKEZA UJKE</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></b></p>
<p class="MsoNormal" style="margin-top:12.0pt;line-height:91%"><span lang="DE" style="mso-ansi-language:DE">Oslobođenje 
Teslića 1. januara 1943. godine značilo je vrhunac uspeha organizovanih 
dejstava naših jedinica u centralnoj Bosni. </span><span lang="EN-GB">Do tada 
su već bile potučene četničke snage. Sada, posle oslobođenja Teslića, 
demoralisam ostaci vraćali su se kućama, predavali oružje i otpočinjali 
normalan život u selima.</span></p>
<p class="MsoNormal" style="line-height:91%"><span lang="EN-GB">U Tesliću smo 
došli, pored ostalog, i do dosta municije, granata i bombi. Odmoreni, dobro 
nahranjeni, naoružani i popunjeni novim borcima bili smo spremni i za najteže 
zadatke. </span><span lang="DE" style="mso-ansi-language:DE">Raspoloženje ljudi 
za borbom raslo je iz dana u dan. Tome je doprinela i opšta situacija i uslovi 
u kojima smo živeli, posebno uspesi u borbi, koji su se nizali iz dana u dan. 
Nije nas mogao demoralisati ni prodor Nemaca 4. 1. 1943. u Teslić. Pružili smo 
snažan otpor, ali da bismo izbegli veće žrtve, povukli smo se. Neprijatelj je 
krvavo platio ulazak u Teslić. Najpre smo ga napadali u samom gradu, a kasnije 
van grada, pri pokušaju da poboljša svoje položaje.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Evo jedne 
takve borbe.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Nakon dobro izvršenih priprema Nemci su u jutarnjim časovima 23. januara 
1943. godine iz Teslića izvršili pokret u<span style="font-variant:small-caps"> 
</span>pravcu naših položaja, i to u dve kolone na rastojanju od oko 4 km. 
Kolone su u svom sastavu imale jaka vatrena sredstva, čak i artiljeriju za podršku. 
Nisu znali gde se nalaze naše snage, jer smo često menjali položaje. Preko 
dana smo se približavali gradu, sačekivali neprijatelja, nanosili mu gubitke, 
a pod zaštitom mraka napuštali bismo te položaje, zauzimali narednu liniju za 
odbranu i odmarali se. Ovakvom vrstom manevra naših jedinica neprijatelja smo 
dovodili u zabludu tako da nikada nije znao gde će biti dočekan i sa kog položaja 
ćemo pružiti glavni otpor.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Kolone Nemaca su se oprezno kretale. Naš 3. i 4. bataljon držao je položaje 
svega nekoliko kilometara ispred Nemaca koji su nastupali. Obezbeđivali su se 
jakim snagama.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">Pokret 
kolona 23. januara smo blagovremeno otkrili. Naše izviđačke jedinice — 
patrole, upućene u pravcu Teslića, prikupile su podatke o jačini 
neprijatelja: s koliko kolona se kreće, u kom pravcu, sa kakvim obezbeđenjem i 
drugo. Pokret kolone koji je zapažen u 8 časova pri napuštanju Teslića praćen 
je do 11 časova. </span><span lang="EN-GB">Blagovremeno smo poseli odgovarajuće 
položaje. Dogovorili smo se da neprijatelja iznenadimo snažnim napadom, da mu 
nanesemo što veće gubitke i da ga vratimo u grad. Išlo nam je u prilog što 
je on sa jednom kolonom išao u pravcu 3., a drugom u pravcu 4. bataljona.</span></p>
<p class="MsoNormal" style="text-indent:18.0pt;line-height:91%"><span lang="EN-GB">Neposredno 
iza položaja naše 2. čete 3. bataljona nalazio se i štab bataljona. </span><span lang="DE" style="mso-ansi-language:DE">Na 
položajima je vladala tišina. U prvoj borbenoj liniji nalazile su se 1. i 2. 
četa; 3. četa je zaposela drugu odbrambenu liniju. Desno od 2. čete, na 
izvesnom odstojanju, nalazila se levokrilna jedinica 4. bataljona. Međusobne 
veze nemamo, ali dovoljno je da vidimo jedni druge, jer kad ustreba mi znamo da 
ostvarimo vatrenu vezu i da u kritičnim momentima energično i brzo pomognemo 
jedni drugima.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">Desna 
nemačka kolona, koja se primicala našim položajima, bila je jačine 
bataljona. Kretala se dosta sporo. Nestrpljivo smo ih čekali skoro puna četiri 
sata.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">Prikriveni, 
čekajući u snežnim rovovima, osećali smo hladnoću. Istina, ovog dana imali 
smo i sreću. Dan je bio sunčan i što je više odmicao to nam je bilo sve 
toplije. </span><span lang="EN-GB">Tek oko 11 časova nemačka prethodnica se 
pojavila na horizontu. Pre no što je neprijatelj izbio na greben naše izviđačke 
patrole povukle su se u sastav svojih četa. Maskirani u zaklonima, izviđamo i 
prebrojavamo neprijateljske vojnike u koloni. Mitraljesci i puškomitraljesci 
zauzimaju odstojanja na nišanima, a minobacačlije proveravaju elemente za gađanje. 
</span><span lang="DE" style="mso-ansi-language:DE">Komandir naše 2. čete 
Kerkez Milan Ujka poluglasno naređuje:<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">— 
Ne gađati... sačekati prethodnicu! Ja<b> </b>ću vam dati znak.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">Iza 
prethodnice pojavila se glavnina u jačini dve čete, a iza ove išla je 
artiljerija i deo komore. Dobro vidimo kako se ocrtavaju na snegu, bez obzira što 
imaju bele ogrtače. Spokojno maršuju kao da i ne očekuju klopku koju smo im 
pripremili.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">Komandir 
naše 2. čete odjednom je ispalio crvenu raketu. To je bio znak da se 
jednovremeno otvori jaka vatra po koloni iz svih vrsta oružja. Mitraljesci 
koncentrišu vatru na glavnu kolonu, minobacačlije takođe, dok je prethodnica 
bila zasuta snažnom puščanom i mitraljeskom vatrom, na veoma bliskom 
odstojanju. Postavljeni cilj — da se iznenadi neprijatelj, u potpunosti je 
postignut.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Nemci su bili toliko ošamućeni od naših prvih rafala da nisu imali 
vremena da se razviju za borbu, niti da na vatru odgovore vatrom. Počeli su 
naglo da uzmiču nazad. Mnogi su ostali nepomično ležeći na snegu. </span><span lang="EN-GB">Žestoka 
borba čula se i kod našeg 4. bataljona. Čuli smo kako jurišaju. To je i nama 
davalo još više snage da pritisnemo. Na juriš prelaze<b> </b>obe<b> </b>čete 
— prva i druga. Nailazimo na poginule Nemce, skidamo sa njih bele ogrtače, 
navlačimo ih na sebe i nastavljamo sa jurišem. Dolazimo i do prvog plena: tri 
&quot;šarca&quot; i jednog minobacača 50 mm, koji su bili natovareni na konje. 
Naši mitraljesci i minobacačlije koncentričnom vatrom dejstvovali su 
prekrasno.</span></p>
<p class="MsoNormal" style="line-height:91%"><span lang="EN-GB">Nemci su se 
izvlačili hvatajući se kose koja im je nudila dobre uslove za odbranu. Naišli 
smo na sveže snage koje su na grebenu bezimene kose prihvatili razbijene 
delove. Organizovano i snažno pružili su nam otpor, te smo bili prisiljeni da 
privremeno odustanemo od daljeg juriša. </span><span lang="DE" style="mso-ansi-language:
DE">Vatra je postajala sve žešća i ubitačnija. Nemci su u dva navrata pokušavali 
da izvrše juriš, ali smo ih dočekali snažnom vatrom.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">I mi smo učinili dva pokušaja da bismo zbacili Nemce sa bezimenog uzvišenja, 
ali ni nama to nije uspelo, jer smo naišli na otpor jakih nemačkih snaga. U našoj 
četi povećavali su se gubici. Nemci su iskoristili povoljniji položaj i uspešno 
su nas gađali minobacačima 50 mm i ručnim bombama &quot;repašicama&quot;.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">2. četa i jedan vod 1. čete bili su jako ugroženi. Prošlo je dosta 
vremena dok su se ostale jedinice našeg bataljona pojavile u bok neprijatelju, 
a zatim smo pokrenuli Nemce i nastavili gonjenje u pravcu Teslića. Četa je 
izgubila nekoliko najboljih drugova: komandira čete Kerkez Milana Ujku, Atlagić 
Petra, Radišić Petra, Radišić Dragu i drugaricu Kovačević Mikicu. Ranjeni 
su desetar Radišić Jovo, puškomitraljesci Stupar Mirko i Krčmar Ilija i 
komandir voda Vranješ Nikola.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">&quot;Ujkina&quot; smrt nas je jako potresla. To je bio nenadoknadivi 
gubitak za četu, jer smo prerano ostali bez čoveka koga smo mnogo voleli. 
Njegov životni put bio je protkan teškom borbom za samoodržanje, jer u siromašnim 
Prkosima, seljak je bedovao, svačim se više bavio nego zemljoradnjom. Zemlje 
malo, i to ne žitorodne, a ljudi su se množili, odrastali u bedi, u mlađim 
godinama bez škole odlazili na teške fizičke radove u svet. Takva sudbina 
nije mimoišla ni &quot;Ujku&quot;.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Sećam se kada je došao u našu četu za komandira. Bilo je leto 1942. 
godine, i to sa dužnosti zamenika komandira čete iz Prkosa, odmah posle junačke 
smrti Sime Krčmara. Bio je iznuren. Još mu nije bilo ni 30 godina, a delovao 
je kao stariji čovek. Imao je narav koja nam je imponovala. Hladlokrvan, vedar, 
neposredan kao da je klesan po našem ukusu. </span><span lang="EN-GB">Mnogo smo 
ga cenili i poštovali kao iskusnog komunistu i komandira. Omladinu je posebno 
mnogo cenio i voleo. Nećemo nikada zaboraviti njegovu omiljenu pesmu, koju je 
ko zna koliko puta zapevao:</span></p>
<p class="MsoNormal" align="center" style="text-align:center"><i><span lang="EN-GB">A 
vi omladinci, kad čujete glas,<o:p>
</o:p>
</span></i></p>
<p class="MsoNormal" align="center" style="text-align:center"><i><span lang="DE" style="mso-ansi-language:DE">Svi 
na zborno mesto za narodni spas ...<o:p>
</o:p>
</span></i></p>
<p class="FR1"><span lang="HR">&nbsp;<o:p>
</o:p>
</span></p>
<p class="MsoNormal" style="line-height:91%"><span lang="HR" style="mso-ansi-language:
HR">&quot;</span><span lang="EN-GB">Ujakom</span><span lang="HR" style="mso-ansi-language:
HR">&quot; </span><span lang="EN-GB">smo</span><span lang="EN-GB" style="mso-ansi-language:
HR"> </span><span lang="EN-GB">ga</span><span lang="EN-GB" style="mso-ansi-language:
HR"> </span><span lang="EN-GB">zvali</span><span lang="HR" style="mso-ansi-language:
HR">, </span><span lang="EN-GB">po</span><span lang="HR" style="mso-ansi-language:
HR">š</span><span lang="EN-GB">tovali</span><span lang="EN-GB" style="mso-ansi-language:
HR"> </span><span lang="EN-GB">ga</span><span lang="EN-GB" style="mso-ansi-language:
HR"> </span><span lang="EN-GB">kao</span><span lang="EN-GB" style="mso-ansi-language:
HR"> </span><span lang="EN-GB">oca</span><span lang="HR" style="mso-ansi-language:
HR">. </span><span lang="EN-GB">Simu</span><span lang="HR" style="mso-ansi-language:
HR">, </span><span lang="EN-GB">omiljenog</span><span lang="EN-GB" style="mso-ansi-language:HR"> 
</span><span lang="EN-GB">komandira</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="HR" style="mso-ansi-language:HR">š</span><span lang="EN-GB">e</span><span lang="EN-GB" style="mso-ansi-language:HR"> 
</span><span lang="EN-GB">krnjeu</span><span lang="HR" style="mso-ansi-language:HR">š</span><span lang="EN-GB">ke</span><span lang="HR" style="mso-ansi-language:HR"> 
č</span><span lang="EN-GB">ete</span><span lang="HR" style="mso-ansi-language:HR">, 
</span><span lang="EN-GB">na</span><span lang="HR" style="mso-ansi-language:HR">š 
&quot;</span><span lang="EN-GB">Ujko</span><span lang="HR" style="mso-ansi-language:HR">&quot; 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">zamenio</span><span lang="HR" style="mso-ansi-language:HR"> 
u </span><span lang="EN-GB">svemu</span><span lang="HR" style="mso-ansi-language:HR">. 
</span><span lang="EN-GB">Mnoge</span><span lang="EN-GB" style="mso-ansi-language:HR"> 
</span><span lang="EN-GB">osobine</span><span lang="EN-GB" style="mso-ansi-language:HR"> 
</span><span lang="EN-GB">su</span><span lang="EN-GB" style="mso-ansi-language:HR"> 
</span><span lang="EN-GB">im</span><span lang="EN-GB" style="mso-ansi-language:HR"> 
</span><span lang="EN-GB">bile</span><span lang="EN-GB" style="mso-ansi-language:HR"> 
</span><span lang="EN-GB">sli</span><span lang="HR" style="mso-ansi-language:HR">č</span><span lang="EN-GB">ne</span><span lang="HR" style="mso-ansi-language:HR">, 
š</span><span lang="EN-GB">to</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">jo</span><span lang="HR" style="mso-ansi-language:HR">š 
</span><span lang="EN-GB">vi</span><span lang="HR" style="mso-ansi-language:HR">š</span><span lang="EN-GB">e</span><span lang="EN-GB" style="mso-ansi-language:HR"> 
</span><span lang="EN-GB">potenciralo</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="HR" style="mso-ansi-language:HR">š</span><span lang="EN-GB">u</span><span lang="EN-GB" style="mso-ansi-language:HR"> 
</span><span lang="EN-GB">ljubav</span><span lang="HR" style="mso-ansi-language:HR">, 
</span><span lang="EN-GB">po</span><span lang="HR" style="mso-ansi-language:HR">š</span><span lang="EN-GB">tovanje</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">odanost</span><span lang="EN-GB" style="mso-ansi-language:HR"> 
</span><span lang="EN-GB">prema</span><span lang="EN-GB" style="mso-ansi-language:HR"> 
</span><span lang="EN-GB">njemu</span><span lang="HR" style="mso-ansi-language:HR">. 
</span><span lang="EN-GB">Ujko</span><span lang="HR" style="mso-ansi-language:HR">&quot; 
</span><span lang="EN-GB">nas</span><span lang="EN-GB" style="mso-ansi-language:HR"> 
</span><span lang="EN-GB">je</span><span lang="EN-GB" style="mso-ansi-language:HR"> 
</span><span lang="EN-GB">vodio</span><span lang="HR" style="mso-ansi-language:HR">, 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="HR" style="mso-ansi-language:
HR">ž</span><span lang="EN-GB">alost</span><span lang="HR" style="mso-ansi-language:
HR">, </span><span lang="EN-GB">kratko</span><span lang="EN-GB" style="mso-ansi-language:
HR"> </span><span lang="EN-GB">vreme</span><span lang="HR" style="mso-ansi-language:
HR">, </span><span lang="EN-GB">jer</span><span lang="HR" style="mso-ansi-language:
HR"> ž</span><span lang="EN-GB">ivot</span><span lang="EN-GB" style="mso-ansi-language:
HR"> </span><span lang="EN-GB">komandira</span><span lang="EN-GB" style="mso-ansi-language:
HR"> </span><span lang="EN-GB">na</span><span lang="HR" style="mso-ansi-language:
HR">š</span><span lang="EN-GB">e</span><span lang="HR" style="mso-ansi-language:
HR"> č</span><span lang="EN-GB">ete</span><span lang="EN-GB" style="mso-ansi-language:
HR"> </span><span lang="EN-GB">u</span><span lang="EN-GB" style="mso-ansi-language:
HR"> </span><span lang="EN-GB">ratu</span><span lang="EN-GB" style="mso-ansi-language:
HR"> </span><span lang="EN-GB">nije</span><span lang="EN-GB" style="mso-ansi-language:
HR"> </span><span lang="EN-GB">bio</span><span lang="EN-GB" style="mso-ansi-language:
HR"> </span><span lang="EN-GB">du</span><span lang="HR" style="mso-ansi-language:
HR">ž</span><span lang="EN-GB">i</span><span lang="EN-GB" style="mso-ansi-language:
HR"> </span><span lang="EN-GB">od</span><span lang="HR" style="mso-ansi-language:
HR"> š</span><span lang="EN-GB">est</span><span lang="EN-GB" style="mso-ansi-language:
HR"> </span><span lang="EN-GB">meseci</span><span lang="HR" style="mso-ansi-language:
HR">. </span><span lang="EN-GB">Otuda</span><span lang="EN-GB" style="mso-ansi-language:
HR"> </span><span lang="EN-GB">na</span><span lang="HR" style="mso-ansi-language:
HR">š </span><span lang="EN-GB">bol</span><span lang="EN-GB" style="mso-ansi-language:
HR"> </span><span lang="EN-GB">za</span><span lang="EN-GB" style="mso-ansi-language:
HR"> </span><span lang="EN-GB">njima</span><span lang="HR" style="mso-ansi-language:
HR">.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Komandira</span><span lang="EN-GB" style="mso-ansi-language:HR"> 
</span><span lang="EN-GB">smo</span><span lang="EN-GB" style="mso-ansi-language:HR"> 
</span><span lang="EN-GB">izgubili</span><span lang="EN-GB" style="mso-ansi-language:HR"> 
</span><span lang="EN-GB">u</span><span lang="EN-GB" style="mso-ansi-language:HR"> 
</span><span lang="EN-GB">poslediijim</span><span lang="EN-GB" style="mso-ansi-language:HR"> 
</span><span lang="EN-GB">juri</span><span lang="HR" style="mso-ansi-language:HR">š</span><span lang="EN-GB">ima</span><span lang="EN-GB" style="mso-ansi-language:HR"> 
</span><span lang="EN-GB">na</span><span lang="EN-GB" style="mso-ansi-language:HR"> 
</span><span lang="EN-GB">Nemce</span><span lang="HR" style="mso-ansi-language:HR">. 
S</span><span lang="EN-GB">tare</span><span lang="HR" style="mso-ansi-language:HR">š</span><span lang="EN-GB">ine</span><span lang="EN-GB" style="mso-ansi-language:HR"> 
</span><span lang="EN-GB">i</span><span lang="EN-GB" style="mso-ansi-language:HR"> 
</span><span lang="EN-GB">pu</span><span lang="HR" style="mso-ansi-language:HR">š</span><span lang="EN-GB">komitraljesci</span><span lang="EN-GB" style="mso-ansi-language:HR"> 
</span><span lang="EN-GB">bili</span><span lang="EN-GB" style="mso-ansi-language:HR"> 
</span><span lang="EN-GB">su</span><span lang="EN-GB" style="mso-ansi-language:HR"> 
</span><span lang="EN-GB">nezadr</span><span lang="HR" style="mso-ansi-language:HR">ž</span><span lang="EN-GB">ivi</span><span lang="HR" style="mso-ansi-language:HR">. 
</span><span lang="DE" style="mso-ansi-language:
DE">Rešenost da se Nemcima da lekcija koju će dugo pamtiti bila je jedinstvena 
u svakom borcu.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Kada je komandir &quot;Ujko&quot; onako krvav na snegu posle ranjavanja 
video svoje ozlojeđene borce, kako nezadrživo jurišaju u osinjak kuršuma 
koji su zujali na sve strane, podigao se i produžio zajedno s njima sve dok 
nije bio smrtno pogođen. Četa je tog momenta krenula novom snagom u obračun 
do kraja. Borci su činili nemoguće. Nemci su bacali oružje, spasavajući 
glavu bežanjem. Smatra se da je tada pred bataljonom poginulo 50, a pred 3. 
bataljonom 45 Nemaca, dok je od naših poginula 1 drugarica a ranjeno 20 
drugova, od kojih 7 teže, a od tih teških dva su umrla, računajući jednog od 
njih i našeg komandira &quot;Ujku&quot;.<o:p>
</o:p>
</span></p>
<span lang="DE" style="font-size:12.0pt;mso-bidi-font-size:8.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
DE;mso-fareast-language:EN-US;mso-bidi-language:AR-SA">Milenko STUPAR</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_36.htm"><b>Prethodni dokument</b></a></TD>
<TD><a href="31_38.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

