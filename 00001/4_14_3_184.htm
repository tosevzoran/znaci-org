<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_183.htm"><b>Prethodni dokument</b></a></TD>
<TD><a href="4_14_3_185.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBAVEŠTENJE ŠTABA MAJEVIČKE BRIGADE OD 12. JUNA 
1944. KOMANDANTU SEMBERSKE BRIGADE O BORBAMA PROTIV JEDINICA NOVJ I SARADNJI SA 
NEMCIMA1</strong></p>
<p align="center">KOMANDANTU SEMBERSKE ČET. BRIGADE</p>
<p align="center">bratu »Z E K I«2</p>
<p>GDE BUDE</p>
<p>Primio sam od Vas pismo za vojvodu,3 ali pošto se ne nalazi ovde, jer 
uslijed blokacije od strane partizana,4 vojvoda se povukao sa nešto četnika i 
SS vojske5 prema Požarnici pa se još nije vratio a ja sam ostao sa svojim 
bataljonom u šumama oko Orlovina (našim bazama) Borbe su bile vrlo ogromne. 
Zarobili smo 1. (jedan) engleski puško-mitraljez, 2. (dva) engleska pikavca, 1. 
(jedan) pikavac i 7. (sedam) pušaka Jedan borac mi je poginuo (Bato Buđani iz 
Brčkog) i 4. (četri) ranjena dva teže i dva lakše, i izgubili smo 5. pušaka. 
Partizani su se povukli prema Jelici i ovde ih za sada nema. Vojska je otišla 
za njima u poteru.</p>
<p>Mnogo me je obradovala vest o novom frontu u Francuskoj.6 Njemci za sada 
dobro sa nama pa ako što bude novoga vi nas izvestite odma da znam šta da 
radim. Ovde kod nas za sada je dobro.</p>
<p align="center">S VEROM U BOGA ZA KRALJA I OTADŽBINU!</p>
<p>12. VI. 1944. god. POLOŽAJ</p>
<p>bratski pozdrav Tebi i tvojim borcima</p>
<p align="center">M.P.8</p>
<p>1&nbsp; Original (pisan na mašini, latinicom) u Arhivu VII, Ča, k. 210, 
reg. br. 2/6 (BH-V-11146).</p>
<p>2&nbsp; Jeremije Lazić (Zeka).</p>
<p>3&nbsp; Odnosi se na Radivoja Kerovića, komandanta Majevičke brigade.</p>
<p>4&nbsp; Reč je o dejstvima 16. udarne divizije NOVJ protiv nemačkih, ustaško-domobranskih 
i četničkih jedinica na sektoru Tuzla — Bijeljina. O tim dejstvima vidi tom 
IV, knj. 26, dok. br. 30, 42 i 119.</p>
<p>5&nbsp; Tada su na prostoru Majevice dejstvovale jedinice nemačke 13. SS 
legionarske divizije »Handžar«.</p>
<p>6&nbsp; Reč je o desantu savezničkih snaga u Normandiji 7. juna 1944. 
godine.</p>
<p>7&nbsp; Potpis nečitak.</p>
<p>8&nbsp; Okrugli pečat: »Majevička četnička brigada-«.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_183.htm"><b>Prethodni dokument</b></a></TD>
<TD><a href="4_14_3_185.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
