<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_81.htm"><b>Prethodni dokument</b></a></TD>
<TD><a href="4_14_3_83.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA DINARSKE ČETNIČKE DIVIZIJE OD 
26. FEBRUARA 1944. KOMANDANTIMA KOLONA ZA NAPAD NA JEDINICE NOVJ U BUKOVICI1</strong></p>
<p align="center">O p e r a t i v n a z a p o v j e s t</p>
<p align="center">komandanta dinarske četničke divizije za dan 26 februar</p>
<p align="center">1944. god.</p>
<p align="center">Položaj .</p>
<p align="center">I.</p>
<p>Prema prikupljenim podacima Komunističke snage se koncentrišu u Bukovici na 
područjima sela: Modrino selo, Biovičino selo, Zmištak i Parčići. Njihov 
centar sa izvjesnim zalihama spreme nalazi se u selu Crnobrnja.2 Radi toga, —</p>
<p align="center">Naređujem:</p>
<p>1.&nbsp; Da komandant leteće Brigade u jačini od 500 ljudi krene u pravcu 
sela Crnobrnje (sjedište ove Brigade je Benkovac) na taj način da do 5 časova 
na dan 1 marta izvrši blokadu sela Crnobrnja, sjeverozapadno posjedajući položaje 
le-vom kolonom selo Birkić (K. 658. Prošek), centralnom kolonom Mala Gospa (K. 
450) i desnom kolonom Rodaljice (K. 493 — Bjeline, sa zadatkom da zatvori sve 
pravce odstupanja neprijatelja prema sjeverozapadu.</p>
<p>2.&nbsp; &nbsp;Skradinska kolona jačine 200 ljudi ima istog dana i istog 
sata da izbije na liniju, desnim krilom, Debelo brdo (k. 365) a levo da hvata 
vezu sa benkovačkom desnom kolonom i da na tom prostoru zatvori pravac 
odstupanja neprijatelja jug—jugozapad, a desno da se nasloni na kistanjsku 
kolonu i sa njom uhvati tesnu vezu.</p>
<p>3.&nbsp; &nbsp;Kistanjska kolona pod komandom komandanta potpo-ručnika Sime 
Radića nastupa levom kolonom u pravcu Modrina sela s tim da do određenog časa 
izbije na liniju sela Nunić (Šuša) — Suša. Desnom kolonom Ivoševci gdje 
će uhvatiti vezu sa delovima iz Radučića i osvanuti do određenog sata u selu 
Gjurići.</p>
<p>4.&nbsp; &nbsp;Kolona Radučić pod komandom poručnika B.3 Asano-vića jačine 
600 ljudi nadire pravcem Radučić — Babici — Trivići — Kanaziri — Obruč 
(na putu Biovičino selo—Ervenik). Desnom kolonom, a levom kolonom: Radučić 
— Vujasinovići — Gjurići — istočno od Biovičinog sela, pošto 
prethodno u Ivo-ševcima uhvate vezu sa kistanjskom kolonom. Komandant operacije 
potpisati i kreće Radučićkom kolonom.</p>
<p>Komandanti kolona preduzet će najenergičnije mjere da se spriječi teror, 
nasilje i pljačka među narodom. Svakog prekršitelja ovog naređenja 
strijeljati na licu mjesta.</p>
<p>Komandanti kolona ima da stignu određenog sata i dana na svoje položaje. 
Nastojati da se naš pokret ne otkrije, izbjegavajući otvaranje vatre do pet 
sati. Tačno u 5 sati komandant Radučićke kolone sa svojih položaja znakom sa 
tri uzastopne bombe daće nalog za koncentrični napad na selo Crno-brnje, 
poslije čega će sve kolone krenuti u tom pravcu održavajući tesnu uzajamnu 
vezu. Obratiti pažnju da se ne bi otvarala vatra na civilno stanovništvo, koje 
bi eventualno bežalo od svojih kuća.</p>
<p>Zarobljenike i ratni plijen sprovoditi u Modrino selo kod crkve. Borce 
snabdjeti sa hranom za tri dana i predviditi njihovo snabdijevanje za sledeća 
tri dana iz pozadinskih baza.</p>
<p>Održavanje veze:</p>
<p>Odziv ručica — lozinka rudnik.</p>
<p>Zvučni znaci:</p>
<p>dva zvažduka poziv, dva zvižduka odziv.</p>
<p>Svetlosni znaci:</p>
<p>dva palenja odziv, dva palenja poziv. Dozivanje: O Miloše poziv, šta je Uroše 
odziv. Znaci pucnjavom: jedna bomba i tri metka poziv, jedna bomba i dva metka 
odziv. Ovi znaci važe od 29 februara u 18 časova do 1. marta u 18 časova.</p>
<p>Opšti znaci raspoznavanja: važiće svaki dan jedna bomba, dva metka poziv, 
a odziv jedna bomba i jedan metak i dizanje kape u vis na pušci u desnoj ruci 
po dva puta za poziv i odziv.</p>
<p>S VEROM U BOGA ZA KRALJA I OTADŽBINU</p>
<p>KOMANDANT, Vojvoda M. Đujić s.r.</p>
<p>&nbsp;</p>
<p>1&nbsp; Prepis originala (pisan na mašini, latinicom) u Arhivu VII, Ča, k. 
153, reg. br. 24/4 (H-V-515/1). Prepis je overio Štab 2. jugoslavenske armije.</p>
<p>2&nbsp; Četnici i delovi 891. puka nemačke 264. pešadijske divizije otpočeli 
su, 1. marta, napad protiv 6. dalmatinske brigade 19. divizije NOVJ i grupe 
severnodalmatinskih NOP odreda u Bukovici. U trodnevnim borbama neprijatelj je 
zadržan na liniji s. Medviđe — s. Parčić — s. Er-venik, a zatim, 4. 
marta, protivnapadima prinuđen na povlačenje u polazne rejone. Opširnije vidi 
tom V, knj. 25, dok. br. 41; Arhiv VII, arhiva NOR-a, k. 517 A, reg. br. 41/2: 
Operacijski izveštaj 8. korpusa NOVJ u vremenu od 1. do 29. marta 1944.</p>
<p>3 Boško.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_81.htm"><b>Prethodni dokument</b></a></TD>
<TD><a href="4_14_3_83.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
