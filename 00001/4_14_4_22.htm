<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_21.htm"><b>Prethodni dokument</b></a></TD>
<TD><a href="4_14_4_23.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA VUČEDOLSKE BRIGADE OD 11. 
AVGUSTA 1944. DELEGATU KOMANDE OPERATIVNIH JEDINICA ISTOČNE BOSNE I HERCEGOVINE 
O BORBAMA PROTIV JEDINICA NOVJ U REJONU VILUSA, GRAHOVA I LASTVE1</strong></p>
<p align="center">209 2</p>
<p align="center">11 avgusta 1944 godine Položaj</p>
<p align="center">Za 68 3</p>
<p>Na dan 6 avgusta t.g. sa svom brigadom, preduzeo sam napad na partizane u 15 
časova, na liniji fronta od Droškorice do Zebljaka.4 U toku istoga dana i noći 
6/7 avgusta, ovladao sam linijom: Nenada — Jabuke — Zagora — Savino brdo 
— Babljak [—] V. Sniježica. 7 avgusta nastavio sam napad i ovladao linijom: 
Pusti Lisac — Lješevica— Omutić — Bajov do — Podbožur — do Riječana 
— Maočići — Vilusi, isključno. Sve ovo kroz borbu uz veće gubitke po 
partizane.5</p>
<p>U toku 8 avgusta, zadržao sam se na navedenoj liniji, gde sam vršio 
pripreme za dalje napade u vezi sa jedinicama sa pravca Lastve, sa mestimičnim 
napadima prema Kamensku — Smrduši i Cerovom brdu. Na ovoj liniji se i zanoćilo. 
Noću</p>
<p>8/9 avgusta, jače partizanske snage napale su brigadu na čitavom frontu od 
Pustog Lisca do Vilusa. Naročito jak napad izvršen je na.liniji Pusti 7— 
Lisac — Nenada — Jabuke, a najjači na Jasen, a potom na Savino brdo.6 Pošto 
su komunisti probili ,prvu liniju odbrane, najžešća borba je vođena na 
liniji Zagora — Savino brdo, a potom Bobijerini7 i Osječenici. Položaj 
Savino brdo, je po četiri puta zauziman od partizana i obratno. Na istom je 
ostalo 13 partizana mrtvih, više ranjenih. Na ovome položaju na našoj strani 
bilo je dva poginula i šest ranjenih.8</p>
<p>Sa ovih položaja povlačilo se je pod borbom, tako da je 9 avgusta, do samog 
mraka prispjelo svo ljudstvo na liniji: Derviš — Orao — Crkva na Grahovcu 
— Omutić — Zebljak, na kojim se položajima, izuzev Zebljaka, brigada i 
sada nalazi.9</p>
<p>Partizani su pokušali da potisnu ljudstvo i sa navedene linije, ali je pokušaj 
odbijen.</p>
<p>Partizani su bili pojačani i sa dva bataljona iz sastava Segrtove 
divizije,10 pored celokupnih Dalmatinske i VI. Crnogorske brigade.</p>
<p>Rad jedinica za sve vreme borbi, kako u nastupanju tako i u. povlačenju, bio 
je vrlo dobar. Sa brigadom je bio i jedan vod br. 1111 koji u opšte nije stupao 
u borbu sem što je pot-pomagao pokret brigade sa jednim topom pri nastupanju, a 
i top je sasvim slabo dejstvovao.</p>
<p>Br. 1112 koji je prošao od Trebinja za Nikšić, u opšte nije napadan od 
strane komunista do Trubjele, a za dalje nemam podataka, sa navedenim jedinicama 
od Trebinja ja nisam u opšte imao veze.</p>
<p>Bataljon br. 1113 koji se povukao za Lastvu, takođe nije imao skoro 
nikakovih veza sa mojom brigadom u pogledu sa-dejstva, a u koliko sam mogao 
videti i saznati i sa Trebinj-skom brigadom, bile su mu vrlo slabe veze.</p>
<p>Trebinjska brigada14 se je nalazila od mene levo, koja me je potpomagala u 
ovoj akciji, ali je njen bok bio puno ugrožen povlačenjem Bilećana.15</p>
<p>Za sve vreme borbe moral, držanje i rad jedinica ove brigade bio je dobar.</p>
<p>U navedenim borbama, na sektoru od Pustog Lisca, da Vilusa komunisti su imali 
30 mrtvih za koje se zna, i mnogo veći broj ranjenika.16 Zarobljena su dva 
partizana, koji su odmah strijeljani. Izjavili su da su došli da obaveste 
njihove jedinice na ovim položajima da im pristiže pojačanje iz Kuća i od 
Pješivaca. Na jednome od njih ^arobljen je i jedan Ruski pikavac.</p>
<p>Naši gubitci na navedenome sektoru: dva mrtva, za koje se zna, trinajest 
ranjenih i sedam nestalih, za koje se nezna tačno, dali su zarobljeni, poginuli 
ili se negde sklonili. Među ranjenima teško je ranjen vazduhoplovni potporučnik 
Raka Lalić, komandant Rudin.[sko] Trepač.[kog] bataljona. Ovo mu je treće 
ranjavanje u borbi protivu komunista.</p>
<p>Partizani su posle našeg povlačenja, zadržali se na liniji</p>
<p>—&nbsp; Živa — Lapov do — Kaloper — Bobijerina17 — Osječenica</p>
<p>—&nbsp; Babljak i dalje prema Klobuku. Njihove snage sada su II. 
Dalmatinska brigada, sa Bokeškim bataljonima, delovi VI. Crnogorske brigade i 
pozadinske jedinice, na navedenim položajima do Riječana i Velimja. Dva 
bataljona koja su im bila pri-spela za pojačanje, u toku 10 ov. meseca hitno su 
otputovali u pravcu Trubjele. Partizani raspolažu sa bacačima koji su u toku 
10 ov. meseca destvovali, na naše jedinice na Grahovcu i Omutiću.</p>
<p>Dali je Trebinjska brigada imala gubitaka?</p>
<p>Izvestite o situaciji u Hercegovini i opštoj situaciji.</p>
<p align="center">S VEROM U BOGA, ZA KRALJA I OTADŽBINU!</p>
<p align="center">Komandant 209</p>
<p align="center">L M. J.18</p>
<p>1&nbsp; Kopija originala (pisana na mašini, ćirilicom) u Arhivu VII, Ca, k. 
140, reg. br. 12/7 (CG-V-1494).</p>
<p>2&nbsp; Štab Vučedolske brigade.</p>
<p>3&nbsp; Kovačević Risto, kapetan, na službi u Komandi Operativnih jedinica 
istočne Bosne i Hercegovine.</p>
<p>Ta oznaka je na originalu dopisana (na mašini) pošto je precrtan broj 200 
(Komanda Operativnih jedinica istočne Bosne i Hercegovine).</p>
<p>4&nbsp; Vidi zapovest za napad, dok. br. 15.</p>
<p>5 ,6 ,8 ,9 i 16 Pomenute borbe su vođene protiv jedinica Primorske 
operativne grupe 2. udarnog korpusa NOVJ. Sedmog avgusta 1944. bili su napadnuti 
2. proleterska dalmatinska brigada i 1'. i 2. bokeljski NOP bataljon. Zbog 
pritiska nadmoćnijeg neprijatelja partizanske snage su se tada povukle na nove 
položaje, a neprijatelj je zauzeo Vi-luse. Noću 8/9. i u toku 9. avgusta sve 
jedinice grupe prešle su u protivnapad i do 10. avgusta odbacile neprijatelja u 
Trebinje i Grahovo, povratile Viluse i posele nove položaje. Opširnije o tim 
borbama vidi Zbornik NOR-a, tom III, knj. 8, dok. br. 58 i 353; knj. 10, dok. 
br. 100 i 144. Partizanski gubici u tim borbama su bili: 5 mrtvih i 21 ranjen.</p>
<p>7 i 17 To mesto nije nađeno na karti 1:100,000, postoji Bobjer (k. 1174).</p>
<p>10 Reč je o delovima 10. brigade 29. hercegovačke divizije NOVJ (Zbornik 
NOR-a, tom IV, knj. 28, dok. br. 30, 32 i 37). Ovu diviziju četnici nazivaju 
Segrtovom divizijom po njenom komandantu Vladu Šegrtu.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
.</p>
<p>11 ,12 , 13 Odnosi se na jedinice 13. puka nemačke 7. SS divizije »Princ 
Eugen« i 369. puka nemačke 369. pešadijske divizije (Zbornik NOR-a, tom IV, 
knj. 28, dok. br. 145). Vidi dok. br. 23.</p>
<p>14 i l5 Radi se o Trebinjskoj i Bilećkoj brigadi Trebinjskog korpusa (vidi 
dok. br. 23).</p>
<p>Trebinjski korpus je obuhvata« trebinjski, bilećki, ljubinjski i stolački 
srez, a formiran je avgusta 1942. U svom sastavu je imao četiri brigade: Bilećku, 
Trebinjsku, Stolačku i Ljubinjsku. Komandant je bio Milorad Vidačić, kapetan. 
Korpus je postojao do oktobra 1944r kada su ga razbile jedinice 29. hercegovačke 
divizije NOVJ i spao je na oko 30 ljudi.</p>
<p>18 Ivan M. Janjičič, kapetan.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_21.htm"><b>Prethodni dokument</b></a></TD>
<TD><a href="4_14_4_23.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
