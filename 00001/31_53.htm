<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_52.htm"><b>Prethodni dokument</b></a></TD>
<TD><a href="31_54.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center;line-height:91%"><b><span lang="EN-GB" style="font-size:10.0pt;mso-bidi-font-size:11.0pt">SA 
3. VODOM 2. ČETE U ODBIJANJU JURIŠA NEMACA</span><span lang="EN-GB" style="font-size:
10.0pt;mso-bidi-font-size:12.0pt"><o:p>
</o:p>
</span></b></p>
<p class="MsoNormal" style="margin-top:10.0pt;text-indent:18.0pt;line-height:
91%"><span lang="EN-GB">Maršujemo 28. II 1943. god. uz padine Raduše. Sunce 
sija, sneg je i dosta je hladno. Naša kolona brzo vijuga belim padinama i hita 
ka vrhovima planine. Dole u dolini r. Rame mnogo je ranjenika i naroda koji se 
povlače ispred ofanzive neprijatelja. Šuje se huka aviona, odjekuju eksplozije 
avionskih bombi koje Nemci bacaju na ranjenike i izbeglu decu i žene.</span></p>
<p class="MsoNormal" style="text-indent:18.0pt;line-height:91%"><span lang="EN-GB">Već 
smo na pola puta do našeg cilja, do vrha planine Kobile. Tu susrećemo prve 
grupe iscrpljenih i skoro iznemoglih boraca 7. (Banijske) divizije. Teško se 
kreću niz padine Raduše. Kolonom se tiho, ali brzo prenosi: &quot;Brže&quot;. 
Rekoše da su drugovi Banijci koji idu sa položaja izvestili da su Nemci blizu 
vrha Kobile i da njihovih drugova Banijaca na položaju ima vrlo malo.</span></p>
<p class="MsoNormal" style="text-indent:20.0pt;line-height:91%"><span lang="EN-GB">Pred 
zalazak sunca izlazimo na prva uzvišenja. </span><span lang="DE" style="mso-ansi-language:DE">Ispred 
nas je šuma. Desno od nas i malo isturena je 1. četa našeg bataljona. Moja, 
2. četa, u streljačkom stroju kreće ka šumi. </span><span lang="EN-GB">Ne 
potraja dugo, a na pravcu 1. čete razvi se borba. U istom momentu i ispred nas 
se pojaviše Nemci u zelenim uniformama i sa šlemovima. Sa odstojanja od 
stotinak metara obasuli smo na njih vatru iz svih oružja. Trubač Miloš 
Marjanović svira &quot;juriš&quot;. Bacamo bombe i jurišamo. Nastaje strašna 
gužva, jer i Nemci jurišaju, čujem prvi put nemačke retke i oštre komande.</span></p>
<p class="MsoNormal"><span lang="DE" style="mso-ansi-language:DE">Naš iznenadni 
i energični nalet naterao je Nemce na odstupanje. U gonjenju neprijatelja naš 
3. vod kosi vatrom mitraljeza. Vidim 3 Nemca kako padaju u duboki sneg. Dolazimo 
do njih; samo jedan još daje znake života. Zaplenismo rančeve pune hrane, čuturice 
sa rumom; a tu je i jedan brzometni &quot;šarac&quot;, koji dotada nismo ni 
videli. Dolazi naš desetar Rade Petrović, uzima &quot;šarac&quot; i hoće 
odmah da gađa, ali ne uspeva. Tražimo preko veze Jura Marendića koji je odličan 
mitraljezac, ali ni on ne uspeva. U šali mu dobacuje Mijailo Pilipović Jure.<o:p>
</o:p>
</span></p>
<p class="MsoNormal"><span lang="EN-GB">— Ne razume on tebe! Reci ti njemu nešto 
na nemačkom! </span><span lang="DE" style="mso-ansi-language:DE">Gospe mi, ka' 
da se zaledija, uzvrati Jure. Vremena nije bilo da se oko &quot;šarca&quot; 
zadržavamo. Desetar Petrović naređuje borcu Dragiću da ponese &quot;šarca&quot;, 
dodajući:<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Ima 
vremena, obradićemo mi njega politički. Nismo dugo išli napred, kad naiđosmo 
na organizovanu odbranu Nemaca. Tu su rovovi, noć je, a i sneg je veliki. 
Umorni i gladni i mi smo pristupili &quot;utvrđivanju&quot; naših položaja. 
Svima nam je bilo jasno da će Nemci dobiti pojačanje da će sutra biti jaka 
borba. Nešto izmedu 21 i 22 časa komandir čete Mihailo Radošević je naredio 
da 1. i 3. vod idu na večeru i da se malo odmore u nekim kolibama pozadi položaja.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Nađosmo se 
pod krovom. </span><span lang="EN-GB">Tu je vatra i malo se naizmenično 
ogrejasmo. Neki se raspoređuju i umorni polegaše oko vatre. Prostora je malo, 
pa moramo koristiti i tavan, a gore i hladno i dim je. </span><span lang="DE" style="mso-ansi-language:DE">Ja 
sam bio te sreće da dospem na tavan. </span><span lang="EN-GB">Tvrde i neravne 
daske, i dim nisu nam smetali, brzo smo zaspali. Budni su samo stražari, dežurni 
čete i kuvari. Čini mi se da smo tek legli, možda su prošla 3-4 sata, a ja 
već kroz san čujem dežurnog kako viče:</span></p>
<p class="MsoNormal" style="text-indent:12.0pt;line-height:91%"><span lang="EN-GB">— 
Večera drugovi. Mene gura moj drug Dragić, govoreći da se dižem za večeru.</span></p>
<p class="MsoNormal" style="text-indent:12.0pt;line-height:91%"><span lang="EN-GB">— 
Ma kakva večera, pusti me da spavam — odgovaram mu mrzovoljno.</span></p>
<p class="MsoNormal" style="text-indent:12.0pt;line-height:91%"><span lang="EN-GB">Tromo 
se dižemo i krećemo prema kazanu. Brzo smo pousali taj retki skrob od ječmenog 
brašna ... </span><span lang="DE" style="mso-ansi-language:DE">Naređen je 
pokret. Do svanuća 1. 2. je još malo ostalo i treba iskoristiti noć za 
posedanje položaja. Opet žurimo, jer smo svesni da položaje moramo zauzeti što 
brže. Posedamo položaj pre svanuća.U neposrednoj blizini, pred nama, su 
Nemci, za koje su nam drugovi, koji su tu prenoćili na predstraži, rekli da su 
se cele noći utvrđivali.<o:p>
</o:p>
</span></p>
<p class="MsoNormal" style="text-indent:12.0pt;line-height:91%"><span lang="DE" style="mso-ansi-language:DE">Hladnoća 
je strašna. Svanjiva, ali je magla, pa se sunce ne vidi. Svuda unaokolo je 
polomljeno drveće od dejstva neprijateljske artiljerije i avijacije od 
prethodnog dana. Zalegli smo u ukopane zaklone u snegu. Niko i ne pomišlja na 
nisku temperaturu. Mirno smo gledali preko nišana svog oružja i svakog momenta 
očekivali Nemce da se pojave i da na njima iskalimo sav bes koji se u nama 
nakupio.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Ležeći priljubljeni uz sneg, odjednom sa desnog krila prenese se šapatom 
preko veze da pripremimo bombe i čekamo komandu. Ispred nas čuje se lomljenje 
kore smrznutog snega i obrušavanje snega sa niskog drveća. Ubrzo se ispod nas 
pojavi gust streljački stroj Nemaca sa oružjem na gotovs. Bili smo 
hladnokrvni. Na datu komandu eksplodirale su tog dana prve bombe u gustom stroju 
Nemaca. Rafali puškomitraljeza i puščani plotuni nazvali su im &quot;dobro 
jutro&quot;. Iznenađene jakom i neočekivanom vatrom, primorali smo ih da se uz 
gubitke povuku. Odmah posle toga po našim položajima sručila se jaka 
artiljerijska i minobacačka vatra. Počeo je ponovni juriš Nemaca, žešći i 
organizovaniji od prethodnog. Na obe strane ima mrtvih i ranjenih. Naš bolničar 
Stevo Radanović ima pune ruke posla u ukazivanju prve pomoći.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Čujem, desno, jaukanje nekog težeg ranjenika. Javiše da je to Đuro 
Pilipović Đurekan i da traži da Mijailo i ja dođemo da se vidimo. Predosećao 
je da će to biti poslednje viđenje sa nama. Ranjen je od tromblona u momentu 
dok je gađao iz puškomitraljeza. Na njemu je oko 20 manjih i većih rana. 
Iznesen je sa položaja, ali je ubrzo podlegao ranama na putu za bolnicu.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Smrtno je pogođen i puškomitraljezac Rade Švabić. Udarilo ga zrno u 
glavu, tako da nije ni jauknuo, odmah je izdahnuo.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Odbili smo i drugi juriš Nemaca. Naš 3. vod se diže sa snega i oprezno se 
prebacuje u streljačkom stroju napred.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Treba se pomeriti, jer će sada Nemci opet po ovim položajima ošinuti 
artiljerijskom vatrom — kaže komandir voda Dane Ivančević. Čuvši ovo 
predložismo da &quot;malo pregledamo&quot; i ove Švabe koje leže pokošene.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Ovaj pokret voda nam je doneo velike koristi: prvo, izbegli smo 
artiljerijsku vatru neprijatelja koja je bila mnogo jača nego prve dve; drugo, 
prikupili smo dragoceni plen od ubijenih Nemaca, a naročito nam je dobro došla 
zaplenjena municija; treće, naše pomeranje unapred Nemci nisu očekivali, tako 
da smo im sa te linije kad su pošli u ponovni napad, ne samo naneli velike 
gubitke već stvorili pravu paniku i nesigurnost u njihovim redovima.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">I koliko god 
puta su Nemci pokušavali da nas tog dana odbace sa položaja, nije im uspevalo. 
Uvek su bili dočekani bombama i bliskom mitraljeskom i puščanom vatrom, što 
ih je redovno prisiljavalo na povlačenje.<o:p>
</o:p>
</span></p>
<p class="MsoNormal"><span lang="EN-GB">Dočekali smo i drugu noć. </span><span lang="DE" style="mso-ansi-language:DE">Položaje 
nismo napuštali. </span><span lang="EN-GB">Prvim padom mraka doneseno nam je nešto 
hrane. Prvi put otkako sam partizan dobili smo i malo vina. Svi pušači dobili 
su dosta &quot;škije&quot; i to im je dobro došlo.</span></p>
<p class="MsoNormal"><span lang="EN-GB">Cele noći smo na snegu. </span><span lang="DE" style="mso-ansi-language:DE">Studen 
nadjačava našu upornost. Tapkamo oko drveća, a pod nogama nam škripi 
smrznuti sneg. </span><span lang="EN-GB">Odmora je bilo malo, a i to što smo 
imali hladnoća nije dozvoljavala da se odmorimo. Vatre koje smo pozadi položaja 
naložili prosto su utonule u duboki sneg. Bilo je i takvih kojima je vatra 
zahvatila šinjel, bluzu ili pantalone. Međutim, niko se nije ljutio, jer nije 
dugo trebalo da nosi izgoreli deo odeće — tu ispred nas bili su Nemci naš 
nepresušivi &quot;magacin&quot; snabdevanja.</span></p>
<p class="MsoNormal"><span lang="DE" style="mso-ansi-language:DE">Trećeg dana 
borbe 2. 3. 1943. izvršeno je pomeranje naših snaga na položajima. Naš 1. 
bataljon pomeren je udesno, a na naše prethodne položaje došli su drugovi 
Crnogorci. </span><span lang="EN-GB">Po snegu i magli poseli smo nove položaje. 
Obilaze nas starešine i daju nam savete i uputstva za odlučujuću bitku. 
Zadatak za sutra je jasan: sačekati Nemce, ošamutiti ih vatrom i odmah krenuti 
u protivnapad.</span></p>
<p class="MsoNormal"><span lang="EN-GB">U ovako zamišljenoj akciji krilo se 
dosta rizika. Zamisao da na Nemce otvorimo vatru tek kada se približe našim 
položajima 10 — 15 metara, a ne kada ih primetimo, mogla je lako dovesti do 
toga da nas neprijatelj nadmoćnijim snagama odbaci sa položaja koji smo do 
tada uspešno držali i time dovede u pitanje izvršenje našeg zadatka. </span><span lang="DE" style="mso-ansi-language:DE">Ali 
na tome je ostalo.<o:p>
</o:p>
</span></p>
<p class="MsoNormal"><span lang="EN-GB">Približavalo se jutro 3. 3. 43. i 
svakog momenta očekivali smo pojavu neprijatelja. Sumorno su ćutale visoke 
jele, a mi smo mirni, napregnuto očekivali signal za početak borbe. Svi smo 
nastojali da pogodimo šta priprema naš protivnik, da li je u toku noći dobio 
pojačanje, sa kakvim će snagama krenuti u napad? Ne znam da smo u bilo kojoj 
do tada izvedenoj akciji bili tako nestrpljivi i &quot;naelektrisani&quot; kao 
tada — svaki mišić i živac bili su napeti kao struna.</span></p>
<p class="MsoNormal" style="line-height:91%"><span lang="EN-GB">Najzad, oko 8 časova 
Nemci su se pridigli i u streljačkom stroju krenuli prema nama.</span></p>
<p class="MsoNormal" style="line-height:91%"><span lang="EN-GB">Negde levo od 
nas čuo se jak &quot;krkljanac&quot;, a na našem položaju je još uvek bila 
grobna tišina. Borci su ležali u snegu i držali hladne ručne bombe i 
netremice gledali kroz gustu maglu, očekujući da se približe Nemci.</span></p>
<p class="MsoNormal"><span lang="DE" style="mso-ansi-language:DE">— Podilaze 
— javi se desno od mene tihi glas.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Da, idu, svi ih već vidimo. Idu krvnici po snežnom bespuću, ali prilično 
bojažljivo i mnogo opreznije nego što su išli pre dan-dva. Očito je da su 
naučili da svaki korak napred može za svakog od njih biti poslednji, što su 
mnogi među njima prethodna dva dana borbe i doživeli.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Čekali smo ih sve dok nisu prišli na 15 — 20 koraka. Tek tada su grunule 
naše ručne bombe, a onda paklena vatra iz svih oružja. Odmah, zatim, smo 
krenuli na juriš. Nekoliko minuta docnije prosto smo se izmešali, nastala je 
borba prsa u prsa. Kod Nemaca se osećala gužva, a i vatra im jenjavala, što 
mi koristimo da odlučnije krenemo napred. Prilično gusta magla onemogućila je 
Nemce da svoju pešadiju podrže artiljerijskom vatrom. Ali sa povlačenjem 
magle neprijatelj je počeo da organizuje otpor i mi smo to dobro osetili. 
Mrtvih i ranjenih bilo je na obe strane. Jezivi su bili prizori na liniji 
fronta, jer preko leševa je trebalo jurišati za Nemcima koji su odstupali.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Nešto oko 12 časova izbili smo na kosu koju su pre par minuta napustili 
Nemci, a na koju su sada preduzimali jake kontranapade. Međutim, ni ti 
protivnapadi nisu urodili plodom i neprijatelj je kao i sa prethodnih položaja 
bio primoran na povlačenje, ostavljajući veći broj mrtvih.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Kratak martovski dan već se bližio kraju, sunce je zalazilo iza Raduše. 
Do mraka, preostalo je nešto više od jednog časa, a trebalo je po planu da se 
do kraja dana popnemo na uzvišenje ispred nas i tako definitivno slomimo otpor 
neprijatelja. Ali to uzvišenje je prilično nadvišavalo naše položaje i sa 
njega nas je obasipala paklena vatra, tako da je sve grmelo od dejstva raznog pešadijskog 
oružja. </span><span lang="EN-GB">Koristimo sve što se može iskoristiti za 
zaklone, ali sve to ne pomaže. Imamo dosta ranjenih i mrtvih i svakog časa 
stroj nam se proređuje.</span></p>
<p class="MsoNormal"><span lang="EN-GB">Zbog težeg ranjavanja do tog momenta iz 
čete su otpremljeni u bolnicu: Budimir Trivo, Krajinović Ilija, (koji je 
ranjen prilikom otimanja &quot;šarca&quot; od Nemaca), Ugrica Bogdan, Rakić Đuran, 
Radanović Luka, Bakotić Srećko i Jozo Smiljević, a nekoliko lakše ranjenih 
je i dalje ostalo u streljačkom stroju. Nama dolazi naređenje da se brže krećemo 
napred radi likvidiranja otpora na kosi. Posle toga, komandiri izdaju naređenje 
za prebacivanje po delovima, tako da se na taj način naizmenično potpomažemo 
u pokretu i približavanju bunkerima. Uzajamno se podržavajući, brzo smo 
izbili na pedesetak metara, a tu nas ni neprijatelj zbog mrtvog ugla ne može 
uspešno tući mitraljeskom i puščanom vatrom. Ali sada ručne bombe 
&quot;repašice&quot;, koje Nemci bacaju, padaju oko nas.</span></p>
<p class="MsoNormal"><span lang="EN-GB">Moj 3. vod koji je u toku dana najviše 
bio proređen zalegao je ispred dva bunkera. </span><span lang="DE" style="mso-ansi-language:
DE">Pored mene je mitraljezac Jovo Stupar koji tuče kratkim rafalima po 
zaklonima. Ispraznio je redenik i podiže se malo da bi od mene prihvatio drugi, 
i u tom trenutku je teško ranjen u glavu i levo rame. Zasut neprijateljskim kuršumima, 
nisam momentalno ni primetio da je ranjen. Trenutak docnije, bacam pogled prema 
njemu i vidim ga oblivenog krvlju, sa naslonjenom glavom na mitraljez. Na moj 
poziv nije se odazivao. Tako teško ranjen iznesen je sa položaja, ali je brzo 
podlegao ranama. Kao da mi još uvek bruje u ušima njegove poslednje reči: 
&quot;Dule, daj mi kutiju, ali, čuvaj se!&quot; Nije mu to prvi put da druga 
pored sebe opominje da se čuva, mada se on sam nikada nije čuvao.<o:p>
</o:p>
</span></p>
<p class="MsoNormal"><span lang="EN-GB">Spremamo se u odlučujući juriš. Tu je 
i kraj dana koji ćemo dugo pamtiti. Dopuzali smo blizu zaklona, tako da već 
vidimo cevi &quot;šaraca&quot; koje vire iz njih. Već smo spremni da izvršimo 
odlučujući skok, kad, baš u tom momentu ranjen nam je puškomitraljezac Jure 
Marendić, ali rana nije teška. Sam se previo, jer se ne može njemu prići. 
Komandir voda Dane Ivančević mu daje znak da se izvuče i da tu sačeka ishod 
juriša. Međutim, on odbija da napusti položaj dok ne izvršimo juriš, jer 
vidi da nas je ostalo malo i želi da nam i tako ranjen pomogne koliko može. 
Nije on bio jedini koji se toga dana posle ranjavanja nije hteo povući sa položaja.</span></p>
<p class="MsoNormal"><span lang="EN-GB">Raspored iza zaklona držali smo front 
čete kao da nismo ni imali gubitaka i čekali znak za juriš.</span></p>
<p class="MsoNormal"><span lang="EN-GB">U takvom rasporedu i očekivanju 
instinktivno sam bacao pogled da vidim ko je desno i levo do mene. Na par 
koraka, desno, bio je desetar Rade Petrović, a levo, malo unazad, delegat Simo 
Morača. Nešto dalje od Morače, malo unazad, bio je Lukica Balaban. Time sam 
vršio neku vrstu provere ko će mi biti sused u jurišu. Nisam ni slutio da će 
to biti i poslednje viđenje sa nekima od njih. </span><span lang="DE" style="mso-ansi-language:DE">Ne, 
za takve misli nisam imao ni vremena.<o:p>
</o:p>
</span></p>
<p class="MsoNormal"><i><span lang="DE" style="mso-ansi-language:DE">&nbsp;<o:p>
</o:p>
</span></i></p>
<p class="MsoNormal"><span lang="DE" style="mso-ansi-language:DE">&nbsp;<o:p>
</o:p>
</span></p>
<p class="MsoNormal"><b><span lang="DE" style="font-size:10.0pt;mso-bidi-font-size:
12.0pt;mso-ansi-language:DE">Pogibija desetara Rada Petrovića<o:p>
</o:p>
</span></b></p>
<p class="MsoNormal" style="margin-top:9.0pt;line-height:91%"><span lang="DE" style="mso-ansi-language:DE">Dok 
sam tako razmišljao, odjednom me prekide komanda desetara:<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">— Napred!<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">On odmah kresnu bombu u svoj &quot;dževerdar&quot;, što i mi ostali činimo. 
Jaka eksplozija naših bombi, umesto štektanje &quot;šaraca&quot; iz 
neprijateljskih bunkera, oglasi jauk i kuknjavu Nemaca. </span><span lang="EN-GB">Otvaramo 
vatru i hitro krećemo napred. Ispred nas, u tom momentu, nasta komešanje 
Nemaca koji se povlače i pokušavaju da odvuku ranjenike, ali košeni od naše 
vatre padaju. </span><span lang="DE" style="mso-ansi-language:
DE">Otpor je slomljen, uskačemo u rovove. U rovu, sav u krvi, leži jedan Švaba. 
Ispred njega je &quot;šarac&quot; kome je cev sva usijana, a iz skrivača 
plamena još izlazi dim od barutnih gasova.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Kraj je dana i prvi sumrak pada. Naša četa je uspešno izvršila ovaj 
poslednji juriš, a njime ostvarila i postavljeni cilj. Na žalost, u ovom 
poslednjem jurišu pala su još dva druga, moja dva Vrtočana: Lukica Balaban i 
Rade Petrović, moj desetar, koji je među prvima uskočio u rov. Pogođen je od 
parčeta granate kojima su Nemci obasuli rovove u momentu napuštanja. Morača 
mi priča da je Rade teško ranjen i da u mukama izdiše. Teško mi je da 
pogledam u njegovom pravcu i da slušam njegove poslednje jauke. Ali, ipak ne 
mogu da skrenem pogled od njega. Teško mi je bilo slušati kako se rastaje sa 
životom, u grudima me je nešto gušilo. Zaplakao sam za poginulim drugom, 
krijući suze da ih ne bi neko vidio.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">U svim borbama i jurišima čete uvek je Rade Petrović bio među prvima. Više 
puta bio je vođa bombaša i uvek je postizao odlične uspehe. Kao iskusan i 
odvažan borac mnogo je pomagao nama mlađima, jer dobronamernost ga nikada nije 
napuštala, a veselost i duhovitost su uvek kod njega bile prisutne vrline.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Padom mraka naš zadatak bio je okončan. Tri dana smo odbijali juriše i 
sami jurišali po snegu zavejanoj Raduši, a u svakom od njih je poneko padao. 
Dok je borba trajala, nismo bili ni svesni koliko se stroj čete proredio. Tek 
kad smo poginule drugove prikupili pored sveže iskopane zajedničke grobnice, 
videli smo cenu naše pobede. Na crvenom snegu, umotani u ćebad, ležali su 
jedan pored drugog: Rade Petrović, Rade Švabić, Lukica Balaban, Jovo Strugar, 
Uroš Nikić jedan mladić koji je s nama pošao od Teslića pre mesec dana, čijeg 
se imena ne sećam. Đurekan je umro na putu za bolnicu, a Sretko Bakotić i 
Trivo Budimir su od zadobijenih rana docnije podlegli.<o:p>
</o:p>
</span></p>
<p class="MsoNormal" style="text-indent:15.0pt;line-height:91%"><span lang="DE" style="mso-ansi-language:DE">Jedan 
komandir voda, 2 desetara, 3 puškomitraljesca, sve skupa 8 prvoboraca 2. čete 
je položilo svoje živote za pobedu koju smo izvojevali na Raduši.<o:p>
</o:p>
</span></p>
<p class="MsoNormal" style="text-indent:15.0pt;line-height:91%"><span lang="DE" style="mso-ansi-language:DE">Oprostili 
smo se s njima plotunom i ostavili ih u pustoj planini, ponosni na njih koliko i 
na izvojevanu pobedu.<o:p>
</o:p>
</span></p>
<span lang="EN-GB" style="font-size:12.0pt;mso-bidi-font-size:8.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
EN-GB;mso-fareast-language:EN-US;mso-bidi-language:AR-SA">Duško PILIPOVIĆ</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_52.htm"><b>Prethodni dokument</b></a></TD>
<TD><a href="31_54.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

