<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_5.htm"><b>Prethodni dokument</b></a></TD>
<TD><a href="4_14_3_7.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST KOMANDANTA NEVESINJSKOG KORPUSA OD 28. 
SEPTEMBRA 1943. POTČINJENIM KOMANDANTIMA ZA NAPAD NA 10. HERCEGOVAČKU NOU 
BRIGADU KOD BILEĆE1</strong></p>
<p>KOMANDA 210.2</p>
<p>Pov. Br. službeno 93/43.</p>
<p>28 septembra 1943. god.</p>
<p>AVTOVAC</p>
<p>u 24 časova</p>
<p align="center">ZAPOVEST Sekcija: Gacko, Trebinje 1 :100.000.</p>
<p>Prema direktivi komande 200, od 28 o.m.,3 grupa partizana u jačini od oko 
300 boraca pod komandom Dapčevića, po pretrpljenom neuspehu kod Bileće, 
povukla se u Banjane.5</p>
<p>Njihova namera je: da na prostoru plemena Banjani pokušaju da uspostave 
vlast, a da dignu ustanak, a verovatno i da se dokopaju naoružanja delova 
italijanske divizije »Ta-urinenze« koji nisu hteli da se priključe Nemcima, 
već su ostali verni svome Kralju i izvršavaju uslove kapitulacije koju je 
potpisao Maršal Badoljo. Sve talijanske jedinice sada se nalaze u oblasti 
Crkvice (Boka Kotorska) u borbenom dodiru sa nemačkim trupama.</p>
<p>Naše trupe pod komandom kapetan g. Grubača6 i kapetana g. Lekića,7 
preduzele su čišćenje u Banjanima, te očistile Viluse i Grahovo od partizana 
i nadiru u pravcu sela Velimlje.8 Kapetan g. Uljarević9 sa delovima bilećske 
brigade, zatvara pravce od Bileće.</p>
<p>Da bi se ova poslednja grupa partizana uništila, i njihove namere potpuno 
osujetile, kao i odklonila svaka opasnost našoj teritoriji shodno direktivi 
komande 200, naređujem:</p>
<p>1)&nbsp; Vojvoda g. Perišić Radojica,10 sa svim raspoloživim ljudstvom 
krenuće pravcem: Somina—Utus11—Velimlje, sa zadatkom da gore pomenutu grupu 
partizana napadne sa leđa. Težiti da uhvati taktičku vezu sa delovima pod dva 
u oblasti Crkvice.</p>
<p>2)&nbsp; Poručnik g. Lojović Marko oficir na službi u ovoj komandi, sa 
drugim bataljonom Gatačke brigade i delovima prvog bataljona iz sela Danici, Pržine 
i Korita, u koliko isti delovi nisu krenuli sa delovima Vojvode Perišića, 
krenuće pravcem: Stepen—Korita—s. Crkvice—Velimlje paralelno sa kolonom 
Vojvode Perišića, sa zadatkom da na ovome pravcu napadne neprijatelja. Težiti 
da uhvati taktičku vezu sa delovima Bilećske brigade u oblasti s. Donja i 
Gornja Vrbica.</p>
<p>3)&nbsp; Kapetan Uljarević sa delovima Bilećske brigade, kreće pravcem: s. 
Baljci—s. Petrovići—s. Velimlje, sa zadatkom da na ovome pravcu napadne 
neprijatelja i zatvori pravce ka Bileći. Težiti da uhvati taktičku vezu sa 
delovima 2 u oblasti s. D. i G. Vrbice.</p>
<p>4)&nbsp; Ishrana na terenu, prvenstveno od odbeglih partizana i njihovih 
simpatizera.</p>
<p>5)&nbsp; U toku rada preduzeti kažnjavanje meštana odmetnika i familije na 
koje oni baziraju. Potpomoći organizovanje Ba-njana i težiti da se isti naoružaju 
što bolje. Sa akcijom ne prestati dok se ne postignu podpuno pozitivni 
rezultati i dok se ne sastanu sa kolonama koje operišu sa juga. Istupiti 
najenergičnije.</p>
<p>6)&nbsp; Ovom operacijom komandovaće pomoćnik potpisatog kapetan g. 
Radunović, koji će se nalaziti sa kolonom /2, gde mu izveštaje slati. Kapetan 
Radunović će znati za sve jedinice znake raspoznavanja, uvek u napred za pet 
dana. Kapetan Radunović će slati izveštaje potpisatom na Stepen.</p>
<p>7) Dan i čas polaska, odma po prijemu ove zapovesti.</p>
<p>S VEROM U BOGA ZA KRALJA I OTADŽBINU</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;KOMANDANT KAPETAN,</p>
<p>Mil. M. Popović12</p>
<p>Dostavljeno:</p>
<p>Kapetanu Radunoviću,</p>
<p>Vojvodi Perišiću,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Kapetanu Uljareviću i</p>
<p>Poručniku Lojoviću.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 202, 
reg. br. 24/4 (BH-V-9010).</p>
<p>2&nbsp; Brojčana oznaka i šifra za Nevesinjski korpus.</p>
<p>3&nbsp; Pomenutu direktivu Komande operativnih jedinica istočne Bosne i 
Hercegovine Redakcija nije pronašla.</p>
<p>4&nbsp; Peko, komandant 2. udarnog korpusa NOVJ. Glavnina snaga korpusa 
nalazila se tih dana u operacijama na teritoriji Sandžaka i Crne Gore.</p>
<p>5&nbsp; Reč je o 10. hercegovačkoj NOU brigadi. Nju su, u Popovom polju 26. 
septembra, počeli opkoljavati četnici Trebinjskog korpusa, delovi nemačke SS 
divizije »Princ Eugen« i domobranske 6. pješačke divizije. Brigada je, 
osetivši namere neprijatelja, izvršila napad i posle dvodnevnih borbi, probila 
se u Trebinjska brda (tom IV, knj. 17, dok. br. 225; knj. 18, rok. br. 25).</p>
<p>U toku 29. septembra brigada je, u s. Begović-Kuli, napala i u kratkoj borbi 
razbila četničku Trebinjsku brigadu, ojačani 1. bataljon domobranskog 14. pešačkog 
puka i manje delove nemačke SS divizije »Princ Eugen« (tom IV, knj. 18, dok. 
br. 207; knj. 19, dok. br. 15).</p>
<p>6&nbsp; Pavle, komandant Višegradske brigade Drinskog kodpusa.</p>
<p>7&nbsp; Nije utvrđeno na koga se odnosi.</p>
<p>8&nbsp; Vidi dok. br. 4, objašnjenje br. 6.</p>
<p>9 Konstantin Kosta, komandant Bilećke&nbsp; &nbsp;brigade Trebinjskog 
korpusa.</p>
<p>10 Bio je komandant Golijske brigade.</p>
<p>11 Utes&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;</p>
<p>12 Milorad, komandant Nevesinjskog korpusa.&nbsp;</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_5.htm"><b>Prethodni dokument</b></a></TD>
<TD><a href="4_14_3_7.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
