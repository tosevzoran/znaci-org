<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</b><br>


<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_74.htm"><b>Prethodni dokument</b></a></TD>
<TD><a href="4_14_2_76.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<div class="Section1">
  <p class="MsoNormal" style="text-indent: 10mm;"><span lang="HR">BR. 77</span></p>
  <p class="MsoNormal" style="text-indent: 10mm;"><span lang="HR">NAREĐENJE 
  KOMANDANTA ISTAKNUTOG DELA ŠTABA DRAŽE MIHAILOVIĆA OD 7. MARTA 1943. 
  IZASLANIKU VRHOVNE KOMANDE ZA PREGRUPISAVANJE HERCEGOVAČKIH ČETNIKA I 
  ZETSKOG ČETNIČKOG ODREDA I NAPAD NA JEDINICE NOVJ U DOLINI NERETVE<sup>1</sup></span></p>
  <p class="MsoNormal" style="text-indent: 10mm;"><i><span lang="HR">Majoru 
  Raduloviću </span></i><span lang="HR">— <i>najhitnije </i>—<i>š.t. 
  poverljivo</i></span></p>
  <p class="MsoNormal" style="text-indent: 10mm;"><span lang="HR">Javljeni 
  podaci o boljševicima nepotpuni. Grupisanje Gojnića<sup>2</sup>, Pantića i 
  rezervi rđavo.<sup>3</sup> Tvoj raspored je za odbranu, a meni je cilj uništenje 
  crvenih.</span></p>
  <p class="MsoNormal" style="text-indent: 10mm;"><i><span lang="HR">Pantić </span></i><span lang="HR">neka 
  posedne liniju: Križ — Gumenac — Plasa glava — M.Šljeme — Raulje — 
  Vitlenica i sporazumno sa Vojom da preduzme napad za uništenje boljševika na 
  prostoru: Neretvica — Neretva — Doljanka — Prozor — Celinska planina.</span></p>
  <p class="MsoNormal" style="text-indent: 10mm;"><span lang="HR">Kod Malog 
  Vilinca i Crne Glave samo bočno obezbeđenje.</span></p>
  <p class="MsoNormal" style="text-indent: 10mm;"><i><span lang="HR">Gojnić: </span></i><span lang="HR">da 
  postupi tačno po mojim naređenjima od juee i dođe u izvorni deo Doljanke,<sup>4</sup> 
  radeći u tesnoj vezi sa Panti-</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">1</span></sup><span style="font-size: 9pt;" lang="HR"> 
  Original (pisan olovkom, ćirilicom) u Arhivu </span><span style="font-size: 9pt;">VII, 
  </span><span style="font-size: 9pt;" lang="HR">Ca, k. 101,reg. br. 14/3 
  (BH-V-90).</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">2</span></sup><span style="font-size: 9pt;" lang="HR"> 
  i <sup>3</sup> O prethodnom rasporedu Zetskog četničkog odreda, Nevesinjske 
  i Kombinovane brigade (majora Pantića) vidi dok. br. 72, 73 i 85.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">4</span></sup><span style="font-size: 9pt;" lang="HR"> 
  Vidi dok. br. 85.</span></p>
  <p class="MsoNormal" style="text-indent: 10mm;"><span lang="HR">ćem i držeći 
  vezu sa Baćovicem.<sup>5</sup> Preko Vrana i Čvrstnice neće proći ni jedan 
  crveni, a i ako pokuša biće uništen kod Dugog polja udarom sa dve strane od 
  Vrata i Svinjače. Držeći liniju: Sniježnica — Ščikovo, Gojnić će 
  biti u stanju da udari u bok i pozadinu boljševika koji idu ka desnom krilu 
  Baćovića. Sa Vrana i Čvrstnice on ne može da uradi baš ništa, sem da 
  zatvori pravac preko Duge poljane koji se bolje zatvara po mom naređenju. Ne 
  mogu da razumem onoga taktičara, koji dade ovako »pametno« zadatak Gojniću. 
  Sigurno žabarski mozgovi.<sup>6</sup></span></p>
  <p class="MsoNormal" style="text-indent: 10mm;"><i><span lang="HR">Baćović </span></i><span lang="HR">da 
  zauzme raspored po mom naređenju i bude gotov za brze udarce na ćelom 
  frontu.<sup>7</sup></span></p>
  <p class="MsoNormal" style="text-indent: 10mm;"><i><span lang="HR">Rezerva </span></i><span lang="HR">— 
  Vesković i Bosanci dobro. Trebinjska brigada bliže Baćoviću na prostoru: 
  Debelo Brdo — Ječmište — Ru-njava Kosa — Raskršće, koristeći 
  Konjsko za smeštaj. Stolaoka brigada Bijelo polje.</span></p>
  <p class="MsoNormal" style="text-indent: 10mm;"><span lang="HR">Ovakav 
  raspored dozvoljava tučenje boljševika pred Vojom i Jocom<sup>8</sup> i 
  omogućava najbrže dejstvo prema onima, koji bi se pojavili od Tomislavgrada.</span></p>
  <p class="MsoNormal" style="text-indent: 10mm;"><span lang="HR">Snabdite Voju 
  sa municijom i hranom i požurite sa opravkom puta do Jablanice.</span></p>
  <p class="MsoNormal" style="text-indent: 10mm;"><span lang="HR">Dostavi mi što 
  tačnije brojno stanje boraca u svim grupama i rezervi po ovome grupisanju.</span></p>
  <p class="MsoNormal" style="text-indent: 10mm;"><span lang="HR">Odgovaraj na 
  sva pitanja iz mojih depeša i ne ostavljaj me bez podataka. Učini sve da se 
  ovo sprovede u delo, jer nije dockan, a kažeš da je 22 saglasan.<sup>9</sup> 
  Kad bi vi tamo davali meni tražene podatke onom brzinom, kojom ja vama šaljem 
  naređenja i kad bi se ova izvršavala bio bih zadovoljan.</span></p>
  <p class="MsoNormal" style="text-indent: 10mm;"><span lang="HR">Pobeda je naša.</span></p>
  <p class="MsoNormal" style="text-indent: 10mm;"><span lang="HR">Pozdrav Branko 
  <o:p>
  </o:p>
  </span></p>
  <p class="MsoNormal" style="text-indent: 10mm;"><span lang="HR">7-3-43 u 8.30 
  Položaj</span></p>
  <p class="MsoNormal" style="text-indent: 10mm;"><sup><span lang="HR">10</span></sup><span lang="HR">U 
  akta RP</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">5</span></sup><span style="font-size: 9pt;" lang="HR"> 
  Toga dana su se hercegovačke četničke jedinice pod komandom majora Baćovića 
  nalazile u rejonu Širokog Brijega, u opštoj rezervi.Vidi dok. br. 85.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">6</span></sup><span style="font-size: 9pt;" lang="HR"> 
  Gojnić je izvršavao naređenja italijanskih komandanata, kojimaje bio 
  pridodat za dejstvo protiv jedinica 9. dalmatinske NOU divizije u pravcu Široki 
  Brijeg — Grude — Imotski. Opširnije o tome vididok. br. 75 i 85; tom </span><span style="font-size: 9pt;">IV, 
  </span><span style="font-size: 9pt;" lang="HR">knj. 11, dok. br. 208.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">7</span></sup><span style="font-size: 9pt;" lang="HR"> 
  Prema tom naređenju Baćović je trebao da se prebaci u rejon Rakitno radi 
  zatvaranja pravaca koji vođe od Vran pl. ka Posušju.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">8</span></sup><span style="font-size: 9pt;" lang="HR"> 
  Pantić Jovan.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">9</span></sup><span style="font-size: 9pt;" lang="HR"> 
  Vidi dok. br. 75 i 85.</span></p>
  <p class="MsoNormal" style="text-indent: 10mm;"><sup><span style="font-size: 9pt; letter-spacing: -0.65pt;" lang="HR">10</span></sup><span style="font-size: 9pt;" lang="HR"> 
  Dopisano plavim mastilom, ćirilicom.</span></p>
</div>
<p>
<br>
<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_74.htm"><b>Prethodni dokument</b></a></TD>
<TD><a href="4_14_2_76.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

