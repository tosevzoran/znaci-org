<html>
<head>
<meta http-equiv="Content-Type" content="text/html; charset=utf-8">

<title>Nikola Milovanovic - DRAZA MIHAILOVIC</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Nikola Milovanovic - DRAZA MIHAILOVIC</b><br>


<CENTER><TABLE border="1"><TR><TD><a href="11.htm"><b>Sadr&#382;aj</b></a></TD>
<TD><a href="11_62.htm"><b>Prethodni dokument</b></a></TD>
<TD><a href="11_64.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3><span lang="DE" style="mso-ansi-language:DE">UBISTVO KOSTE MILOVANOVIĆA PEĆANCA<o:p>
</o:p>
</span></h3>
<p class="MsoNormal" style="text-indent:10.0mm"><span lang="EN-GB">Legalizacijom 
četničkih odreda Draže Mihailovića dolazi do naglog brojnog porasta Nedićeve 
žandarmerije, a zatim i do njencg preformiranja u Srpsku državnu stražu. Takođe 
su naglo porasli broj i veličina četničkih odreda Koste Pećanca. Međutim, 
kvalitet ljudstva koje se legalizovalo stupanjem u Nedićeve formacije 
razlikovao se od onoga koji je prišao Pećančevim četnicima. Među prvima bio 
je znafcan broj oficira i mahom mladih ljudi, dok razni palanačko-seljački špekulanti, 
željni nasilja, pljačke i razvrata nalaze utočište u Pećančevim redovima.</span></p>
<p class="MsoNormal" style="text-indent:10.0mm"><span lang="EN-GB">Tako je, iako 
1942. godine prilično mnogobrojna, Pećančeva četnička organizacija ličila 
na sve, samo ne na neku ozbiljniju oružanu formaciju, sposobnu za izvršenje 
ozbiljnih ratnih zadataka.</span></p>
<p class="MsoNormal" style="text-indent:10.0mm"><span lang="EN-GB">O pravom liku 
četničke organizacije Koste Pećanca svedoči niz sačuvanih dokumenata.</span></p>
<p class="MsoNormal" style="text-indent:10.0mm"><span lang="EN-GB">Tako 
ispostava Sreza ražanskog u Ćićevcu 21. oktobra 1941. godine izveštava 
Bansku upravu Moravske banovine o Ćićevačkom četničkom odredu Koste Pećanca. 
U tom izveštaju se, pored ostalog, kaže:</span></p>
<p class="MsoNormal" style="text-indent:10.0mm"><span lang="EN-GB">&quot;Ovaj 
odred, iako je formiran 19. ovog meseca — tako reći juče, vrlo je nepovoljno 
uticao na narod u sarnoj varošici Čićevcu, stoga što su u odred ušll neki 
ljudi posle lošeg karaktera, skloni piću i kocki, a među njima ima i nekih 
osuđivanih za krađu. Otuda postoji bojazan kod naroda da će pojedinci iz ovog 
odreda ići noću u krađe i razne pljačke, budući. da su naoružani i da im 
je na ovaj načm omogućeno kretanje i noću, dok mirno stanovništvo ne sme ni 
iz kuće da izađe.&quot;<sup>1</sup></span></p>
<p class="MsoNormal" style="text-indent:10.0mm"><span lang="EN-GB">Sličnog je 
sadržaja i pismo glavnog sekretara Ljotićeve crganizacije &quot;Zbor&quot; upućeno 
predsedniku vlade Nediću, pod brojem Pov. 328 od 15. decembra 1941. godine. Tu 
se o Pećančevom odredu kaže:</span></p>
<p class="MsoNormal" style="text-indent:10.0mm"><span lang="EN-GB">&quot;Na 
sektoru Sreza negotinskog operiše četnički odred vojvode Anđelka (Krajinskog 
— nap. autora). Ovaj je kraj dosta miran, ali negativnim radom ovdašnjih četnika 
stvara se veliko nezadovoljstvo u građanstvu. Sam odred je manje-više 
sastavljen od kockara i bandita koji prilikom stupanja u odred nisu rukovođeni 
ide-alnim pobudama. On vrši neprekidan teror i nasilje nad mirnim građanstvom, 
dok se istovremeno tolerišu sumnjivi tipovi. Manje-više nasilno traži od građana 
veće svote novca (od 2 — 2.500 dinara) i, ako se građanstvo ne odaziva, 
preti im da će ih uzeti za taoce a kasnije i streljati...&quot;<sup>2</sup></span></p>
<p class="MsoNormal" style="text-indent:10.0mm"><span lang="EN-GB">Nedela Pećančevih 
četnika u 1942. godini uzela su maha tolikc da ih čak i okupatori nazivaju 
&quot;legalnim elementom nereda&quot;, a svi ostali lopovima, pljačkašima, 
kokošarima. Ali, i pored toga, četnički odredi Koste Pećanca su ipak poslužili 
okupatoru kako za obezbeđivanje objekata na saobraćajnim magistralama Beograd 
— Niš — Skoplje i Beograd — Kraljevo — Raška — Skoplje, tako i u 
akcijama na otkrivanju i uništavanju pripadnika NOP u Srbiji.</span></p>
<p class="MsoNormal" style="text-indent:10.0mm"><span lang="EN-GB">Medutim, 
moralni lik i delovanje pripadnika Pećančeve organizacije predstavljali su 
odličan materijal koji su Mihailović i njegove pristalice vešto koristili u 
borbi za prevlast. Kada su, svojim učešćem u borbama protiv NOP, stekli 
poverenje okupatora, Mihailovićevi četnici su, pod raznim izgovorima, počeli 
sa istrebljivanjem svojih protivnika, prvenstveno Pećančevih vojvoda koje su 
ostale privržene svome vođi. Ali ni Pećanac nije stajao skrštenih ruku. On 
je svojim vojvodama izdao naređenje da otpočnu s progonom Mihailovićevih 
ljudi. Tako je u drugoj polovini 1942. godine između Mihailovićevih i Pećančevih 
četnika došlo do mnogobrojnih sukoba i ubistava. Ova međusobna četnička 
borba najviše je došla do izražaja u krajevima duž Velike Morave i Ibra, u 
kcjima su Pećančevi četnici, uz podršku okupatora, sve do pred kraj 1942. 
godine bili tako reći neograničeni gospodari.</span></p>
<p class="MsoNormal" style="text-indent:10.0mm"><span lang="EN-GB">U dolini Ibra 
bio je dislociran jedan od najjačih Pećančevih odreda, sa vojvodom Đurovićem 
na čelu. Sukobi između Đurovića i Mihailovićevih &quot;ilegalnih&quot; 
odreda, na terenu koji su pokrivali Đurovićevi četnici, izbili su još početkom 
1942. godine. Već u samom početku oni su dobili takve forme da je bila 
neophodna Mihailovićeva lična intervencija.</span></p>
<p class="MsoNormal" style="text-indent:10.0mm"><span lang="EN-GB">Pismom od 17. 
februara 1942. godine Mihailović skreće pažnju Đuroviću na njegov dotadašnji 
stav u odnosu na &quot;odrede jugoslovenske vojske u otadžbini&quot; (kako je 
Mihailović nazivao svoje oružane formacije), a naročito prema njihovim 
komandantima Dragutinu Keseroviću i Brani Petroviću, za koji Mihailović kaže 
da je neprijateljski.<sup>8</sup></span></p>
<p class="MsoNormal" style="text-indent:10.0mm"><span lang="EN-GB">Da bi 
opravdao svoj &quot;neprijateljski&quot; stav prema Keseroviću i Petroviću, Đurović 
u odgovoru Mihailoviću, upućenom 10. marta 1942. godine, pored ostalog, piše:</span></p>
<p class="MsoNormal" style="text-indent:10.0mm"><span lang="EN-GB">&quot;Prebacujete 
mi da ja razoružavam sa svojim ljudima ljude koji pripadaju redovima 
Jugoslovenske vojske ...</span></p>
<p class="MsoNormal" style="text-indent:10.0mm"><span lang="EN-GB">Ali, na žalost, 
postoje i takve vođe ovoga naroda koje jedva čekaju slobodu svoje zemlje, koje 
se zanose jedino ličnim ambicijama ne vodeći računa da će na kraju krajeva 
svaki morati polagati račun za svoj rad... Nisam mogao više podnositi čisto 
prljavi i provokatorski rad pojedinih ljudi, pa sam kategorički ustao protiv 
toga... Takav je slučaj bio sa majorom Keserovićem, koji svuda ističe da je 
Srbin, a sa svojom bandom, s kojom se seljaka od mesta do mesta, ostavlja 
prljave tragove svoga srpstva, pljačkajući narod u jednom mestu da bi na 
drugom mogao mirnije probaviti. </span><span lang="DE" style="mso-ansi-language:DE">Njegov 
jedini ideal je rakija. </span><span lang="EN-GB">Ona mu zamenjuje i državu i 
kralja i sve. Iz svih krajeva kuda je on prolazio dolazi narod da se žali na 
njega ... ja ću ga i dalje neumorno goniti pa ma gde on bio.</span></p>
<p class="MsoNormal" style="text-indent:10.0mm"><span lang="EN-GB">Napominjete 
mi da pomažem komandante određene od strane komande jugoslovenske vojske, dok 
ja ovde imam nekoliko takvih komandanata, pa ne znam koji je pravi. Ima i takvih 
slučajeva da se pojedini proglasi sam komandantom! Skupi nekoliko pljačkaša i 
— komandant! Na primer, na Goliji postoji Brana Petrović. Skupio 30 — 40 
ljudi, sve samih lopova i pljačkaša i čuda čini po Goliji. Jedan kapetan 
pljačka konje, kobile, privatne stvari, rakiju i sve ono što nađe za shodno. 
Od koga? Od naroda koga je, bajagi, pošao da brani i vodi u borbu za slobodu! 
Svakodnevno stižu žalbe seljaka na njega. </span><span lang="DE" style="mso-ansi-language:DE">Logično 
je da se ovo ne sme prećutati.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">A tome istom kapetanu Petroviću, kada mi se prvi put predstavio kao 
komandant Golije i odreda jugoslovenske vojske na njoj, ja sam davao i novaca 
koji mi je narod zadovoljno davao za izdržavanje svoga ljudstva, oružja i 
municije i pošto sam znao prilike na Goliji, davao sam mu čak i benzina koji 
će davati narodu u zamenu za žito, da bi tako ishranio ljude. Neću pominjati 
koliko sam mu pušaka dao ni puškomitraljeza. Naglasiću da sam mu dao i jedan 
teški mitraljez.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">A toliko oružja dati, u današnjim prilikama, znači više nego mnogo.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Sve je to kapetan Petrović prodao, pa čak i benzin a dobiveni novac 
upotrebio za svoje lične svrhe. Ja sam uvek bio da se svakom našem oficiru 
pomogne u radu, ali ovo što kapetan Petrović radi, to je više nego sramota. 
Ja takve ljude moram progoniti... Zato sam sada naredio da jedan naš odred pođe 
sa stotinu ljudi na Goliju i da po svaku cenu rastera bandu kapetana Petrovića, 
a njega lično živa ili mrtva dovede u Rašku ... Mi ovde ne možemo trpeti u 
svojoj blizini provokatore i pljačkaše, i one koji misle da im je ovo 
dozvoljeno, zato što su generalski zetovi pa im niko ništa ne može...&quot;<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U nastavku pisma Đurović hvali kapetana Radomira Cvetića, navodeći da je 
to jedan vrlo pošten i čestit oficir, pa nastavlja:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Za sve vreme mi smo zajedno sarađivali i išli jednom cilju ... </span><span lang="EN-GB">I 
njega sam u svemu pomagao koliko god sam mogao i od sada ću ga uvek pomagati...</span></p>
<p class="MsoNormal" style="text-indent:10.0mm"><span lang="EN-GB">1 vas molim 
da ga ubuduće ne zapostavljate, nego ga pomognete.., Jer jedino on može 
predstavljati tu komandu u ovim krajevima...</span></p>
<p class="MsoNormal" style="text-indent:10.0mm"><span lang="EN-GB">Smatram da 
sam ovim dao jasnu sliku o onome o čemu me okrivljujete i napommjem i uveravam 
vas da u buduće uvek možete na mene računati kao na Srbina i zakletog oficira 
jugoslovenske vojske ...&quot;<sup>4</sup></span></p>
<p class="MsoNormal" style="text-indent:10.0mm"><span lang="EN-GB">Nekoliko 
meseci kasnije, Mihailovićev delegat za Srbiju Dragoslav Pavlović obaveštava 
svoga komandanta da je Đurović 1. juna 1942. godine uhvatio britanskog 
kapetana Kristija Laurensa, koji se kretao po terenu u pratnji Mihailovićevog 
oficira, kod koga se nalazio i jedan izveštaj o radu na organizovanju Mihailovićevog 
pokreta u Toplici. U obaveštenju se kaže da je Đurović obojicu, zajedno sa 
nađenim izveštajem, predao Nemcima u Beogradu.</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Pola 
godine kasnije, 17. decembra 1942. godine, izvestavajući Mihailovića o 
situaciji na terenu Javorskog korpusa, Radomir Cvetić, pored ostalog, objašnjava 
da je Đurovića do tada trpeo na terenu jer je od njega imao prilično koristi, 
&quot;naročito na planu snabdevanja oružjem i municijom&quot;, ali u nastavku 
konstatuje da mu sada on prilično smeta, jer ga u zajednici sa okupatorom ometa 
u radu na širenju organizacije. Na kraju, Cvetić predlaže da bi, zbog toga, 
&quot;Đurović trebao da bude ubijen, a njegcv odred, pošto u njemu ima mnogo 
izdajnika, likvidira&quot;.<sup>5</sup></span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Međutim, 
Cvetićevi razlozi da predloži ubistvo Đurovića bili su znatno dublji i važniji 
od onih koje on u izveštaju navodi. 1 Cvetić, kao i njegov šef, u borbi za 
prevlast nije želeo da iza sebe ostavljia tragove i svedoke svoje obilate 
saradnje sa nemačkim okupatorima. Svestan da među ove, s obzirom na njegovu 
pripadnost kvislinškim oružanim formacijama i na njegove veze s okupatorima, 
bez sumnje, spada i Đurović, on je kasnije sve upornije insistirao na njegovom 
ubistvu.</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Očigledno 
neobavešten o Cvetićevim namerama, Đurović je posle rasformiranja Pećančevih 
četnika, krajem 1942. godine, doneo odluku da se sa odredom stavi pod Mihailovićevu 
komandu. Zato je početkom marta 1943. godine sa svojim četnicima došao u 
Mihailovićev štab, koji se u to vreme nalazio u Crnoj Gori, u selu Lipovu, 
nedaleko od Kolašina.</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">I 
ako je u dogovoru sa Cvetićem doneo odluku da iz već navedenih razloga ubije 
Đurovića, Mihailović se ipak predomislio. On ga je upoznao sa Cvetićevim 
zahtevom, a zatim velikodušno sacpštio da mu <i>&quot;sve</i> ranije grehe 
oprašta&quot;, samo pod uslovom da se sa odredom što hitnije prebaci u oblast 
Foče i da sa ostalim četničkim jedinicama učestvuje u borbama protiv 
divizija NOP koje su, posle pobede na Neretvi, nadirale prema Hercegovini i 
Drini. Kada je Đurović stigao ma određeno mesto, mogao je jedino da 
konstatuje da je za bilo kakvu njegovu intervenciju i suviše kasno. Razbijene i 
u potpunom rasulu, gonjene snagama NOV, Mihailovićeve jedinice su bežale ne 
znajući ni same kuda. U takvoj situaciji Đurović je sa svojim odredom pošao 
u Srbiju, na svoj stari teren.</span></p>
<p class="MsoNormal" style="text-indent:10.0mm"><span lang="EN-GB">Međutim, 
imajući u vidu &quot;komunikaciju&quot; britanske vlade od 11. maja 1943. 
godine i svoju odluku donetu u vezi s njom, Mihailović naređuje Cvetiću da 
pronađe &quot;i zbog begstva sa položaja&quot; ubije Đurovića. Bio je to 
motiv kojim se on kasnije pravdao i pred okupatorom.</span></p>
<p class="MsoNormal" style="text-indent:10.0mm"><span lang="EN-GB">Posle 
desetodnevnog traganja, Cvetićeve potere uspele su da presretnu Đurovića na 
planini Goliji i da ga, uz pomoć nekolicine Mihailovićevih starih pristalica 
ubačenih u njegov odred, ubiju.</span></p>
<p class="MsoNormal" style="text-indent:10.0mm"><span lang="EN-GB">U nameri da 
na neki način sredi situaciju u Pećančevim odredima i udovolji Nedićevim 
zahtevima da se sve kvislinške oružane formacije stave pod njegovu komandu, 
okupator je još početkom aprila 1942. godine naredio da se četnički odredi 
Koste Pećanca stave pod komandu srpske vlade. Međutim, ni ova mera, kao ni 
mnoge druge, nije bila u stanju da Pećančevu četničku organizaciju dovede na 
nivo koji bi bio potreban da bi mogla da odgovori svome kontrarevolucionarnom 
zadatku, koji joj je bio namenjen.</span></p>
<p class="MsoNormal" style="text-indent:10.0mm"><span lang="EN-GB">Zahvaljujući 
prvenstveno proosovinskoj buržoaskoj grupi u Srbiji i pomoći koju su mu 
legalizacijom pružili Mihailovićevi četnici, okupator je do kraja 1942. 
godine uspeo da u obliku Srpske državne straže i dobrovoljačkih odreda stvori 
savremenije i efikasnije oružane formacije za borbu protiv NOP. U takvoj 
situaciji, a s obzirom na njen kvalitet, četnička organizacija Koste Pećanca 
okupatoru više nije bila potrebna. </span><span lang="DE" style="mso-ansi-language:
DE">Zato je nemačka komanda krajem novembra 1942. godine donela odluku da Pećančeve 
odrede rasformira.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Za zasluge stečene iskrenom saradnjom, okupator je Pećancu ostavio, kao lično 
obezbeđenje, nekolicinu naoružanih vojvoda i četnika.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Koristeći se ovom situacijom, Mihailović je uspeo da izvestan broj Pećančevih 
vojvoda, pa i čitavih odreda, stavi pod svoju komandu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Ali, posle ubistva Mašana Đurovića, na red je došao i Kosta Pećanac. 
Uzimajući u obzir činjenicu da je Pećanac pred okupatorima odigrao svoju 
ulogu, Mihailović je sa sigurnošću računao da im se njegovim ubistvom neće 
nimalo zameriti. Međutim, sa realizovanjem odluke da se ubije Pećanac išlo je 
malo teže, pored ostalog i zbog toga što je on bio okružen svojim 
najpoverljivijim i najodanijim vojvodama, čija opreznost i lukavstvo nisu bili 
za potcenjivanje.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">O hvatanju i ubistvu Koste Pećanca Vojin Andrić je autoru ispričao:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Sa grupom omladinaca nalazio sam se na Gledićkim planinama. Krajem 
novembra 1943. godine Draža me je pozvao u svoj štab, koji se tada nalazio na 
Maljenu, iznad Pašine ravni u Orovici, u azbukovačkom srezu. </span><span lang="EN-GB">Čim 
sam stigao, on me je pozvao na razgovor. Posle nekoliko uobičajenih i formalnih 
reči, Mihailović me je uputio:</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">— Da li ste spremni da izvršite jedan poverljiv i ozbiljan zadatak?<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">— Zašto da ne? — odgovorio sam mu.<o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB">— Ali taj 
zadatak ne bi bio baš tako prost. </span><span lang="DE" style="mso-ansi-language:
DE">Dosta je komplikovan. Bar tako kaže Keserović, koji nije uspeo da ga izvrši.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Malo sam se zamislio. Poznajući Keserovića, pitao sam se u sebi koji bi to 
zadatak bio koji on nije uspeo da izvrši, a pretpostavlja se da ću ja moći. </span><span lang="EN-GB">Najzad 
sam slegao ramenima i prilično zbunjeno rekao:</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">— Ja bih vas zamolio, ako je to moguće, da mi bar ukratko kažete o čemu 
je reč.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">— Ovo što ću vam sada reći, to je najstroža tajna — počeo je Draža 
svoje izlaganje. — Vodite strogo računa. Ja sam naredio Keseroviću da uhvati 
i ubije izdajnika Kostu Pećanca. Vama je dobro poznato da smo s njim imali 
mnogo muka, i da je zaslužio ovu kaznu. Ali Keserović mi javlja da mu se do 
sada nije pru-<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">žila nijedna zgodna prilika u kojoj bi mogao da realizuje ovaj zadatak. Kaže 
mi da Pećanca, pored nekolicine njegovih vojvoda, čuvaju Nemci i Bugari, što 
ja lično mnogo ne verujem. Pre će biti da Keserović neće da digne oružje na 
svoga bivšeg vojvodu, koji ga je spasao iz nemačkog zatvora u Kruševcu. Prema 
izveštaju prim-ljenom iz Deligradskog korpusa od Brane Petrovića, vašeg 
dobrog prijatelja, Pe-ćanac se sada nalazi u Sokobanji i postoje mogućnosti da 
ga uhvatimo. Brana mi traži da mu pošaljem vas i desetak omladinaca. Uverava 
me da će s tom ekipom sigurno uspeti da mi Pećanca živog preda.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Ne čekajući da mu bilo šta na ovo odgovorim, Draža je, posle kraće 
pauze, nastavio:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">— Ako smatrate da bi, uz Braninu pomoć, sa gruporn od desetak omladinaca, 
mogli na prevaru da uhvatite Pećanca, krećite odmah za Deligradski korpus, a 
sva dalja uputstva dobićete od Brane. Sve što vam bude potrebno staviće vam 
se na raspolaganje, čak i ceo korpus Ljuhe Jovanovića.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Posle ovog Dražinog izlaganja odgovorio sam mu da ću uložiti sve svoje 
iiapore da izvršim ovaj zadatak.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Gledajući me preko naočara, zapovedničkim tonom Draža mi je rekao:<o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB">— Odmah 
pronađite deset omladinaca i što hitnije s njima se javite Brani. </span><span lang="DE" style="mso-ansi-language:DE">Po 
prvog januara hoću da imam Pećanca u rukama. </span><span lang="EN-GB">Vodite 
računa! Njega ćete uhvatiti samo i jedino na prevaru. Tu morate biti vešti i 
oprezni.</span></p>
<p class="MsoNormal" style="text-indent:10.0mm"><span lang="EN-GB">Sutradan 
napustio sam Orovicu i vratio se na Gledić, a zatim sa deset oni-ladinaca produžio 
u pravcu Aleksinca. Na putu od Aleksinca ka Sokobanji sastao sam se sa Branom. </span><span lang="DE" style="mso-ansi-language:DE">Rekao 
mi je da je o mome dolasku obavešten i da vrši prip-reme za ulazak u 
Sokobanju. Uzgred mi je napomenuo da se, pored Pećanca i njegovih vojvoda, u 
Sokobanji nalazi i manji odred Srpske državne straže, s ko-jim je Kosta u vezi 
i u dobrim odnosima, a da su i njegovi odnosi sa stk-ažom odlični.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Sa svojom pratnjom, Brana je 1. decembra ušao u Sokobanju, a dva-tri da-na 
kasnije pozvao je i mene. Moja grupa postala je propagandno odeljenje štaba 
Deligradskog korpusa.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Plan o hvatanju Pećanca stvarali smo prilično dugo, jer smo ustanovili da 
ga čuvaju ne nekolicina, već osamdeset prilično dobro naoružanih četnika, 
među kojima i desetak iskusnijih vojvoda. Svi su oni bili i te kako privrženi 
svome šefu Pećancu. Da kraju smo zaključili da ne pravimo nikakav konačan 
plan, nego da, prvo, pokušamo da među Pećančeve četnike ubacimo nekoliko naših 
ljudi, među kojima i dva-tri moja omladinca. A zatim da, na osnovu podataka 
prikupljenih od ubačenih ljudi, stvaramo plan akcije.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Nepoverljivost i opreznost Pećančevih ljudi zadavala nam je prilično 
muka. Ali krajem januara ipak smo uspeli da, pored infiltracije dvojice naših 
ljudi među Pećančeve četnike, pridobijemo za akciju i nekoliko ljudi prilično 
bliskih Pećancu. Uskoro smo raspolagali podacima na osnovu kojih se zaista 
mogao stvoriti plan <i>va.</i> hvatanje Pećanca.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Krajem prve polovine februara 1944. godine dobili smo autentičan podatak da 
će Pećanac za nekoliko dana krenuti u lov. Čak je bio naznačen i uži pojas 
njegovog kretanja u lovu. Ocenili smo da bi ovo mogla da bude zgodna prilika, 
koja se ne sme propustiti. </span><span lang="EN-GB">Zbog toga smo se svi bacili 
na posao. Prikupili smo potrebne snage i odredili mesta i zadatke zasedama. 
Pustili smo vest da postoji neposredna opasnost od upada partizana u Sokobanju. 
Prema Braninim instrukcijama, ovu vest su naši ljudi iz Pećančeve okoline vešto 
iskoristili u nagovaranju Pećanca da, prilikom njegovog odlaska u lov, najmanje 
polovinu svoje pratnje ostavi u Sokobanji zbog eventualnog napada partizana.</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Ovaj manevar nam je uspeo. Njegov uspeh uglavnom je doprineo da se i cela 
akcija uspešno završi.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U ataru sela Kesnika, na dva kilometra od puta Sokobanja — Aleksinac, 17. 
februara 1944. godine uhvatili smo Kostu Pećanca i četrdeset i četiri njegova 
četnika, među kojima su bili i četiri vojvode. Nekoliko dana kasnije, kao naš 
zatvorenik ostao je samo Kosta Pećanac.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Kada je čuo za ovaj uspeh, Draža je naredio da Pećanca ne ubijemo, već 
da ga krijemo po terenu, sve dotle dok ga o svemu detaljno ne saslušamo. Za 
saslušavanje Pećanca odredio je mene.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Već u prvim razgovorima s njim konstatovao sam da je prilično izgubljen, a 
uz to i bolestan. Ali ipak je bio svestan da mu Draža ne misli dobro. Jednoga 
momenta mi se obratio rečima:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">— Ja sam potpuno svestan onoga što me čeka. Zato te, sinko, molim da me 
ne saslušavaš kao neki islednik i da me ne mučiš. Ako si voljan, ti sedi, a 
ja ću ti ukratko ispričati svoje memoare. Ako želiš, možeš sve i da zapišeš.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U dogovoru sa Branom, a uz Dražinu saglasnost i sugestije, doneli smo 
od-luku da prihvatimo Pećančev predlog. Tako sam, puna dva meseca, vodio brigu 
o bolesnom Pećancu, skrivao ga po okolnim selima, postavljao mu razna pitanja i 
pisao njegove odgovore, koji su, zaista, predstavljali njegove memoare.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Pećanac mi je prićao o mnogobrojnim događajima, od kojih su neki poznati 
i rasvetljeni. Ali o svojoj ulozi u dogadajima u 1941. i 1942. godini davao mi 
je prilično škrte izjave. Ipak neke njegove reči ostale su mi u dobrom pamćenju.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Govoreći o unutrašnjoj politici emigrantske vlade, Pećanac je tvrdio da 
je ona neuspeli nastavak politike koju su vodili radikali, sa Pašićem na čelu, 
u toku prvog svetskog rata, dok su se nalazili van zemlje, na ostrvu Krfu i u 
Solunu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">— Kada je otpočeo toplički ustanak — pričao mi je Pećanac — kralj 
Aleksandar i Pašić su mi naredili da se prebacim u zemlju. Moj zadatak je bio 
da po svaku cenu sprečim bilo kakav ustanak u zemlji. A ako je narod raspoložen 
za borbu, da ga stišavam i potajno organizujem, a zatim tek kada naša vojska 
razbije neprijatelja, da u njegovoj pozadini, sa već organizovanim manjim četničkim 
odredima, otpočnem četničku akciju i time olakšam brži i efikasniji prodor 
naše vojske i oslobođenje zemlje. </span><span lang="EN-GB">Ovaj zadatak sam i 
onda uz pomoć okupatora izvršio. Ustanak smo ugušili, narod smo spasli, a 
vlast zadržali, kralj i mi, radikali. Eto, sinko, slično ovome rade sada i oni 
naši iz Londona. Ustanci u narodu su ti opasna stvar. To znaju i oni tamo i mi 
ovde. Zato smo se ovako razumno i podelili. Mi ovde da sprečimo ustanak, ako ne 
možemo sami, onda pomoću okupatora, a oni tamo neka vode savezničku politiku. 
Njihov zvanični predstavnik u zemlji treba da bude Draža. On nije smeo da se 
upušta u saradnju s okupatorom, niti da vodi borbu protiv ustanka. Borba protiv 
ustanka bila je stvar Nedićeva, Ljotićeva i moja. A Draža je trebalo da, kao 
član naše vlade u Londonu, potajno održava u narodu duh monarhije i ljubav 
prema saveznicima. Za ovaj posao njemu nisu bili potrebni nikakvi odredi, jer naši 
odredi bili bi i njegovi. Ja sam, s obzirom na moje iskustvo, preko dosta ljudi 
savetovao Dražu da ovako radi, ali on nije hteo da me posluša. Zato će, na 
kraju, izgubiti bitku. A zbog njegove gluposti i tvrdoglavosti, i svi mi. </span><span lang="DE" style="mso-ansi-language:DE">Vlast 
će preći u ruke komunista.&quot;<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Prilikom izlaganja misli i zaključaka Vojinu Andriću, 
očigledno je da je Pećanac, pored ostalog, izgubio iz vida važnu činjenicu: 
da se narodni ustanak 1941. godine u mnogo čemu razlikovac od onoga na jugu 
Srbije 1917. godine.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;Međutim&quot;, nastavlja Andrić, &quot;prodor jedinica 
Narodnooslobodilačke vojske u oblast Sokobanje i Aleksinca prekinuo je moje 
razgovore sa Pećancem. Izvešten o novonastaloj situaciji i upitan šta da 
radimo sa Pećancem, Draža nam je odgovorio:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">'Pećanac ni u kom slučaju ne sme da padne u ruke komunista. Da bi izbegli 
izlaganje bilo kakvom riziku, vi ga odmah po prijemu ovog naređenja 
likvidirajte.<sup>6</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Čim smo primili ovo naređenje, Brana je naredio crnoj trojci da zakolje Pećanca.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Tako je 5. maja 1944. godine, na putu Sokobanja — Čitluk — Knjaževac 
na mestu oko dva kilometra udaljenom od Sokobanje, Branin dželat zvani 'Kasapče' 
klanjem okončao život ovog poznatog četničkog vojvode.*'<sup>7</sup><o:p>
</o:p>
</span></p>
<p>
<br>
<CENTER><TABLE border="1"><TR><TD><a href="11.htm"><b>Sadr&#382;aj</b></a></TD>
<TD><a href="11_62.htm"><b>Prethodni dokument</b></a></TD>
<TD><a href="11_64.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

