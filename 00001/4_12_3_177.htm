<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_176.htm"><b>Prethodni dokument</b></a></TD>
<TD><a href="4_12_3_178.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>TELEGRAM PREDSTAVNIKA OPUNOMOĆENIKA MINISTARSTVA 
SPOLJNIH POSLOVA RAJHA NOJBAHERA OD 15. DECEMBRA 1943. POSLANIKU U BEOGRADU O 
VOJNO-POLITIČKOJ SITUACIJI U CRNOJ GORI[1]</strong></p>
<p align="center"><strong>Strogo poverljivo</strong></p>
<p>Tretirati isključivo kao poverljivo</p>
<p align="center">TELEGRAM</p>
<p>Cetinje, 15. decembra 1943.</p>
<p>Primljeno: 16. decembra 1943. u 16,00 časova</p>
<p>Br. 4 od 15. 12.</p>
<p align="left"><em>Vrlo hitno</em></p>
<p align="left"><em>Strogo poverljivo</em></p>
<p>U vezi ovdašnjih događaja.</p>
<p>Na Cetinje sam prispeo 11. 12. nakon vožnje od pet dana preko Albanije zbog 
blokiranih puteva. Službene prostorije i stan za poslanika Nojbahera su smešteni 
u bivšoj italijanskoj banci, čije su prostorije najvećim delom preuzete. 
Uspostavljen je kontakt sa nemaikim ustanovama a vođeni su duži razgovori sa 
članovima upravnih vlasti i partijskim funkcionerima. Sa nemačke strane naročto 
me podržava i pomaže mi u snalaženju dr Folmar [Volmar] iz Abvera. Situacija 
u Crnoj Gori nakon prvih utisaka je sledeća:</p>
<p>1.vojnička situacija:</p>
<p>teritorija Crne Gore nalazi se pretežno u rukama partizana. Nemačka vlast 
se prostire na samo 5 od ukupno 15 srezova, a tu spadaju pre svega priobalni 
pojas kao i gradovi Cetinje, Podgorica, Danilovgrad, Nikšić, izuzev okoline 
tih mesta.[2]</p>
<p>Komunikacije između gradova su delimično blokirane, a pokret je omogućen 
samo u konvoju. Podgorica predstavlja vojnički najjače uporište, Cetinje 
naprotiv momentalno ima samo 96 nemačkih vojnika. Četničke grupacije, u vidu 
žandarmerije i milicije, koje sarađuju sa Vermahtom broje oko 2500 ljudi.[3] 
Spremnost moralno pokolebanih četnika i njihovih političkih pristalica da sarađuju 
sa nama diktirana je izostankom engleske pomoći i strahom da bez podrške 
Vermahta, a u uslovima svog slabog komandovanja i nedostatka automatskog naoružanja, 
budu uništeni od strane vrlo dobro naoružanih Titovih bandi. Efikasnija 
upotreba tih snaga koje nam se priključuju mogla bi se ostvariti ako bi im se 
pridale manje nemačke jedinice — lovačke grupe koje bi predstavljale skelet 
tih snaga — i ako bi te snage dobile dovolino automatskog naotužania. Lokalne 
vlasti predlažu da se regrutacija vrši na licu mesta, da se izvrši 
mobilizacija u zemlji, što bi partizanima barem onemogućilo bazu za 
regrutovanje.</p>
<p>2.Stanovništvo Crne Gore u pretežnom delu nije ni za partizane ni za četnike, 
ali je rezignirano, a nema ni političkog ni vojnog rukovodstva da bi moglo 
sonstvenim snagama da pruži otpor. Upravni odbor se ne može smatrati političkim 
rukovodstvom, pošto je sam po sebi slab, a sa nemačke strane do sada na tu 
vlast nije preneta potrebna odgovornost da bi se ona na odgovarajući način 
mogla predstaviti narodu i javnosti.[4]</p>
<p>Može se očekivati da će politički sukobi i lične netrpeljivosti, koje su 
duže vremena u prvom planu, popustiti ako Upravni odbor stvarno preuzme svoje 
zadatke, a Feldkomandantura[5] se ograniči na, usmeravanje i kontrolu.</p>
<p>3.Ne samo prosrpski elementi = bjelaši, već i autonomisti — zelenaši 
zastupaju mišljenje da u krajnjoj liniji nije moguće postojanje samostalne 
Crne Gore već je nužan njen naslon na jednu veću državnu zajednicu. Zelenaši 
se ne slažu sa bezuslovnim potčinjavanjem Beogradu, a time i potpadanjem pod 
vlast četnika koji su prema njihovom mišljenju, a uz pristanak Nemaca, već 
napravili od žandarmerije svoj instrument. Bjelaši prigovaraju zelenašima da 
zastupaju komunističke ideje, navodeći primer da su sin i zet vođe pripadnika 
zelenaša, Popovića, Titovi partizani[6]. Ovo bi se moglo objasniti time što 
su ove struje, koje su svojevremeno Italijani progonili kao autonomiste, potražile 
kontakt sa partizanima. Moguće je ujedinjavanje obeju grupa na bazi 
federativnog priključenja Srbiji.</p>
<p>4.Privredna situacija teritorije koja je stvarno pod našom kontrolom je 
ozbiljna, pošto su do sada raspoložive javne i prikrivene rezerve kao i 
italijanske ra-zerve na izmaku. Brašno će u Albaniji verovatno is-trajati do 
pristizanja transporta životnih namirnica čije je upućivanje najavio 
generalni opunomoćenik za privredu. Pošto transporti preko najkraće 
komunikacije od Peći nisu u stanju da priđu zbog dejstva partizana, ostaje 
jedino dostupan put preko Albanije — Skadra. Međutim, za ovo je neophodno 
obezbediti gorivo, jer transportovanje raspoloživim kamionima iz Uroševca nije 
moguće realizovati. Sa Feldkomandanturom je uređeno da se pristizanje životnih 
namirnica iskoristi u političko-propagandnom smislu. Zbog nedostatka goriva već 
4 dana je obustavljeno snabdevanje Nikšića i Podgorice električnom strujom, a 
električna centrala Cetinje obustavlja rad 20. decembra.</p>
<p>5.Monetarna situacija zahteva nužno rešenje. Stanovništvo kao platežno 
sredstvo priznaje samo liru. Prema mišljenju lokalnih vlasti, količina lira 
iznosi oko 300 miliona i 292 hiljade. Sa naše strane, prema grubom proračunu, 
do sada je stavljeno u promet 5—10 miliona obveznica rajhsmaraka, koje 
stanovništvo veoma nerado uzima. Možda su potrebne lire, ali treba imati u 
vidu da je, zbog razlike u kursu, njihovo prelivanje moguće na teritoriju 
Hrvatske ili u deo Italije koji su okupirali Englezi. Stručnjaci lokalnih 
vlasti predložili su sopstvenu valutu, ali, u situaciji političkog i 
ekonomskog naslona na teritoriju Srbije, čini mi se da bi najbolje rešenje 
bilo uvođenje dinara kao platežnog sredstva.</p>
<p>6.Što se tiče prigraničnih problema, treba pre svega pomenuti gubitak 
solane u Ulcinju, koja leži na morskoj obali. Sopstvena proizvodnja soli omogućuje 
uštedu velikih izdataka, a sa druge strane nudi mogućnost razmene sa 
Albanijom. Pored pograničnih problema izgleda da je pretvaranje preduzeća koje 
su osnovali Italijani u privatno preduzeće i njegova predaja Crnoj Gori na svom 
mestu. U pogledu Kotora sledi specijalni izveštaj.[7]</p>
<p>7.U odnosu na Feldkomandanturu i Upravni odbor, stojim na stanovištu da se 
Upravnom odboru, bez obzira na buduću sudbinu zemlje, daju veća prava i 
odgovornost da bi mogao preuzeti vođstvo u partijskom predsedni-štvu u borbi 
protiv za sada postojeće stvarne i ideološke nadmoćnosti boljševizma.</p>
<p>8.Predstavnik Upravnog odbora je zamolio da poslaniku Nojbaheru isporučim 
srdačne pozdrave i zahvalnost za njegovu zainteresovanost za zemlju, jer 
poslanik Nojbaher predstavlja za Crnu Goru ono što je „majka za svoje 
dete&quot;.</p>
<p align="center">Kramarz</p>
<p>Dodatno uputstvo šifrantskom birou: Molim vas prednji izveštaj dostavite 
Poslanstvu u Beogradu.</p>
<p align="center">Nojbaher[8]</p>
<p>1 Snimak telegrama (pisanog na mašini) u AVII, NAV-T-120, r. 2955, s. 
470174—7.</p>
<p>2U visini ovog stava na margini sa leve strane izostavljen je pečat sia 
imen'ma ličnosti i odelenja kojima je dostavljen ovaj izveštaj.</p>
<p>3 Vidi dok. br. 74, 156 i 186.</p>
<p>4 O tome vidi dok. br. 161.</p>
<p>5 Reč je o Feldkomandanturi 1040 za Crnu Goru pod komandom general-majora 
Kajpera.</p>
<p>6 Sin Krste Popovića je narodni heroj Nikola Popović.</p>
<p>7 Vidi dok. br. 170.</p>
<p>8 Herman</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_176.htm"><b>Prethodni dokument</b></a></TD>
<TD><a href="4_12_3_178.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
