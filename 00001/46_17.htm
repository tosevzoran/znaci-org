<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_16.htm"><b>Prethodni dokument</b></a></TD>
<TD><a href="46_18.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Bodytext131" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="mso-fareast-language:HR">Paljenje 
željezničke stanice Londzica - rušenje željezničke pruge i našičkog 
vodovoda</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Poslije 
izvršenih kadrovskih izmjena, organizacionog sređivanja i kraćeg odmora, 
Brigada je noću 1 /2. novembra izvršila napad na željezničku stanicu Londžice.<a style="mso-footnote-id:
ftn1" href="#_ftn1" name="_ftnref1" title><sup><span style="mso-special-character:
footnote">[1]</span></sup></a> Selo Londžica nalazi se istočno od komunikacije 
Slavonski Brod - Našice.</span><span lang="HR" style="font-size:12.0pt"> </span><span lang="HR" style="font-size:12.0pt;mso-fareast-language:HR" class="Bodytext4">U 
uporištu se nalazilo 120 legionara dobro naoružanih, a odbrana se oslanjala na 
dvanaest solidno izgrađenih bunkera. U napadu su učestvovali dijelovi 2. i 3. 
bataljona, a 4. bataljon se nalazio na osiguranju. Neprijatelj se žilavo 
branio, s prelaskom u protivnapad i blisku borbu prsa u prsa. Borba ja trajala 
četiri sata. Zauzeto je sedam bunkera i ubijeno 5 legionara. Zaplijenjeno je 5 
pušaka i 1800 metaka. Gubici Brigade: trojica lakše ranjena. Zapaljena je željeznička 
stanica i porušena pruga u dužini do sto metara, a telegrafsko-telefonske veze 
u pravcu Našica porušene u dužini od 1 kilometra. Dijelovi 2. bataljona koji 
su se nalazili na obezbjeđenju prema Našicama, uništili su jednu lokomotivu 
koja se kretala od Našica prema Londžici. Dijelovi 4. bataljona porušili su 
našički vodovod na Tošinom brdu i uništili sve instalacije, tako da su Našice 
ostale duže vremena bez pitke vode.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Napad 
na Londžicu taktički nije dovršen, a mogao je, da je produžen u toku dana. 
Poslije neuspjeha u Gradištu, Štab Brigade bio je oprezan i nije želio da 
rizikuje intervenciju iz Osijeka i Slavonskog Broda. Poslije borbe u Londžici 
Brigada je izvršila pokret na istok u pravcu tromeđe k. 263 i izbila na liniju 
Našice-Živčane (k. 212)-Levanjska Varoš nedaleko od Đakova. U šumi Živčane 
zatečen je veliki zbijeg od oko dvjesta ljudi, žena i djece. Najviše ih je 
bilo iz srpskih sela istočne Slavonije: Bračevaca, Podgorja, Poganovaca i 
Budimaca, a bilo je čak i iz sela Bobote i Pačetina kod Vukovara.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext4">Dolaskom 
Brigade na ovaj sektor neprijatelj je odmah reagovao, i pojačao uporište Našice 
sa devet domobranskih satnija (četa). Prije dolaska Brigade na ovaj sektor, u 
uporištu se nalazilo svega oko dvjesto domobrana. Brigada se poslije nekoliko 
dana, po naređenju Štaba III operativne zone vratila na Krndiju, a odatle 
preko grebena Papuka u centralni dio Slavonije: Šušnjare, Vučjak i Mrkoplje.</span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><span class="Footnote0"><i><span style="mso-special-character: footnote; mso-fareast-language: HR" lang="HR">[1]</span></i></span></a><span class="Footnote0"><i><span lang="HR" style="mso-fareast-language:HR"> 
    Arhiv VII, f. NOP-a, k. 1481, </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 17/8.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_16.htm"><b>Prethodni dokument</b></a></TD>
<TD><a href="46_18.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

