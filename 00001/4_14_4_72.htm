<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_71.htm"><b>Prethodni dokument</b></a></TD>
<TD><a href="4_14_4_73.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBAVESTENJE POLITIČKOG POVERENIKA ZA MOSTAR ČETNIČKOG 
POKRAJINSKOG NACIONALNOG KOMITETA ZA HERCEGOVINU, BOSNU I DALMACIJU OD 15. 
SEPTEMBRA 1944. KOMANDANTU NEMACKIH TRUPA U NE-VESINJU O POVLAČENJU ČETNIKA SA 
PROSTORIJE NEVESINJE — GACKO1</strong></p>
<p align="center">Zijemlje 15 septembra 1944. g.</p>
<p align="center">KOMANDANTU NJEMAČKE VOJSKE</p>
<p>Nevesinje</p>
<p>U vezi sa predviđanim napadom partizana na Nevesinje, a u nedostatku 
potrebne odgovarajuće municije, četničke jedinice su bile primorane da se 
sklone u krajeve koji su manje ugroženi od partizanskih navala.2</p>
<p>Međutim znatan dio vojske zadržao se na svojim položajima u krajevima 
sreza konjičkog, sjevernog dijela sreza neve-sinjskog i čitavog sreza 
mostarskog.3 Postojala je bojazan [da se] ne bi prebacili niz rijeku Neretvu i 
na taj način ugrozili Konjic i željezničku prugu, pošto se jedna oveća 
grupa partizana nalazi u selima Bjelemići i Idbar.4</p>
<p>Ja sam se sa ovim dijelom vojske smjestio za sada na granici srezova Konjic i 
Mostar u selu Zijemljima, prema čemu izvolite računati s tim da četničke 
grupe nisu ni najmanje prome-nile svoj stav prema Vama niti to najmjeravaju učiniti.</p>
<p>Ovaj pokret četničkih jedinica bio je svojevremeno pismenim putem predočen 
Komandantu Vražje divizije gospodinu generalu Najdholdu,5 a istovremeno su o 
tome vođeni razgovori na zajedničkom sastanku u Nevesinju i Kifinu selu dana 
11 septembra ove godine pred izaslanikom komandanta Vražje divizije.6</p>
<p>Izaslanicima je bila skrenuta pažnja, da, ukoliko Njemci ne budu četnicima 
pružili izdašnu pomoć u hrani i municiji, četničke jedinice će biti 
primorane da se povuku u sigurnije krajeve, gde će se koncentrisati i nastupiti 
pod eventualno povoljnijim okolnostima, u borbu protiv našeg neprijatelja.7</p>
<p>Molim da mi potvrdite prijem ovoga pisma zbog moje lične odgovornosti pred 
narodom, a eventualni pismeni odgovor ostaje Vam na Vašu ocjenu.</p>
<p align="center">Primite uvjerenje mojeg poštovanja.</p>
<p align="center">Politički povjerenik,</p>
<p align="center"><strong>V.</strong>8<strong> Petrović</strong></p>
<p>1 Kopija originala (pisanog na mašini, ćirilicom) u Arhivu VII, Ča, k. 
232, reg. br. 44/16 (BH-X-459). Postoji i kopija upućena komandantu Mostarske 
brigade, na znanje (Arhiv VII, Ča, k. 232, reg. br. 45/16).</p>
<p>2 i 3 Reč je o jedinicama Nevesinjskog korpusa. Nevesinjska i Ga-tačka 
brigada tog korpusa su, posle razbijanja u borbama protiv 29. hercegovačke NOU 
divizije na prostoriji Nevesinje — Gacko (od 9. do 15. septembra 1944), uspele 
da se probiju u rejon Trebinja (vidi dok. br. 63). Konjička (200 ljudi) i 
Mostarska brigada (300 ljudi) istog korpusa i 4. bataljon Nevesinjske brigade 
(40 ljudi) su se, bez borbe, povukli na prostoriju konjičkog sreza i severnog 
dela nevesinjskog sreza i tu formirale tzv. Severnu grupu Nevesinjskog korpusa 
(Arhiv VII, Ca, k. 203, reg. br. 15/4: zapovest komandanta Severne grupe 
Nevesinjskog korpusa od 19. septembra 1944).</p>
<p>4 Odnosi se na Konjički NOP odred. O njegovim akcijama vidi Zbornik NOR-a, 
tom IV, knj. 29, dok. br. 55, 122 i 183.</p>
<p>5&nbsp; Fric (Fritz), komandant nemačke 369. divizije. Njemu je, takođe, 
poslato ovo obaveštenje koje se od ovog koje se objavljuje razlikuje po tome što 
je stav kojim se traži potvrda prijema zamenjen slede-ćim tekstom: »Sličan 
izveštaj poslao sam njemačkoj komandi u Nevesinju, preko sela Sopilja koje je 
posjednuto od partizana, pa pretpostavljam da kurir neće biti u stanju da se 
sigurno provuče« (Arhiv VII, Ča, k. 232, reg. br .46/16). Sačuvana kopija je 
bez potpisa, te se iz tog razloga objavljuje tekst obaveštenja upućenog nemačkom 
komandantu u Nevesinju.</p>
<p>6&nbsp; U izveštaju političkog delegata Pokrajinskog nacionalnog komiteta 
za Hercegovinu, Boku i Dubrovnik od 21. septembra 1944. komandantu Operativnih 
jedinica istočne Bosne i Hercegovine o tom sastanu piše:</p>
<p>»11. septembra od 12 sati do dva posle podne održana je zajednička sednica 
između prestavnika nemačkih vojnih vlasti i opunomoćenika te komande a u 
prisustvu potpisanoga. Razgovor se kretao o opšte poznatim stvarima i mojem 
predlogu o zauzimanju zone leve obale Neretve. Razgovorima je bio prisutan i 
major g. Lukačević u svojstvu poručnika Todića ađutanta majora Salatića. 
Opunomoćenik komandanta Vražje divizije u prisustvu još dva oficira uzeo je 
na znanje naše predloge i obećao da će ih podneti svome komandantu, koji će 
stvar uzeti u ocenu i doneti rešenje. Na konferenciji je zaključeno da se po 
predlozima ima doneti odluka u roku od tri dana. Nakon toga roka. srpski četnici 
imaju da o svojoj situaciji sami donose odluku bez obzira na stav Nemaca. 
Rezultat je trebao biti dostavljen preko političkog delegata« (Arhiv VII, Ca, 
k. 233. reg. br, 47/16).</p>
<p>7&nbsp; O municiji utrošenoj u borbi protiv jedinica NOVJ, četničke 
komande su bile dužne da redovno izveštavaju nemačku komandu. U naređenju 
Komande gatačkog sreza komandantu Jurišnog bataljona od 27. aprila 1944. piše 
da »Nemci ne -daju ni metka dok se ovakav izveštaj ne pošalje« (Arhiv, Ca, 
k. 232, reg. br. 22/16).</p>
<p>8 Vukašin.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_71.htm"><b>Prethodni dokument</b></a></TD>
<TD><a href="4_14_4_73.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
