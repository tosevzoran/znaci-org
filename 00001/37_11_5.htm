<html>
<head>
<meta http-equiv="Content-Type" content="text/html; charset=utf-8">

<title>USTANAK NARODA JUGOSLAVIJE 1941. - PODRINJSKI PARTIZANSKI ODRED</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>USTANAK NARODA JUGOSLAVIJE 1941.<br>PODRINJSKI PARTIZANSKI ODRED<br>PERIOD DO PRVE NEPRIJATELJSKE OFANZIVE</b><br>


<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_11_4.htm"><b>Prethodni dokument</b></a></TD>
<TD><a href="37_11_6.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center;mso-pagination:widow-orphan"><span lang="HR" style="font-size:12.0pt;mso-ansi-language:HR">RAZGARANJE 
USTANKA I FORMIRANJE BATALJUNA<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span style="font-size:12.0pt">I</span><span style="font-size:
12.0pt;mso-ansi-language:HR"> </span><span style="font-size:12.0pt">pre</span><span lang="HR" style="font-size:12.0pt;mso-ansi-language:HR"> 
rata je uticaj Komunističke partije na Pocerini i Jadru bio slabiji nego u Mačvi, 
pa se i u vreme podizanja ustanka u ovim srezovima stajalo znatno slabije. Zbog 
toga su </span><span lang="DE" style="font-size:12.0pt;mso-ansi-language:DE">OK</span><span lang="HR" style="font-size:12.0pt;mso-ansi-language:HR"> 
i štab odreda odlučili, </span><span style="font-size:12.0pt">pre</span><span lang="HR" style="font-size:12.0pt;
mso-ansi-language:HR"> preformiranja Mačvanskog odreda, da u Pocerinu pošalju 
dve, a u Jadar jednu četu. Ove čete imale su zadatak da prokrstare selima, 
prikupljaju oružje, municiju drugu vojničku opremu, da popale arhivu opštinskih 
odbora, razoružaju žandarmerijske stanice i drže zborove i konferencije s 
narodom, da im objašnjavaju ciljeve naše borbe i dižu ga u borbu protiv 
okupatora i domaćih izdajnika. Za nekoliko dana čete su prokrstarile nizom 
sela, prikupile jedan puškomitraljez, nekoliko pušaka, više bombi i municije. 
Održale su i veći broj konferencija i zborova i dovele oko dvadeset novih 
boraca. Mogle su ih i više dovesti, ah su neki skojevci i istaknuti simpatizeri 
KP ostavljeni u selima da bi politički radili i pripremali ljude za odred.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Već 
drugom polovinom avgusta u Pocerini, u selu Slatini, formirana je samostalna 
partizanska četa. Njeni osnivači bili su Stan</span><span lang="DE" style="font-size:12.0pt;mso-ansi-language:DE">ko</span><span lang="HR" style="font-size:12.0pt;mso-ansi-language:HR"> 
i </span><span lang="DE" style="font-size:12.0pt;mso-ansi-language:DE">Miodrag</span><span lang="HR" style="font-size:12.0pt;mso-ansi-language:HR"> 
Trifunović. Stanko </span><span lang="DE" style="font-size:12.0pt;mso-ansi-language:DE">je</span><span lang="HR" style="font-size:12.0pt;mso-ansi-language:HR"> 
bio advokat, politički je pripadao levom krilu Zemljoradničke stranke 
Dragoljuba Jovanovića, ali je bio pod uticajem </span><span lang="DE" style="font-size:12.0pt;mso-ansi-language:DE">KP</span><span lang="HR" style="font-size:12.0pt;mso-ansi-language:HR">. 
</span><span lang="DE" style="font-size:12.0pt;mso-ansi-language:DE">Miodrag je </span><span lang="HR" style="font-size:12.0pt;mso-ansi-language:HR">bio 
učitelj</span><span lang="DE" style="font-size:12.0pt;mso-ansi-language:DE"> i 
sim</span><span lang="HR" style="font-size:12.0pt;mso-ansi-language:HR">patizer 
KP. Od početka ustanka u Mačvi oni su išli po selima<sup> </sup>Pocerine, držali 
sastanke i konferencije sa seljacima i pozivali narod na ustanak. U svojim 
govorima napadali su kralja, zbog čega su došli u sukob s četnicima koji su 
se već pripremali<i> </i>da organizuju svoje odrede u Pocerini. Š</span><span lang="DE" style="font-size:
12.0pt;mso-ansi-language:DE">tab</span><span lang="HR" style="font-size:12.0pt;
mso-ansi-language:HR"> Podrinjskog NOPO dao je ovoj dvojici pismeno ovlašćenje 
da mogu formirati pocersku partizansku četu u sastavu Podrinjskog Oni su to učinili 
i već krajem avgusta ova četa je imala 20 boraca. Nije se, međutim, zvala 
partizanska već <i>usta</i></span><!--[if gte vml 1]><v:line id="_x0000_s1026"
 style='position:absolute;left:0;text-align:left;z-index:1;
 mso-position-horizontal-relative:margin;mso-position-vertical-relative:text'
 from="333.35pt,147.1pt" to="333.35pt,155.25pt" o:allowincell="f"
 strokeweight=".25pt">
 <w:wrap anchorx="margin"/>
</v:line><![endif]-->
<span style="mso-ignore:vglayout;position:
absolute;z-index:0;left:0px;margin-left:443px;margin-top:195px;width:3px;
height:14px"><img src="file:///D:/DOCUME~1/pc/LOCALS~1/Temp/FrontPageTempDir/wpe68.gif" v:shapes="_x0000_s1026" width="3" height="14"></span><i><span lang="HR" style="font-size:
12.0pt;mso-ansi-language:HR">nička, </span></i><span lang="HR" style="font-size:
12.0pt;mso-ansi-language:HR">što bi značilo — politički »neobojena«. Većina 
boraca nosila je na kapi petokraku, ali je bilo i takvih koji nisu nosili 
nikakve oznake. Četa je politički stajala slabo pa je i njen naziv i nenošenje 
petokrake od strane nekih boraca bio neka vrsta kompromisa s četnicima. Zbog 
toga </span><span lang="DE" style="font-size:12.0pt;mso-ansi-language:DE">je</span><span lang="DE" style="font-size:12.0pt;mso-ansi-language:HR"> 
</span><span lang="DE" style="font-size:12.0pt;mso-ansi-language:DE">OK</span><span lang="HR" style="font-size:12.0pt;mso-ansi-language:HR"> 
poslao u ovu četu Miloša Delića kao političko pojačanje.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Bilo 
je još nekoliko grupa od kojih je trebalo formirati novu četu u gornjoj 
Pocerini, ali do toga nije došlo. Krajem avgusta je od ljudi iz Male Vranjske i 
Pocerskog Pričinovića; formirana nova četa od 30 boraca. Njen komandir bio je 
Voja Stanković, seljak, a komesar Borivoje Rašević, đak. Dvađeset petog 
avgusta u Pocerskom Dobriću osnovana je partizanska četa od 70 boraca. Njen 
komandir bio je Nikola Arnautović, seljak, a politički komesar Lazar Vidović, 
student prava. U ovom selu je i </span><span style="font-size:12.0pt">pre</span><span style="font-size:12.0pt;mso-ansi-language:HR"> 
</span><span style="font-size:
12.0pt">rata</span><span lang="HR" style="font-size:12.0pt;mso-ansi-language:
HR"> bio jak uticaj Partije (postojala je partijska organizacija). Sada se u 
njemu našlo i nekoliko ilegalaca koji su pobegli iz Šapca od Gestapoa. Oni su 
u selu radili na dizanju ustanka.</span><span lang="DE" style="font-size:12.0pt;
mso-ansi-language:DE"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">U 
Jadru se </span><span lang="DE" style="font-size:12.0pt;mso-ansi-language:DE">NOP 
</span><span lang="HR" style="font-size:12.0pt;mso-ansi-language:HR">manje širio 
nego u Pocerini, tako da je celog avgusta bio ograničen samo na Veliku Lešnicu 
i Vidojevicu. Na ovom terenu delovala je Lešnička partizanska četi. Posle 
prvog sukoba s Nemcima na cesti u Lešnici, četa se povukla na planinu 
Vidojevicu i tu nastavila s vojničkim vežbama i kulturno-političkim radom. 
Istovremeno je kontrolisala cestu Šabac — Loznica. Četa je imala 60 boraca i 
bila je dobro naoružana: 1 teškim mitraljezom, sa 2 puškomitraljeza, 58 pušakaj 
2 sanduka municije i 10 bombi. Komandir čete bio je Stanko Orlović, podoficir 
stare jugoslovenske vojske, dobar drug, odličan komandir, hrabar borac. 
Shvatajući u početku dosta usko narodnooslobodilačku borbu, Orlović je 
smatrao da je četa partizana samo za Lešnicu i da je njen zadatak samo da 
brani Lešnicu od ustaša. Stoga je štab Podrinjskog partizanskog </span><span lang="DE" style="font-size:
12.0pt;mso-ansi-language:DE">odr</span><span lang="HR" style="font-size:12.0pt;
mso-ansi-language:HR">eda poslao u ovu četu na politički rad Mitra Bajalicu. 
Na odanog patriotu, hrabrog komandira Orlovića i njegovu četu u kojoj je već 
bilo nekoliko komunista i simpatizera KPJ nije </span><span lang="DE" style="font-size:12.0pt;mso-ansi-language:DE">b</span><span lang="HR" style="font-size:12.0pt;mso-ansi-language:HR">ilo 
teško uticati da shvate svu širinu narodnooslobodilačke borbe i potrebu 
jedinstvenih oružanih akcija.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Posle 
uspele akcije na M. Mitrovicu sve su čete došle kod štaba odreda na Cer. Tu 
je 30. avgusta izvršena reorganizacija<i> </i>odreda. Formirana su dva 
bataljona: Mačvanski i Pocerski. Odred sada ima preko 600 naoružanih boraca sa 
4 teška mitraljeza, 10 puškomitraljeza i dosta municije. Svaki bataljon s po 5 
četa sa 50—60 boraca. Formirana je i posebna udarna četa<i> </i>od najboljih 
boraca čiji je komandir postao </span><span lang="DE" style="font-size:12.0pt;
mso-ansi-language:DE">Mika</span><span lang="DE" style="font-size:12.0pt;
mso-ansi-language:HR"> </span><span lang="DE" style="font-size:12.0pt;mso-ansi-language:
DE">Mitrovi</span><span lang="HR" style="font-size:12.0pt;mso-ansi-language:HR">ć 
Jarac.<o:p>
</o:p>
</span></p>
<p class="MsoNormal" style="text-align:justify;text-indent:10.0mm;mso-pagination:
widow-orphan"><span lang="HR" style="font-size:12.0pt;mso-ansi-language:HR">Komandant 
odreda ostao je i dalje Nebojša Jerković, a za političkog komesara postavljen 
je Danilo Lekić, koga </span><span lang="DE" style="font-size:12.0pt;mso-ansi-language:
DE">je</span><span lang="DE" style="font-size:12.0pt;mso-ansi-language:HR"> </span><span lang="DE" style="font-size:12.0pt;mso-ansi-language:DE">PK</span><span lang="HR" style="font-size:12.0pt;mso-ansi-language:HR"> 
Srbije, na traženje </span><span lang="DE" style="font-size:12.0pt;mso-ansi-language:DE">OK</span><span lang="HR" style="font-size:12.0pt;mso-ansi-language:HR"> 
Šapca, poslao 23. avgusta<sup>7</sup>. Za koman-aanta Mačvanskog bataljona 
postavljen je </span><span style="font-size:12.0pt">Milan</span><span lang="HR" style="font-size:12.0pt;
mso-ansi-language:HR"> Đaković. Posle nekoliko dana njega je zamenio Lala 
Stanković, člatn </span><span lang="DE" style="font-size:12.0pt;mso-ansi-language:
DE">OK</span><span lang="HR" style="font-size:12.0pt;mso-ansi-language:HR">, dok 
r za političkog komesara postavljen Dimitrije Bajalica. Komandant Pocerskog 
bataljona bio je </span><span style="font-size:12.0pt">Milan</span><span lang="HR" style="font-size:12.0pt;mso-ansi-language:HR"> 
Belovuković Deva, a komesar Zdravko Šestić, član </span><span lang="DE" style="font-size:12.0pt;
mso-ansi-language:DE">OK</span><span lang="HR" style="font-size:12.0pt;
mso-ansi-language:HR">.<o:p>
</o:p>
</span></p>
<sup><span lang="HR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:HR;mso-fareast-language:
EN-US;mso-bidi-language:AR-SA">7</span></sup><b><span lang="HR" style="font-size:
10.0pt;font-family:&quot;Times New Roman&quot;;mso-fareast-font-family:&quot;Times New Roman&quot;;
mso-ansi-language:HR;mso-fareast-language:EN-US;mso-bidi-language:AR-SA">Zbornik, 
I/1, str. 77.</span></b>
<p>
<br>
<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_11_4.htm"><b>Prethodni dokument</b></a></TD>
<TD><a href="37_11_6.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

