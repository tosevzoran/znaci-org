<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_61.htm"><b>Prethodni dokument</b></a></TD>
<TD><a href="27_63.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Footnote0" style="margin-top:0mm;margin-right:0mm;margin-bottom:0mm;
margin-left:67.0pt;margin-bottom:.0001pt;line-height:normal;mso-pagination:
widow-orphan lines-together;page-break-after:avoid;background:transparent"><a name="bookmark58"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR" class="Bodytext80">OD 
DRINE DO LIM</span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Bodytext80">A</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-size:11.0pt;font-family:&quot;Times New Roman&quot;;mso-fareast-language:
SR-CYR" class="Bodytext3Italic5">&nbsp;<o:p>
</o:p>
</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Petog aprila premešten sam iz svog matičnog, 
Kragujevačkog bataljona u Beogradski, za zamenika komandanta. Štab bataljona, 
sa drugovima Šarcem,</span><a style="mso-footnote-id:ftn1" href="#_ftn1" name="_ftnref1" title><sup><span style="mso-special-character: footnote; mso-fareast-language: SR-CYR" lang="SR-CYR">[1]</span></sup></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
komandantom, Vojkanom,</span><a style="mso-footnote-id:ftn2" href="#_ftn2" name="_ftnref2" title><sup><span style="mso-special-character: footnote; mso-fareast-language: SR-CYR" lang="SR-CYR">[2]</span></sup></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
komesarom, i Šijanom,</span><a style="mso-footnote-id:ftn3" href="#_ftn3" name="_ftnref3" title><sup><span style="mso-special-character: footnote; mso-fareast-language: SR-CYR" lang="SR-CYR">[3]</span></sup></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
zamenikom komesara, bio je u selu Mirjanovićima.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Tri dana kasnije, noću 
između 8. i 9. aprila, prve grupe dobrovoljaca prešle su Drinu, napale četnike 
na samoj obali i uputile skelu ka levoj obali. Nekoliko neprijateljevih 
protivnapada izvršenih do zore bilo je odbijeno. Očišćeno je selo Cvilin od 
četnika, a isto tako i Krčino brdo, na kom su se bili utvrdili Talijani. U 
prvim jutarnjim časovima glavnina brigade bila je već na desnoj obali Drine. 
Pošto je slomljen otpor na Krčinom brdu, brigada je produžila gonjenje 
neprijatelja ka Kapku.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Posle prelaska Drine, 
Beogradski bataljon je nastupao preko sela Cvilina, Hajrića i Mirisalića, 
obuhvatajući s desne strane Krčino brdo, s namerom da izbije u rejon 
Mavulja—Crnetići, radi napada na Kapak s južne strane. Posle žestoke borbe 
neprijatelj je i na Kapku likvidiran. Tada je pripremljen napad na Goli vrh, koš 
je bio utvrđen kao Krčino brdo i Kapak.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Napad na Goli vrh izvršen 
je u noći između 10. i 11. aprila. Talijani su svoje položaje ojačali 
snagama koje su uspele da se povuku sa Krčenog brda i Kapka.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Bataljon je pošao u 
napad iz rejona sela Gapića, Husića i Konjevića. Već u toku noći uspeo je 
da u vrlo teškoj i oštroj borbi zauzme izvesna utvrđenja, ali ih nije mogao 
održati, jer je neprijatelj, osećajući da je sa severne strane pritisak 
slabiji, manevrom prebacio deo snaga prema južnoj strani Golog vrha i tako 
odbio bataljon sa već zauzetih položaja. Glavnina bataljona se tada, po naređenju, 
povukla, ostavljajući manje delove za svoje obezbeđenje i izviđanje 
neprijateljevog manevra.<o:p>
</o:p>
</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Jedanaesti april je 
osvanuo u magli i kiši. U međuvremenu, tokom noći, 3. krajiška brigada je 
prodrla u bok i pozadinu neprijatelja, na položaje kod Raskršća. To je 
protivnika nateralo na izvođenje protivnapada iz pravca </span><span lang="SR-CYR" style="mso-ansi-font-size:10.5pt;font-family:&quot;Times New Roman&quot;;mso-fareast-language:
SR-CYR" class="HeaderorfooterImpact14">Ifsar</span><span lang="SR-CYR" style="font-size:7.5pt;font-family:&quot;Times New Roman&quot;;mso-fareast-language:
SR-CYR" class="HeaderorfooterImpact14">—</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Raskršće, kako bi snagama sa tog položaja</span><span lang="SR-CYR" style="mso-ansi-font-size:10.5pt;
font-family:&quot;Times New Roman&quot;;mso-fareast-language:SR-CYR" class="HeaderorfooterImpact14"> 
i</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
sa </span><span lang="SR-CYR" style="mso-ansi-font-size:
10.5pt;font-family:&quot;Times New Roman&quot;;mso-fareast-language:SR-CYR" class="HeaderorfooterImpact14">Golog</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
vrha pomogao izvlačenje svojih grupa. U toku tih borbi Kragujevački bataljon 
je zauzeo Raskršće, a uz to je još osujećen protivnapad iz pravca 
Ifsar—Raskršće, </span><span lang="SR-CYR" style="font-size:7.5pt;
font-family:&quot;Times New Roman&quot;;mso-fareast-language:SR-CYR" class="HeaderorfooterImpact14">pa</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
se neprijatelj našao u teškoj situaciji. U prvim ju</span><span lang="SR-CYR" style="font-size:7.5pt;
font-family:&quot;Times New Roman&quot;;mso-fareast-language:SR-CYR" class="HeaderorfooterImpact14">tarnjim</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
časovima, po magli</span><span lang="SR-CYR" style="font-size:7.5pt;font-family:&quot;Times New Roman&quot;;mso-fareast-language:SR-CYR" class="HeaderorfooterImpact14"> 
i</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> kiši, počeo je da se povlači u pravcu Ifsar—Čajniče. 
Jedinice 6, 4. i 3. bataljona zajedno s jedinicama 3. krajiške brigade uporno 
su ga gonile.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Od Raskršća do 
Ifsara, na uzastopno organizovanim odbrambenim položajima, neprijatelj je pokušavao 
da ja-. čim otporom zaustavi naše nastupanje i gonjenje, ali mu to nije 
polazilo za rukom. Bio je savladan i potpuno razbijen. Zbog velikih gubitaka i 
silovitog napredovanja naših jedinica, njegove redove zahvatila je panika i 
naetalo je bežanje.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Zaplenili smo tada mnoštvo 
razbacanog i napuštenog oružja — topova, mitraljeza, pušaka, municije, 
opreme, komore i raznog materijala. Na položaju su ostajali čak i mrtvi i 
ranjeni vojnici. Razbacane su arhive, rančevi i odela, šeširi s peruškama, a 
kao simbol čitavog to:g poraza— u blatu je izrešetana i pocepana, ležala četnička 
zastava.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Naš bataljon je posle 
ovih borbi ostao nekoliko dana u rejonu Ifsara, sa zadatkom da obezbeđuje 
pravce Ifsar— Ustikolina i Ifsar—Foča i da prikupi i sredi materijal koji 
je ostao na terenu posle povlačenja i bekstva neprijatelja. Naređeno nam je, 
takođe, da se od zaplenjenog materijala sašiju uniforme za borce. Iz našeg 
bataljona odlaze u Čajniče komesar 2. čete Bojić</span><a style="mso-footnote-id:ftn4" href="#_ftn4" name="_ftnref4" title><sup><span style="mso-special-character: footnote; mso-fareast-language: SR-CYR" lang="SR-CYR">[4]</span></sup></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
i komesar 3. čete Mitrović</span><a style="mso-footnote-id:ftn5" href="#_ftn5" name="_ftnref5" title><sup><span style="mso-special-character: footnote; mso-fareast-language: SR-CYR" lang="SR-CYR">[5]</span></sup></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR">, 
da se pridruže na nekoliko dana brigadnoj ekipi, koja treba svim borcima da 
dodeli nove titovke i uniformu.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;">Radost i veselje vladaju u celom bataljonu. Posle 
teških i napornih dana, posle marševa u toku tromesečne četvrte ofanzive, 
opet je bila osujećena namera neprijatelja: izašli smo iz obruča i našli se 
na slobodnom prostoru, ispred koga potučeni neprijatelj bezglavo odstupa.<o:p>
</o:p>
</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;">Od Ifsara se bataljon ponovo spustio prema Drini, U 
rejon Zakalje, Trebeško brdo, Borovska planina, sa zaDatkom da zatvori i 
kontroliše pravce: Goražde—Šanac Zakalje—Miljeno—Čajniče i Ustiprača—Borovo—Međuriječje—Čajniče. 
Levo od nas nalaze se 1. i 2. bataljon,</span><!--[if gte vml 1]><v:shapetype id="_x0000_t75"
 coordsize="21600,21600" o:spt="75" o:preferrelative="t" path="m@4@5l@4@11@9@11@9@5xe"
 filled="f" stroked="f">
 <v:stroke joinstyle="miter"/>
 <v:formulas>
  <v:f eqn="if lineDrawn pixelLineWidth 0"/>
  <v:f eqn="sum @0 1 0"/>
  <v:f eqn="sum 0 0 @1"/>
  <v:f eqn="prod @2 1 2"/>
  <v:f eqn="prod @3 21600 pixelWidth"/>
  <v:f eqn="prod @3 21600 pixelHeight"/>
  <v:f eqn="sum @0 0 1"/>
  <v:f eqn="prod @6 1 2"/>
  <v:f eqn="prod @7 21600 pixelWidth"/>
  <v:f eqn="sum @8 21600 0"/>
  <v:f eqn="prod @7 21600 pixelHeight"/>
  <v:f eqn="sum @10 21600 0"/>
 </v:formulas>
 <v:path o:extrusionok="f" gradientshapeok="t" o:connecttype="rect"/>
 <o:lock v:ext="edit" aspectratio="t"/>
</v:shapetype><v:shape id="_x0000_s1026" type="#_x0000_t75" style='position:absolute;
 left:0;text-align:left;margin-left:.05pt;margin-top:0;width:392.65pt;height:599.5pt;
 z-index:-1;mso-position-horizontal-relative:margin;
 mso-position-vertical-relative:text' wrapcoords="0 0 21561 0 21561 17890 21600 17890 21600 19249 21533 19249 21533 20243 21586 20243 21586 20277 21575 2027 21575 20295 21561 20295 21561 20302 21575 20302 21575 20338 21586 20338 21586 20373 21561 20373 21561 20382 21575 20382 21575 20398 21586 20398 21586 20502 21575 20502 21575 20511 21586 20511 21586 20537 21575 20537 21575 20555 0 20555 21586 20562 21575 20562 21575 20580 21586 20580 21586 20605 21547 20605 21547 20762 21533 20762 21533 207 21509 20771 21509 20778 21495 20778 21495 20787 21520 20787 21520 20994 21509 20994 21509 21021 21520 21021 2152 21124 21509 21124 21509 21133 21520 21133 21520 21203 21509 21203 21509 21210 21520 21210 21520 21246 21509 21246 21509 21263 21495 21263 21495 21281 21520 21281 21520 21340 21509 21340 21509 21349 21495 21349 21495 21358 21509 21 21509 21367 21520 21367 21520 21454 21495 21454 21495 21463 21509 21463 21509 21470 21520 21470 21520 21531 215 21531 21509 21540 21520 21540 21520 21583 21481 21583 21481 21600 0 21600 0 0">
 <v:imagedata src="file:///D:/DOCUME~1/pc/LOCALS~1/Temp/msoclip1/04/clip_image001.jpg"
  o:title=""/>
 <w:wrap type="square" anchorx="margin"/>
</v:shape><![endif]-->
<span style="font-family:
&quot;Times New Roman&quot;"> <span lang="SR-CYR">koji zatvaraju pravce Goražde—Miljeno—Čajniče. 
Prvi dani na ovom terenu i politički rad u narodu doveli su nam nove borce u 
bataljon. Bili su to uzbudljivi trenuci za sve nas. Pored postrojene čete naših 
boraca stoji de</span></span><span lang="SR-CYR" style="font-size:7.5pt;font-family:&quot;Times New Roman&quot;;mso-fareast-language:SR-CYR" class="HeaderorfooterImpact14">setina</span><span lang="SR-CYR" style="font-family:&quot;Times New Roman&quot;"> 
novodošlih i glasno izgovara zakletvu koju čita komesar bataljona Vojkan.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Neprijatelj nam ni tada 
nije dopustio da se dugo sdmaramo. Povremeno je tukao iz artiljerije i minobacača 
naše položaje, pokušavajući da ee probije putem Goražde —Čajniče i Šanac—Zakalje—Miljeno—Čajniče. 
Prvi njegov pokušaj da se probije putem Goražde—Čajniče bio je onemogućen 
— njegove snage je razbio i naterao u bekstvo 1. bataljon. Sutradan, 21. 
aprila, kao i ostalih nekoliko dana, Nemci i ustaše su neprekidno napadali položaje 
našeg bataljona, ali nisu mogli da zauzmu Gradinu, Voavaču i Trebeško brdo. 
Jedan od najsnažnijih napada, podržan artiljerijom iz rejona Goražde, Kopači, 
izvršile su 29. aprila jake ustaško-nemačke snage na položaje bataljona na 
Gradini, Voljači i Trebeškom brdu. Žestoka borba je trajala nekoliko časova. 
Prvi napadi su odbijeni, ali je ponovnim protivnapadom neprijatelj ipak uspeo da 
ovlada našim položjima. Tek zajedničkim jurišem 1. i našeg bataljona 
protivnik je nateran na povlačenje, pa </span><span lang="SR-CYR" style="font-size:10.0pt;font-family:
&quot;Times New Roman&quot;;mso-fareast-language:SR-CYR" class="Bodytext4Spacing3pt">Su</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
položaji bataljona ponovo vraćeni. U ovoj borbi, koja </span><span lang="SR-CYR" style="font-size:10.0pt;font-family:
&quot;Times New Roman&quot;;mso-fareast-language:SR-CYR" class="Bodytext4Spacing3pt">je</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
neprijatelja stajala desetinu mrtvih i ranjenih, poginuo </span><span lang="SR-CYR" style="font-size:10.0pt;font-family:
&quot;Times New Roman&quot;;mso-fareast-language:SR-CYR" class="Bodytext4Spacing3pt">je</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
i puškomitraljezac naše 3. čete Dragiša Jelić.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U toku dana došle su 
jedinice 6. istočno bosanske brigade da smene bataljon 1. proleterske. Naš 
bataljon je izvršio pokret predveče i u toku noći 29. i 30., preko Čajniča 
i Metaljke, došao do Boljanića i Glisnice.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U Glisnici smo 
proslavili Prvi maj. Posle pevanja &quot;Internacionale&quot;, komesar bataljona 
Vojkan govorio je o značenju ovog praznika; zatim su borci izveli 
kulturnoumetnički program.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U toku popodneva i noći 
između 1. i 2. maja prešli </span><span lang="SR-CYR" style="font-size:10.0pt;font-family:&quot;Times New Roman&quot;;mso-fareast-language:
SR-CYR" class="Bodytext4Spacing3pt">smo</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> ceste Pljevlja—Rudo i Pljevlja—Prijepolje. 
Stigli </span><span lang="SR-CYR" style="font-size:10.0pt;
font-family:&quot;Times New Roman&quot;;mso-fareast-language:SR-CYR" class="Bodytext4Spacing3pt">smo</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
u selo Mataruge na putu Pljevlja—Šahovići. Dva dana kasnije, 3.</span><span lang="SR-CYR" style="font-size:10.0pt;font-family:
&quot;Times New Roman&quot;;mso-fareast-language:SR-CYR" class="Bodytext4Spacing3pt"> 
i</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
4. maja, dok smo išli ka Šahovićima, u koje </span><span lang="SR-CYR" style="font-size:10.0pt;font-family:
&quot;Times New Roman&quot;;mso-fareast-language:SR-CYR" class="Bodytext4Spacing3pt">smo</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
ušli 4. maja uveče, vodili smo borbe protiv četnika </span><span lang="SR-CYR" style="font-size:10.0pt;font-family:
&quot;Times New Roman&quot;;mso-fareast-language:SR-CYR" class="Bodytext4Spacing3pt">koji</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
su se, posle četvrte ofanzive, razbijeni povlačili na ovaj teren.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Na ovom putu smo imali 
i vrlo prijatan i srdačan susret s borcima 3. sandžačke brigade. Sedmog maja 
bataljon </span><span lang="SR-CYR" style="font-size:10.0pt;font-family:
&quot;Times New Roman&quot;;mso-fareast-language:SR-CYR" class="Bodytext4Spacing3pt">je</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
stigao u selo Oklade i na položaje prema Bijelom Polju.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sa Žute kose vidimo 
grad u ravnici i oko njega bun&amp;ere opasane žicom. Dolaze nam ljudi izbegli 
iz grada, pozivaju nas da napadnemo Bijelo Polje, jer su u njemu samo Talijani i 
nešto četnika. Na nekoliko dana uoči našeg dolaska, kažu, Talijani su u 
gradu pohapsili oko sto pedeset naših drugova i drže ih kao taoce.</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Desetog maja bataljon 
je pošao u selo Ujniće</span><a style="mso-footnote-id:ftn6" href="#_ftn6" name="_ftnref6" title><sup><span style="mso-special-character: footnote; mso-fareast-language: SR-CYR" lang="SR-CYR">[6]</span></sup></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR">, 
sa zadatkom da kontroliše put Bijelo Polje—Prijepolje, dolinom Lima. Posle 
dolaska u selo, planirani kratki odmor neprijatelj nam je poremetio. Već 11. 
maja kolona Talijana, sa oko četrdeset kamiona punih vojnika i razne opreme, 
krećući se putem od Prijepolja preko Brodareva za Bijelo Polje, upala je u 
zasedu 2. bataljona kod Gostuna. Veći deo te motorizacije je bio uništen i 
spaljen, zaplenjeno je mnoštvo materijala, naoružanja i municije; zatim, 
radiostanica i arhiva, iz koje se moglo videti da je došlo do smene garnizona 
između Talijana i Nemaca, to jest do povlačenja Talijana prema jadranskoj 
obali.</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Istoga dana uveče 
Talijani su zaposeli položaje na Gradini, u rejonu Bare, Barski Rog. Dvanaestog 
maja su izvršili napad s namerom da ovladaju našim položajima duž 
komunikacije Brodarevo—Bijelo Polje, te da tako oslobode ovaj put za svoje 
kretanje. Napad je počeo ujutru, iz rejona Gostun, Gradina, na položaje 6, 1. 
i 4. bataljona. Vodila se žestoka borba na brdovitom terenu, ispresecanom 
jarugama i potocima. Talijani su, kao nikad do tada, uporno jurišali. Tri do četiri 
puta su jurišali za nekoliko časova. Na kraju smo se s njima gotovo pomešali. 
Pred podne je bio odbijen i slomljen i poslednji njihov juriš, pa su počeli da 
se povlače. No, mi ih nismo ostavili na miru. Nastupali smo goneći ih, tako da 
smo već oko podne ušli u Gostun, iz kojega su pobegli prema Brodarevu. 
Bataljon je tada dobio naređenje da se razmesti u rejonu sela Kanja da kontroliše 
put dolinom Lima iz pravca Brodarevo.</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Na ovom mestu proveli 
smo nekoliko mirnih dana. Tada, posmatrajući preko Lima, pitali smo se da li je 
već došao željno očekivani dan kada ćemo preći i preko ove reke na drugu 
stranu, u Srbiju. Svim borcima je već bilo poznato da se nekuda ide. Verovatno 
u Srbiju, u Metohiju, ili u neki drugi kraj onog dela naše zemlje koji smo već 
odavno napustili, još novembra 1941. godine. To su tada bila naša maštanja i 
snovi, nade i iščekivanja.</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Petnaestog maja 1943. 
bataljon se ponovo našao u selu Okladama i na položajima prema Bijelom Polju. 
Odatle je neprijatelj istoga dana počeo jednu od najvećih, najobimnijih i 
najtežih operacija protiv nas. Počela je peta ofanziva.</span></p>
<p class="MsoNormal" align="right" style="text-align:right"><span style="font-size:9.0pt;mso-fareast-language:
SR-CYR" class="Bodytext3Spacing2pt">Branislav BARJAKTAREVIĆ</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Heading1" align="left" style="margin-left:22.0pt;text-align:left;
line-height:8.4pt;mso-line-height-rule:exactly;tab-stops:29.2pt;background:
transparent"><a style="mso-footnote-id:ftn1" href="#_ftnref1" name="_ftn1" title><span class="Heading3Spacing2pt"><sup><span style="mso-special-character: footnote; font-family: Times New Roman; mso-fareast-language: SR-CYR" lang="SR-CYR">[1]</span></sup></span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Heading3Spacing2pt"> Милан Шарац.</span></p>
  </div>
  <div style="mso-element:footnote" id="ftn2">
    <p class="Heading1" align="left" style="margin-left:22.0pt;text-align:left;
line-height:8.4pt;mso-line-height-rule:exactly;tab-stops:29.2pt;background:
transparent"><a style="mso-footnote-id:ftn2" href="#_ftnref2" name="_ftn2" title><span class="Heading3Spacing2pt"><sup><span style="mso-special-character: footnote; font-family: Times New Roman; mso-fareast-language: SR-CYR" lang="SR-CYR">[2]</span></sup></span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Heading3Spacing2pt"> Војин Лукић.</span></p>
  </div>
  <div style="mso-element:footnote" id="ftn3">
    <p class="Heading1" align="left" style="margin-left:22.0pt;text-align:left;
line-height:8.4pt;mso-line-height-rule:exactly;background:transparent"><a style="mso-footnote-id:ftn3" href="#_ftnref3" name="_ftn3" title></a><span class="Heading3Spacing2pt"><sup><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">8</span></sup><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> Душан Шијан.</span></span></p>
  </div>
  <div style="mso-element:footnote" id="ftn4">
    <p class="Heading1" align="left" style="margin-left:21.0pt;text-align:left;
line-height:9.0pt;mso-line-height-rule:exactly;tab-stops:28.3pt;background:
transparent"><a style="mso-footnote-id:ftn4" href="#_ftnref4" name="_ftn4" title><span class="Heading3Spacing2pt"><sup><span style="mso-special-character: footnote; font-family: Times New Roman; mso-fareast-language: SR-CYR" lang="SR-CYR">[4]</span></sup></span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Heading3Spacing2pt"> Милосав 
    Бојић.</span></p>
  </div>
  <div style="mso-element:footnote" id="ftn5">
    <p class="Heading1" align="left" style="margin-left:21.0pt;text-align:left;
line-height:9.0pt;mso-line-height-rule:exactly;tab-stops:28.2pt;background:
transparent"><a style="mso-footnote-id:ftn5" href="#_ftnref5" name="_ftn5" title><span class="Heading3Spacing2pt"><sup><span style="mso-special-character: footnote; font-family: Times New Roman; mso-fareast-language: SR-CYR" lang="SR-CYR">[5]</span></sup></span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Heading3Spacing2pt"> Раде 
    Митровић.</span></p>
  </div>
  <div style="mso-element:footnote" id="ftn6">
    <p class="Heading1" align="left" style="margin-left:21.0pt;text-align:left;
line-height:16.55pt;mso-line-height-rule:exactly;background:transparent"><a style="mso-footnote-id:ftn6" href="#_ftnref6" name="_ftn6" title><span class="Heading3Spacing2pt"><sup><span style="mso-special-character: footnote; font-family: Times New Roman; mso-fareast-language: SR-CYR" lang="SR-CYR">[6]</span></sup></span></a><span lang="SR-CYR" style="font-family:&quot;Times New Roman&quot;;
mso-fareast-language:SR-CYR" class="Heading3Spacing2pt"> Родно место 
    Љубе Рабренавића.</span></p>
  </div>
</div>
<p>
<br>
<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_61.htm"><b>Prethodni dokument</b></a></TD>
<TD><a href="27_63.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
