<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_17.htm"><b>Prethodni dokument</b></a></TD>
<TD><a href="38_19.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-top:13.7pt;margin-right:0mm;
margin-bottom:0mm;margin-left:41.3pt;margin-bottom:.0001pt;text-align:center;
text-indent:-41.3pt;background:white"><b><span lang="SR-CYR" style="mso-ansi-language:
SR-CYR">POČETAK SUKOBA ČETNIKA I PARTIZANA</span></b><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="margin-top:9.6pt;margin-right:.7pt;margin-bottom:
0mm;margin-left:.95pt;margin-bottom:.0001pt;text-align:justify;text-indent:
38.65pt;line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Pre 
nego što pređemo na utvrđivanje međusobnih zločina da bi dokazali ko je 
otpočeo građanski rat na našem području, da vidimo šta napisaše autori. Na 
stranici 115. oni otkriše da je građanski rat na čačanskom području počeo 
9. jula 1941. godine ubistvom dvojice žandarma na granici Trbušana i Vranića, 
koje izvršiše partizani pod komandom Slavka Krupeža. Znači, građanski rat 
je počeo ubistvom osoba koje su bile u službi okupatora. Oni, dakle, ubistvo 
onih koji su u teškom vremenu služili tuđinu proglasiše za početak građanskog 
rata na području čačanskog kraja. Čudno! Neverovatno!<o:p>
</o:p>
</span></p>
<p class="MsoNormal" style="margin-right:.95pt;text-align:justify;text-indent:
39.6pt;line-height:13.2pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Nije 
poznato da neki narod, u bilo kojoj državi na svetu, nije kažnjavao svoje građane 
koji su se u nekom teškom vremenu za svoj narod stavili na stranu onoga ko je 
taj narod tlačio i ugrožavao.<o:p>
</o:p>
</span></p>
<p class="MsoNormal" style="text-align:justify;text-indent:10.0mm"><span lang="SR-CYR" style="mso-ansi-language:SR-CYR">Takvo 
praštanje u prošlosti nije činio ni naš narod. Da podsetimo autore, da je 
Karađorđe Petrović u vreme Prvog srpskog ustanka preduzimao najdrastičnije 
kazne protiv onih koji su pokušali da čine usluge Turcima. U članu 24. svog 
Zakona, da bi onemogućio saradnju sa Turcima uhoda i špijuna, predvideo je 
kazne: &quot;Koji bi se Srbin uhvatio i osvedočio da... špiunluk da... narod 
svoj izda, taj se kaštiguje, da mu se prebiju obe noge na dva mesta i obe ruke, 
i tako živ da se digne na kolo i da se ne skida dok kost traje&quot;.<sup>72<o:p>
</o:p>
</sup></span></p>
<p class="MsoNormal" style="text-align:justify;text-indent:10.0mm"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">72. Dr Gojko Desnica, &quot;Stvaranje srpske države u revoluciji 
1804-1815&quot;, Beograd, 1947, str. 405.<o:p>
</o:p>
</span></b></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Za 
ovakve drastične kazne niko Karađorđa nije osućivao, niti mu je pripisivao 
da je vodio bratoubilački rat. Suprotno od toga, naši istoričari ubistvo ovih 
saradnika okupatora okarakterisaše kao zločin i početak bratoubilačkog i građanskog 
rata, čime pokušvaju da amnestiraju saradnike okupatora i da ih prikažu kao 
komunističke žrtve.<o:p>
</o:p>
</span></p>
<p class="MsoNormal" style="margin-top:.5pt;margin-right:.5pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:38.65pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Ako 
su autori želeli da utvrde prave činjenice mećusobnih sukoba, nisu morali to 
da traže meću onima koji su stradali kao saradnici okupatora. Mogli su to da 
potraže meću dve ustaničke formacije. Sigurno da bi tu mogli naći odgovarajući 
i suštinski odgovor.<o:p>
</o:p>
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:39.1pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Pošto 
to oni nisu učinili, voljni smo da im mi tu pomognemo da bi začetak tih mećusobnih 
sukoba na pravi način otkrili. Evo nekih slučajeva začetka tih sukoba:<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">U 
selu Planinici kod Mionice, u noći izmeću 30. i 31. avgusta 1941. godine, 
jedna četnička jedidnica, kojom je komandovao lično Draža Mihailović, 
napala je vod partizana Valjevskog odreda, koji se nalazio u zgradi osnovne škole. 
U tom napadu ubijena su dva partizana. Povodom tog slučaja, a da ne bi došlo 
do većih mećusobnih sukoba, Miloš Minić, kao predstavnik partizana, 11. 
septembra posetio je Vrhovnu četničku komandu i tom prilikom se razgovaralo o 
tom slučaju. U vezi sa tim napadom Dragiša Vasić, tada član Vrhovne četničke 
komande, u jednoj svojoj izjavi je rekao da je to bio &quot;početak građanskog 
rata&quot;.<sup>73<o:p>
</o:p>
</sup></span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">73. Prof. dr Miodrag Zečević, &quot;Dokumenta sa suđenja Ravnogorskom 
pokre-tu, 10. juni - 15. juli 1946&quot;, Beograd, str. 240247.<o:p>
</o:p>
</span></b></p>
<p class="MsoNormal" style="text-align:justify;text-indent:38.9pt;line-height:
13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Na 
dan 22. septembra 1941. godine na mestu Ruja u Dučalovićima četnički vojvoda 
Milutin Janković, na svirep način, ubija Vojislava Pajića, zamenika komesara 
Dragačevske čete Odreda &quot;Dr Dragiša Mišović&quot;. Autori u svojim 
kazivanjima ovo ubistvo pravdaju urođenom naravi Jankovića, ali i njegovom osećajnošću 
zbog nepotrebnog stradanja njegovog sela, koje su Nemci bombardovali zbog napada 
na njihove jedinice od strane partizana prilikom njihovog povlačenja iz Požege, 
konstatujući: &quot;Vojno gledano akcija partizana bila je nepotrebna&quot;. 
Tragikomična je konstatacija da je ovaj zločinac izvršio ubistvo zbog 
stradanja njegovog sela, ako se zna da je on u tom svom selu palio domove svojih 
seljaka i ubijao svoje komšije i srodnike.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:36.95pt;
line-height:13.7pt;mso-line-height-rule:exactly;background:white"><span lang="SR-CYR" style="mso-ansi-language:SR-CYR">Bili 
su to ekscesi koji su od strane četnika izazvani u prvim danima ustanka iako su 
već bili postignuti sporazumi o zajedničkoj borbi protiv okupatora. 
Rukovodstva partizanskih odreda gasila su ove pojave i vodili računa da ne dođe 
do većih sukoba. Zna se da su povodom ovog slučaja Bogdan Kapelan i Milojko Ćirjaković 
održali sastanak sa Jovanom Bojovićem, komandantom Jeličkog četničkog 
odreda, da situaciju oko ubistva Pajića smire. Međutim, očito je, smirivanje 
da ne doće do međusobnih sukoba nije moglo dugo da se održi.<sup>74</sup> Ti 
sukobi nisu postojali samo zbog toga što su ova dva pokreta imali različite 
političke ciljeve i idejna stremljenja. Njihova razmimoilaženja bila su mnogo 
veća oko strategije borbe protiv okupatora. Poznato je da rukovodstvo četničkog 
pokreta nije bilo za aktivnu borbu. Njima je više odgovarala pasiva, uz, očekivanje 
da velike sile reše pitanje rata sa Nemačkom, pa i sudbinu naše zemlje. Nije 
im smetala ni postojeća vlast, koja je u službi okupatora. Čak su sa 
predstavnicima ove vlasti imali do-bre odnose i u svojim planovima ako bi došlo 
do oslobođenja nisu hteli tu vlast menjati. Suprotno tom stavu, partizani su 
služenje okupatoru smatrali izdajom naroda i hteli su da prilikom oslobođenja 
biraju druge organe vlasti.<o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:36.95pt;
line-height:13.7pt;mso-line-height-rule:exactly;background:white"><b><span lang="SR-CYR" style="font-size:10.0pt;mso-bidi-font-size:12.0pt;mso-ansi-language:
SR-CYR">74. &quot;Čačanski kraj u NOB- hronogogija događaja&quot;, str. 95; 
kazivanje Miloj-ka Ćirjakovića jednom od autora.<o:p>
</o:p>
</span></b></p>
<span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">Kada su nemačke jedinice pod stalnim pritiskom, 
isključivo partizanskih odreda, bile primorane da napuste neke gradove u 
zapadnoj Srbiji, Vrhovna četnička komanda bila je primorana da, pod pretnjom 
gubljenja podrške naroda, preuzme nešto aktivniju borbu protiv okuptora. 
Oslobođenjem Čačka obe vojne formacije su se suočile sa mnogo problema, koje 
su morale zajednički rešavati. Mogla se odmah uočiti različitost u pristupu 
tim problemima, da su razlike ogromne, što je ukazivalo da saradnja ne može 
dugo trajati. Dva nepomirljiva pokreta nisu mogla da uspostave čvršću 
saradnju. Svaka strana je pokušavala da za sebe ostvari veća prava, što je iz 
dana u dan slabilo i onako loše veze. Već početkom novembra sve spone koje su 
do tada postojale, bile su rasturene.</span>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_17.htm"><b>Prethodni dokument</b></a></TD>
<TD><a href="38_19.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

