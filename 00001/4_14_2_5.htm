<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRAŽE MIHAILOVI&#262;A - KNJIGA 1</b><br>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_4.htm"><b>Prethodni dokument</b></a></TD><TD><a href="4_14_2_6.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<p>
<b>BR. 5</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>IZVOD IZ KNJIGE PRIMLJENIH DEPEŠA ŠTABA DRAŽE MIHAILOVIĆA U VREMENU OD 1. DO 8. JANUARA 1943. GODINE</b><sup>1</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>1. januara 1943.</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<i>1 Od 222</i><sup>2</sup>: 89. 1.1. najhitnije. Kod mene stigao večeras Kapetan Glumac, načelnik štaba Bajov.<sup>3</sup> Upoznao me je detaljno sa situacijom. Turci<sup>4</sup> vrše ponovne pripreme za napad. Potpuno su zagospodarili čajničkim srezom i presekli veze sa višegradskom brigadom.<sup>5</sup> Kod Baja stigli Vojini i Bojovićevi<sup>6</sup> oficiri radi dogovora. Bajo ima samo 500 ljudi za odbranu fronta od Celebića do Drine. Prema njemu više od 1000 Turaka dobro naoružanih. Da održi sadašnji položaj neophodna mu je pomoć od 300 ljudi. Nast.
<br>&nbsp;&nbsp;&nbsp;&nbsp;<i>Od 222:</i> 90. nast. Koje treba najhitnije da mu pošalje Bojović ili Voja u selo Vikoč. Za održanje usamljenog sela Zaborka, Vukola Tomić treba hitno da pošalje bar 100 ljudi. U Zaborku se drži najhrabriji narednik Atanacković sa 80 ljudi (koji je dopratio čika Vasu<sup>7</sup> do Vas). Posle toga treba pripremati napad sa 4 strane radi definitivne likvidacije Turaka u čajničkom srezu. Napad izvesti odmah posle Božića, odnosno sredinom januara, čim se snage prikupe. Potrebno je najmanje 3000 ljudi za siguran uspeh. Voja bi trebao da da svojih 1.300. Bojović 600 svojih i Ružićevih.<sup>8</sup> Ostalo bi pronašli od Baja i sa drugih strana. Plan napada izradiću ja sutra, i predvideti detalj rada po danima.<sup>9</sup> Nast.
<br>&nbsp;&nbsp;&nbsp;&nbsp;<i>Od 222</i>: 91. Nast. Jer će trebati bar 3 dana za livkidaciju Turaka. Voja sa stanicom, pre napada treba da pređe u Celebić i da stupi sa mnom u vezu. Akciju bih mogao voditi ja preko Voje, a pod izne-tim uslovima. Primam odgovornost za uspeh. Molim za odgovor još sutra, 1. vog januara,<sup>10</sup> da odgovorim Glumcu. Preko Muse<sup>11</sup> gledaću da među Turke une-semo zabunu, da nas ne napadaju dok mi ne budemo gotovi. Pitanje muslimana moramo rešavati na razne načine u raznim krajevima.<sup>12</sup> Sandžaklije se moraju klati,<sup>13</sup> jer ako mi nećemo njih, oni će pokušati nas, dok ih još štiti okupator. Zato sada i žure. Cika Branko.<sup>14</sup>—
<br>&nbsp;&nbsp;&nbsp;&nbsp; 
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>2. januara 1943. god.</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<i>Od 222:</i> 93 nast. Da li se slažete sa mojim projektima, istrukcije za akciju<sup>15</sup> što vam je Ivanišević<sup>16</sup> sigurno izložio. Muslimani Vam šalju pozdravni telegram. Još su kod mene, i pišu rezoluciju.<sup>17</sup> Pored ovog prijateljstva, ja istovremeno radim detaljan plan za uništenje Turaka u čajničkom srezu. Ovo bi bila vrlo interesantna složena operacija i trajala bi 4 dana. Molim da je odobrite, snage juče javljene. Pozdrav Branko.—
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>3. januara 1943.</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<i>60 Od 222</i>: 96. 2.1. Danas dobiven izveštaj od poverljivog čoveka da Turci iz Čajniča sigurno održavaju veze sa komunistima iz Bosne, Glasinca, a u Bukovici kriju grupu od 20 crvenih. Do sada u Ćurevo i Zelengori nije bilo ništa. Naredio sam izviđanja. Depešu Vašu br. 11 ponvo proveriti pa mi predati, jer nije jasan tekst, posle ZNMKAXROX.<sup>18</sup> Izradio sam detaljan plan za napad na čajnički srez. Poslaću svima k-dtima i Vama po jedan primerak. Napad od Ustiprače nemoguć. Bajo će dati 1.000 ljudi, a 400 mu je stalno na položaju od Gole Jaho-rine do Ustikoline i Drine, već 4 meseca. Nast.
<br>&nbsp;&nbsp;&nbsp;&nbsp;<i>62 Od 222:</i> 98. Nast, Dinarci<sup>19</sup> ne drže front. Disciplina slaba, starešine se svađaju. Za operacije ne mogu dati više od 1.200 ljudi. Traže hitnu pomoć od Crnogoraca, jer se boje počesnog tučenja. Jevdja<sup>20</sup> obećao Dinarcima i našima zlatna brda, pa sada nastalo razočarenje kada došlo malo odavde<sup>,21</sup> a tetkići<sup>22</sup> nisu dali ni oružje ni municiju.<sup>23</sup> Ištvan kaže da ako tetkići slažu, a Crnogorci ne dođu, da će napustiti tetkiće i vratiti se u bazu preko Prozora. U dosadašnjim borbama ima 6 mrtvih i 3 ranjena. Jevđa javlja: komunisti uzeli Kupres,<sup>24</sup> opkolili Travnik i nadiru prema Bugojnu.
<br>&nbsp;&nbsp;&nbsp;&nbsp;<i>Od 222: 99</i>. Nast. Sutra putuje u Sušak zbog odobrenja prolaza za Crnogorce.<sup>25</sup> Verujem da je sve mnogo crnje pretstavljeno, da bi im cena bila veća. Rade po starom. Narediću mu potrebno, dok se Mitranović ne javi Ištvan<sup>26</sup> neka traži oružje i municiju i izvodi manje akcije za čišćenje terena. Mitra-nović je još na putu. Treba mu 10 dana da stigne do Drenovića<sup>27</sup> od svoje baze. Očekujem da se javi 5-tog ili 6-tog o.m. Momčilović prikuplja snage za napad na Šejkoviće. Biće teškoća, jer se ljudi ne odvajaju od svojih kuća. Ovu bolest je teško izlečiti, a mora se. Radim svim silama da uspostavimo sve veze. Nast.
<br>&nbsp;&nbsp;&nbsp;&nbsp;<i>Od 222</i>: 100. Nast. Telegraf isti mi ne dolaze. Simić<sup>28</sup> ostao sam, a rad se povećava. <i>Ako možete, pošaljite mi jednoga sa Pavlom</i><sup>29</sup> jer moramo raditi sa 2 stanice pošto ću imati vezu sa 8 stanica. Alfonso<sup>30</sup> javlja da mu puk. Božović<sup>31</sup> pravi velike teškoće i stvara novu organizaciju, a negira rad Alfonsa, a traži bezuslovno da mu se potčini. Sve ovo je u dogovoru sa đeneralom Blažom.<sup>32</sup> Molim da se oduzme ovlaštenje puk. Božoviću, jer će ovako nastati haos. Alfonsu sam naredio da produži rad po dosadašnjem, a veze sa Božovićem da prekine. Mitranović ima nadimak Hugo, ponavljam Hugo, a Momčilović Pašali, ponavljam Pašali. U buduće ću ih tako nazivati u depešama, a takođe i za sve naše upotrebljavati nadimke. Pozdrav Branko.—
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>4. januara 1943.</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<i>74 Od 222:</i> 102. Nast. Pašali zna sigurno da su boljševici tučeni od udruženih četnika i nemaca. Za veze činim sve što mogu. Vrlo je nezgodno što Crnogorci još ne polaze. Time se mnogo gubi. Osećam da je Ištvan počeo da gubi živce. Akcija će se otegnuti i na februar, a možda bi nam tada snage bile potrebnije na svom terenu. Tetkići otežu stvari sa proračunom. Ištvanu nisu ništa još dali. Treba ih pritegnuti. Povodom primedaba direktive odgovori-ću Vam sutra.<sup>33</sup> Branko.—
<br>&nbsp;&nbsp;&nbsp;&nbsp;<i>80 Od Ištvana: </i>9. 3. 1. Vaše naređenje Hercegovci
<br>&nbsp;&nbsp;&nbsp;&nbsp;i Bosanci izvršili. Zatekli smo ovde vojničku situaciju do te mere očajnu da bi svaki samostalni pokret sa našim snagama bio unapred osuđen na neuspeh, a čekanje dovodi trupe do moralnog rasula. Naš neuspeh zapečatio bi sudbinu čitave naše oslobodilačke borbe. Vaša odluka da dođu Crnogorci je pala.
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>5. januara 1943.</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<i>81 Od Ištvana</i>: 10. Juna meseca, sa našim prijateljima koji pretstavljaju ogromnu većinu Srba Bosne i Hercegovine, bezuslovno smo pristupili Vašem pokretu u punom uverenju da ćete nas Vi najbolje i najsigurnije doneti slobodi. I sad integralno verujemo u to, pa Vas molimo donesite definitivnu odluku da Crnogorci krenu ovamo. Ako to ne bude, naše narodne trupe koje se već krvavo bore i ginu, izložene su propasti, kao i ćela naša narodna stvar. Nast.
<br>&nbsp;&nbsp;&nbsp;&nbsp;<i>Od Ištvana:</i> 10. nast. Vojska je poslata u uverenju da će doći Crnogorci. Ne dođu li sva odgovornost za slom neće biti na nama nego na Vrh. Komandi. Ako donesete odluku regulisaćemo transport kod Italijana. Jevđević Grđić.<sup>34</sup>
<br>&nbsp;&nbsp;&nbsp;&nbsp;<i>Od Ištvana</i>: Nast. Imamo u rukama dokaze da su Crnogorci voljni i oduševljeni da krenu u Dinaru bez obzira morem ili suvim, a ne znam po čijoj se sitnoj računici oni ne upućuju ovamo, kad od njihovog hitnog dolaska zavisi biti ili ne biti čitave naše akcije.<sup>35</sup> Za slučaj da Crnogorce ne uputite, u najkraćem roku i najboljim putem skidam pred istorijom odgovornost za sudbonosne posledice, a koje snosi Vrhovna komanda. O Vašoj odluci izvestite me preko moje stanice koja se nalazi u blizini Rujna. Ištvan.—
<br>&nbsp;&nbsp;&nbsp;&nbsp;<i>105 Od 222:</i> 103. 4. I. Instrukcija sastavljena po po-
<br>&nbsp;&nbsp;&nbsp;&nbsp;dacima od Šoškića<sup>36</sup> pre odlaska Ivaniševića. Ovaj kod mene<sup>37</sup> malo ostao, te nisu vršene ispravke. Usmeno sam mu rekao da Vam objasni. Desna grupa Bjelajčeva<sup>38</sup> otpada. Prema Gospiću nema naših. Bjelajčeva glavna akcija da raščisti Drežnicu, inače nebi mogao nadirati ka Korenici. Zbog slabe kolone od Drniša, glavna kolona Crnogoraca produžava posle Glamoča ka Drvaru, ako stigne na vreme, i ako Ištvan dotle ne zauzme Drvar. Svakako, nadiranje Ištvana ka Drvaru i Petrovcu, ne može se početi, da bi sačekao Crnogorce, jer ovi imaju duplo duži pravac i glavne borbe u oblasti Livna i Glamoča.<sup>39</sup> Sve ovo moći će se koordinirati tek po stvarnom razvoju događaja. Slabija kolona, Pavlovih, treba da ide od Glamoča ka Mrkonjićgradu. Nast.
<br>&nbsp;&nbsp;&nbsp;&nbsp;<i>106 Od 222: </i>104. Nast. Leva kolona petog korpusa
<br>&nbsp;&nbsp;&nbsp;&nbsp;upućena je ka Glamoču, ali sam je prvobitno zadržao na Jastrebnjaku, jer nisam siguran da li će komandanti trgovci uopšte krenuti od svojih kuća. Mitranoviću sam naredio pre polaska sa Ozrena, da formira 3 kolone, ako bude snage. Desna da ide do Ključa na Klekovaču i Petrovac. Srednja od Mrkonjić Grada ka Glamoču, a leva od Jajca ka Livnu i Glamočkom Polju. Od instrukcije digao sam ruke posle vojvodine ostavke,<sup>40</sup> a Vama sam je poslao da Vam posluži za koncept, da naredite potrebno preko Ivaniševića.
<br>&nbsp;&nbsp;&nbsp;&nbsp;Odugovlačenje početka akcije i razvoj događaja zahtevaće izdavanje svakodnevnih naređenja putem radia. Čudi me da Vas Ivanišević nije o ovom izvestio kao i o detalju rada pojedinih kolona prema ciljevima. Nast.—
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>8. januara</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<i>205 Od Maria</i><sup>41</sup> Via — VR —. Gospodine Ministre
<br>&nbsp;&nbsp;&nbsp;&nbsp;9/1 Dragi Brate. Moj načelnik štaba saopštio mi je usmene poruke koje ste mi izvoleli uputiti. Primio sam Vaš odgovor prigodom moje ostavke, kao i ostale telegrame. Plemenito i patriotski i podhvat kap. Ivaniševića svatio sam pravilno kao i Vi, i nisam ga činio odgovornim. Sretan sam što u stvari gledate isto kao i ja. Pošto su najzad otkrivene zakulisne radnje izvesnih ljudi koji su želeli da između nas postave jaz, ja Vas nepokolebljivo uveravam. da više nema sile koja će me od Vas rastaviti. Grđić, koji se još zadržava u Splitu, vodi kampanju protiv organizacije i mrzi mene lično. Jevđević ga pomaže u tom poduhvatu.<sup>42</sup> Šta više bez mog odobrenja ga je vodio u Knin gde su imali izvesne razgovore sa tamošnjim političkim prvacima. Jevđević je usled toga sinoć pokušao da oštro kritikuje čak i Vas okrivljujući Vas što niste dozvolili da Crnogorci idu morem.
<br>&nbsp;&nbsp;&nbsp;&nbsp;<i>206 Od Maria:</i> Za izvanredne zasluge na bojnom polju u službi Kralju i Otadžbini unapredio sam u čin četničkog vojvode majora Baćovića, podarivši mu nadimak »Kalinovački Vojvoda Baćović«, a trupama kojima komanduje stavlja se na raspoloženje i spreman je da izvrši svako naređenje. Zahvaljujem na poruci koju ste mi izvoleli uputiti po majoru Baćoviću preko mog načelnika štaba kap. Ivaniševića koji se nalazi sa Baćovićem na terenu, a uspostavio sam čvršći kontakt. Pozdrav Mario.
<br>&nbsp;&nbsp;&nbsp;&nbsp;<i>207 Od Maria:</i> Nastavak br. 10. — Energično samsprečio ovaj pokušaj našto se Jevđević naglo razboleo, otišao u hotel, ako je verovati, leži bolestan. Dalje, Jevđević je, čim je otišao u Knin tražio od Vojvode Đujića da napiše i potpiše pristanak da se stavlja pod komandu Baćovića, pošto sam ja u ostavci. Đujić je ovo odobrio i o tome me usmeno izvestio. Imam u vidu Vaše naređenje da zbog sadanjih teških prilika treba prelaziti preko tih inacija ovih ljudi. Slažem se sa Vama da nije podesno sada vršiti Va-dukalan braću<sup>43</sup> sa ovim intrigama, međutim pre Vašeg odgovora ja sam Grđića razrešio dužnosti nacionalno političkog poverenika za Ličku oblast i to treba tako da ostane.
<br>&nbsp;&nbsp;&nbsp;&nbsp;Br. 10
<br>&nbsp;&nbsp;&nbsp;&nbsp;<i>208 Od Maria</i> nastavak dep. br. 11. — Vojvoda Đujić se žali da Baćović, na koga utiče Jevđević, šalje
<br>&nbsp;&nbsp;&nbsp;&nbsp;tajne telegrame u kojima prestavlja neverno stanje na terenu.<sup>44</sup> Đujić koji će u prestojećim operacijama povesti svojih 3.000 četnika dao mi je izjavu da će njegove trupe naučiti Baćovićeve kako se ratuje jer se istakao dnevnim borbama i prekalio, kako on sa starešinama tako i njegovi borci. I ova utakmica biće korisna. Potrebno je skrenuti pažnju Baćoviću da ne prima sugestije i savete Jevđevića, već da sluša moja naređenja.
<br>&nbsp;&nbsp;&nbsp;&nbsp;<i>209 Od Maria nast</i>. dep. br. 12: Za izvanredne zasluge u službi Kralju i Otadžbini unapredio sam u čin četničkih vojvoda Ostojića, Račića i Ivaniševića, i podario im nadimak: Ostojiću »Drinski«, Račiću »Pocerski«, Ivaniševiću »Dinarski«...
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<sup>1</sup><b class=medtxt> Original (pisan olovkom, ćirilicom^; u Arhivu VII, Ča, k. 289, reg.br. 5/1 (knjiga XXIX). Ova knjiga depeša (obična sveska) sadrži depeše četničkih- jedinica i komandanata upućenih Vrhovnoj komandi u vremenu od 26. decembra 1942 (depeše br. 4123—4147) do 9. januara 1943 (br. 1——235). Na margini pojedinih depeša dopisana su negde slova, a negdebrojevi, verovatno rukopis Draže Mihailovića, a negde majora MirkaLalatovića. Depeše čija sadržina nije od posebnog značaja za celinu sadržaja ove knjige, a odnose se na ishranu, odeću, naoružanje, formacije,stanje obučenosti, međusobne odnose, razne pritužbe, ili zahteve, čestitanja praznika, predloge za unapređenje, razna obaveštenja itd., redakcijane objavljuje, a svaka takva depeša biće označena sa tri tačke.</b>
<br>&nbsp;&nbsp;&nbsp;&nbsp;<sup>2</sup><b class=medtxt> Brojčana oznaka i šifra majora Ostojića - i Istaknutog dela Vrhovne komande.</b>
<br>&nbsp;&nbsp;&nbsp;&nbsp;<sup>3</sup><b class=medtxt> i <sup>6</sup> Odnosi se na Baja Nikića i Nikolu Bojovića. Vidi dok. br. 2.</b>
<br>&nbsp;&nbsp;&nbsp;&nbsp;<sup>4</sup><b class=medtxt> Naziv, koji su četnici upotrebljavali za pripadnike muslimanskenarodnosti.</b>
<br>&nbsp;&nbsp;&nbsp;&nbsp;<sup>5</sup><b class=medtxt> i <sup>9</sup> Vidi dok. br. 2.</b>
<br>&nbsp;&nbsp;&nbsp;&nbsp;<sup>7</sup><b class=medtxt> Odnosi se na Dragišu Vasića.</b>
<br>&nbsp;&nbsp;&nbsp;&nbsp;<sup>8</sup><b class=medtxt> Odnosi se na Ivana Ružica, kap. II kl. Ružić je u to vreme biokomandant 2. durmitorske brigade Durmitorskog korpusa.</b>
<br>&nbsp;&nbsp;&nbsp;&nbsp;<sup>10</sup><b class=medtxt> Vidi dok. br. 6.</b>
<br>&nbsp;&nbsp;&nbsp;&nbsp;<sup>11</sup><b class=medtxt> Fehim Musakadić, major.</b>
<br>&nbsp;&nbsp;&nbsp;&nbsp;<sup>12</sup><b class=medtxt> O stavu četničkog rukovodstva prema Muslimanima vidi knj. 1,dok. br. 1 i 34.</b>
<br>&nbsp;&nbsp;&nbsp;&nbsp;<sup>13</sup><b class=medtxt> Vidi dok. br. 34 i 102.</b>
<br>&nbsp;&nbsp;&nbsp;&nbsp;<sup>14</sup><b class=medtxt> Zaharije Ostojić.</b>
<br>&nbsp;&nbsp;&nbsp;&nbsp;<sup>15</sup><b class=medtxt> Vidi dok. br. 1.</b>
<br>&nbsp;&nbsp;&nbsp;&nbsp;<sup>16</sup><b class=medtxt> Radovan (pseudonim Mario), kapetan, načelnik Štaba Komandezapadnobosanskih, ličko-dalmatinskih i hercegovačkih vojnočetničkih odreda. Isti pseudonim je imao i Ilija Trifunović Birčanin.</b>
<br>&nbsp;&nbsp;&nbsp;&nbsp;<sup>17</sup><b class=medtxt> Reč je o rezoluciji Muslimanske nacionalne vojne organizacije od31. decembra 1942. u Rezoluciji njeni potpisnici izražavaju privrženostidejama četničkog rukovodstva o stvaranju zajedničke države pod dinastijom Karađorđevića. U ime izvršnog odbora rezoluciju su potpisali DrIsmet Popovac, Fehim Musakadić i Mustafa Pašić (Arhiv VII, Ča, k.226. reg. br. 8/7).</b>
<br>&nbsp;&nbsp;&nbsp;&nbsp;<sup>18</sup><b class=medtxt> Vidi dok. br. 6, depešu br. 11.</b>
<br>&nbsp;&nbsp;&nbsp;&nbsp;<sup>19</sup><b class=medtxt> Odnosi se na četničke jedinice Dinarske četničke divizije.</b>
<br>&nbsp;&nbsp;&nbsp;&nbsp;<sup>20</sup><b class=medtxt> Dobrosav Jevđević, vojvoda.</b>
<br>&nbsp;&nbsp;&nbsp;&nbsp;<sup>21</sup><b class=medtxt> Reč je o dolasku hercegovačkih četničkih jedinica u Dalmaciju iLiku, pod komandom majora Petra Baćovića. Vidi dok. br. 11.</b>
<br>&nbsp;&nbsp;&nbsp;&nbsp;<sup>22</sup><b class=medtxt> Četnički izraz za Italijane.</b>
<br>&nbsp;&nbsp;&nbsp;&nbsp;<sup>23</sup><b class=medtxt> Vidi dok. 61, 62.</b>
<br>&nbsp;&nbsp;&nbsp;&nbsp;<sup>24</sup><b class=medtxt> Napad na Kupres su 28/29. decembra 1942. izvršile jedinice 2.proleterske i 2. dalmatinske NOU brigade. Napad nije uspeo. Opširnije otome vidi tom IV, knj. 9, dok. br. 18.</b>
<br>&nbsp;&nbsp;&nbsp;&nbsp;<sup>25</sup><b class=medtxt> U Sušaku se nalazilo sedište italijanske 2. Armije.</b>
<br>&nbsp;&nbsp;&nbsp;&nbsp;<sup>26</sup><b class=medtxt> Petar Baćović.</b>
<br>&nbsp;&nbsp;&nbsp;&nbsp;<sup>27</sup><b class=medtxt> Uroš.</b>
<br>&nbsp;&nbsp;&nbsp;&nbsp;<sup>21</sup><b class=medtxt> Pavle, poručnik, radio-telegrafista u Istaknutom delu Vrhovne komande.</b>
<br>&nbsp;&nbsp;&nbsp;&nbsp;<sup>29</sup><b class=medtxt> U originalu je rečenica podvučena crvenom olovkom, a sa strane je istom olovkom, ćirilicom, Draža Mihailović dopisao: »Pevec daodredi telegrafistu, pored onog što ide sa Pavlovom stanicom«. JožefPevec, kap. I kl. u to vreme bio je komandant centra veze br. 1.</b>
<br>&nbsp;&nbsp;&nbsp;&nbsp;<sup>30</sup><b class=medtxt> Đorđe Radmilović (pseudonim Alfonso), kap. I kl., komandantDubrovačkog korpusa.</b>
<br>&nbsp;&nbsp;&nbsp;&nbsp;<sup>31</sup><b class=medtxt> Miro. Radio u četničkoj organizaciji na teritoriji Boke Kotorske.U 1944. bio je jedno vreme komandant Bokokotorskog korpusa.</b>
<br>&nbsp;&nbsp;&nbsp;&nbsp;<sup>32</sup><b class=medtxt> Đukanović, komandant nacionalnih trupa Crne Gore.</b>
<br>&nbsp;&nbsp;&nbsp;&nbsp;<sup>33</sup><b class=medtxt> i <sup>39</sup> Vidi dok. br. 1 i 6.</b>
<br>&nbsp;&nbsp;&nbsp;&nbsp;<sup>34</sup><b class=medtxt> Radmilo, nacionalno-politički poverenik za Liku.</b>
<br>&nbsp;&nbsp;&nbsp;&nbsp;<sup>35</sup><b class=medtxt> Vidi dok. br. 4, objašnjenje 3,</b>
<br>&nbsp;&nbsp;&nbsp;&nbsp;<sup>36</sup><b class=medtxt> David, konjički kapetan. Radio je na organizaciji četnika u Licii Gorskom kotaru. Vidi dok. br. 51.</b>
<br>&nbsp;&nbsp;&nbsp;&nbsp;<sup>37</sup><b class=medtxt> Ostojić se u to vreme nalazio u Kalinoviku, dok je Vrhovnakomanda bila u s. Lipovu (kod Kolašina).</b>
<br>&nbsp;&nbsp;&nbsp;&nbsp;<sup>38</sup><b class=medtxt> Slavko Bjelac (1. korpus).</b>
<br>&nbsp;&nbsp;&nbsp;&nbsp;<sup>40</sup><b class=medtxt> i 41 Reč je o vojvodi Iliji Trifunoviću Birčaninu.</b>
<br>&nbsp;&nbsp;&nbsp;&nbsp;<sup>42</sup><b class=medtxt> i <sup><sup>44</sup></sup> Vidi dok. br. 6.</b>
<br>&nbsp;&nbsp;&nbsp;&nbsp;<sup>43</sup><b class=medtxt> Tako piše u originalu.</b>
</p><CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_4.htm"><b>Prethodni dokument</b></a></TD><TD><a href="4_14_2_6.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body></html>
