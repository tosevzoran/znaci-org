<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_198.htm"><b>Prethodni dokument</b></a></TD>
<TD><a href="46_200.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading51" style="text-align: justify; line-height: normal; mso-pagination: widow-orphan lines-together; page-break-after: avoid; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><a name="bookmark163"><span lang="HR" style="mso-fareast-language:HR" class="Heading514">Posljednje  
borbe na liniji Carevdar - Križevci</span></a></p> 
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">&nbsp;<o:p>
</o:p> 
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Nakon  
izvršene smjene kod Malog i Velikog Grđevca, 12. proleterska NOU brigada  
povukla se u selo Topolovicu radi kraćeg odmora. Ali već sutradan pred zoru  
28. aprila dobila je zadatak da se prebaci preko Bilo-gore i izvrši smjenu 6.  
brigade 36. vojvođanske divizije u rejonu Vukosavljevica-Radetić brdo. Na toj  
liniji, još od januara 1945, neprijatelj je imao fortifikacijski dobro utvrđene  
položaje. Od 23,30 sati 28. aprila 12. proleterska i 4. udarna brigada 12.  
slavonske udarne divizije držale su položaj na dostignutoj liniji do 29.  
aprila kada su, oko 20,25 sati zajedno izvršile napad na neprijateljevu  
odbranu. Nakon žestoke borbe i jakog pritiska te dvije brigade, neprijatelj je  
izbačen s položaja i prisiljen na povlačenje.</span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Pod  
pritiskom 12. proleterske i 4. NOU brigade, neprijatelj se užurbano povlačio  
pravcem Botino brdo - Otrovanec - Sedlarica. Noću 29/30. aprila, 12.  
proleterska i 4. udarna brigada vodile su borbe na liniji: Pitomača - Trešnjevica  
- Otrovanec. Štabovi 12. proleterske i 4. udarne brigade nalazili su se iza  
streljačkog stroja svojih jedinica i znatno su doprinjeli povoljnom ishodu  
borbenih dejstava. U toku 30. aprila na položaju na zapadnom dijelu Sedlarice,  
nalazio se samo 1 bataljon 12. proleterske brigade, dok su se ostali bataljoni  
nalazili na odmoru, jer su se punih 60 sati nalazili u neprekidnoj borbi i marševima.<a style="mso-footnote-id: 
ftn1" href="#_ftn1" name="_ftnref1" title><sup><span style="mso-special-character:
footnote">[1]</span></sup></a> Dok su jedinice 3. jugoslovenske armije nezadrživo  
nadirale u pravcu Đurđevca i Koprivnice, oko 19,50 sati 30. aprila 1945.  
godine 4. slavonska udarna brigada oslobodila je Otrovanec. Prvi maj je 12.  
proleterska proslavila u selu Dinjevcu, Osječka u Sedlarici, a 4. brigada u  
Otrovanecu. Toga dana jedinice 12. slavonske udarne divizije nisu vodile borbu,  
sem patroliranja i neposrednog obezbjeđenja.</span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">U  
skladu sa zapovjesti Štaba 3. jugoslovenske armije, 12. divizija dobila je  
zadatak da nadire prema sjeverozapadu grebenom Bilo-gore sa zadatkom da presječe  
komunikaciju Bjelovar - Virje i da likvidira neprijateljevo uporište u selu  
Rakitnica i Hampovica. Taj zadatak izvršile su Osječka i 4. brigada u  
sadejstvu sa 33. divizijom 10. korpusa, dok se 12. proleterska nalazila u  
divizijskoj rezervi. U toku 3. maja neprijatelj je razbijen a postavljeni  
ciljevi su izvršeni. Jedinice 12. udarne divizije ovladale su komunikacijom  
Bjelovar - Virje, a neprijatelj je pretrpio gubitke od 7 poginulih i 30  
ranjenih. U toku 4. maja 12. proleterska dobila je zadatak da ovlada  
komunikacijom Carevdar - Križevci i da poruši željezničku prugu. Postavljeni  
ciljevi su izvršeni, a 12. udarna divizija imala je 9 poginulih i 16 ranjenih  
boraca. Jedinice 36. vojvođanske divizije zauzele su 5. maja Koprivnicu i produžile  
nastupanje prema Varaždinu.</span><span lang="HR" style="font-size:12.0pt"><o:p> 
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[1]</span></sup></i></span></a><span class="Footnote0"><i><span lang="HR" style="mso-fareast-language:HR">&gt; 
    Zbornik ..., tom V, knj. 39, dok. 85.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_198.htm"><b>Prethodni dokument</b></a></TD>
<TD><a href="46_200.htm"><b>Slede&#263;i dokument</b></a></TD></TR></TABLE></CENTER> 

</TD></TR></TABLE>

</body></html>

