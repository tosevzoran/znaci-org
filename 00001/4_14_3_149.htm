<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_148.htm"><b>Prethodni dokument</b></a></TD>
<TD><a href="4_14_3_150.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE ŠTABA VUČEDOLSKE BRIGADE OD 14. MAJA 
1944. KOMANDANTU GRAHOVSKOG BATALJONA ZA NAPAD NA JEDINICE NOVJ KOD VILUSA1</strong></p>
<p>KOMANDA&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>VUČEDOLSKE VOJNO-ČETNIČKE BRIGADE</p>
<p>Br. Služ.</p>
<p>14 maja 1944 godine</p>
<p>Položaj</p>
<p align="center">KOMANDANTU GRAHOVSKOG NACIONALNOG</p>
<p align="center">BATALJONA.—</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;POLOŽAJ</p>
<p>Prema dobivenim izveštajima, izviđanjima u toku 14 ov. rneseca, partizani 
se nalaze, na položajima: Timor2 — Bojanje Brdo — Zvek3, jačina tačno 
neispitana, otprilike oko 50—70 partizana4.</p>
<p>Naše jedinice nalaze se na položajima: Celina — Kur-ljaj5 — Podkurljaj 
— Zaguljski Krši — Bogomolje6 Lokane.</p>
<p>Obzirom da bi partizani u slučaju da ovladaju položajem: Bijela Gora — 
Lisac — Krnja Jela, ugrozili i onemogućili opstanak brigade u Grahovskoj 
dolini, potrebno je da se još odmah, od partizana oduzmu i sa njih partizani 
proteraju položaji: Timor — Bojanje brdo — Zvek.</p>
<p>U cilju izvršenja prednjeg,</p>
<p align="center">NAREĐUJEM:</p>
<p>Da se napad na navedene položaje izvede 15 maja t.g. tačno u 3 sata 
izjutra7 (posle ponoći), na sledeći način:</p>
<p>Komandant Grahovskog bataljona, sa dve čete napasti će u navedeno vrijeme 
položaj Timor i nastati da istim ovlada.</p>
<p>Po zauzeću Timora, napastiće na Bojanje brdo, sa još jednom četom, koja 
će do tada biti, kao rezerva i zatvarati pravac prema Zagulju i Krnjoj jeli.</p>
<p>Komandant Banjskog bataljona, tačno u tri sata da napadne partizane pravcem 
Lazina8 i kape9, stim što se kapama i uzvišenjem više Lazine treba što pre 
ovladati, a zatim sa navedenog uzvišenj a mitraljezima, tući Bojanje brdo, 
Zvek i prema Omutiću, te time potpomoći napad Grahovskog bataljona od južne 
strane, a pri zauzimanju Bojanja brda sadejstvovati i sa svim upotrebljenim 
delovima.</p>
<p>Komandant Rudinsko-Trepačkog bataljona, uputiće još večeras odeljenje sa 
lakim bacačem, i potrebnom količinom municije komandantu Grahovskog bataljona 
kojemu se isto pridaje radi lagšeg osvajanja navedenih položaja. Odeljenje teškog 
bacača izvešće komandant na podesnom mestu na prostoru Petkovići — Gornje 
polje10, sa kojega će moći tući položaje: Bojanje brdo — Zvek — Omutić. 
Gađanje sa bacačem otpočeti tek onda kada naše jedinice budu otpočele napad 
na Timor, pri tome strogo voditi računa da se gađaju samo položaji ispred naših 
jedinica, t.j. Bojanje brdo — Zvek — Omutić, i strogo voditi računa da se 
ne ugroze naši delovi od gađanja bacačem.</p>
<p>Po zauzimanju Timora i dalje komandant Grahovskog Bataljona obeležavaće 
Bijelom raketlom mesto do kojega je dospio, a kada bude podišao položajima 
koje bije teški bacač, daće crvenom raketlom znak, u pravcu partizana, što 
će biti znak da bacač netreba više da tuče taj položaj, već da promijeni i 
gađa sledeći. U koliko se borba produži i posle svanuća, može se putem 
kurira i dozivanjem obaveštavati Bacačko odeljenje gde da gađa.</p>
<p>U slučaju da se ovlada navedenim položajima, jedinice imaju ostati na 
istima do daljeg naređenja. A u slučaju da se ne uspije zauzeti ih, jedinice 
će se povući na današnje položaje, stim što će komandant bataljona 
ispaliti jednu zelenu raketlu, u pravcu partizana, kao znak da naše jedinice ne 
nastupaju već odstupaju.</p>
<p>Veza će se održavati kuririma i ugovorenim znacima, stim što će naši 
delovi na svakom od navedenih položaja u koliko ga zauzmu odmah zapaliti vatru.</p>
<p>Ugovoreni znak za ovu akciju biće: »Zubci«&nbsp;&nbsp;&nbsp; &nbsp;</p>
<p>Znak za raspoznavanje »Petar« Popuna hranom i municijom iz Grahova. Štab 
brigade biti će u Grahovu, gde se imaju slati i izveštaji i sve drugo.</p>
<p>Zastupa Komandanta,</p>
<p>poručnik Mih. Vujičić11</p>
<p align="center">Na izvršenje!</p>
<p align="center">M.P.</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 140, 
reg. br. 26/6 (CG-V-1462).</p>
<p>2&nbsp; i 3 »Timor« i »Zvek« na karti 1 : 100.000 nisu nađeni. Verovatno 
lokalni nazivi.</p>
<p>4&nbsp; Na položajima s. Nudo — Bojanje brdo (k. 1048) nalazio se 5. 
ba-taljon 2. dalmatinske NOU brigade, orijentisan za dejstvo prema Bijeloj gori. 
Tokom 15. maja imao je lakše sukobe sa četnicima i manjim delo-vima nemačkih 
i ustaških jedinica na prostoriji Bijela gora — Konjsko (tom III, knj. 7, 
dok. br. 324).</p>
<p>5&nbsp; i 6 »Kurljaj« i poslednja dva naziva na karti 1 : 100.000 nisu nađeni. 
Verovatno, lokalni nazivi.</p>
<p>7 Vidi dok. br. 164.</p>
<p>8 »Lazina« na karti 1 : 100.000 nije nađena.</p>
<p>9 »Kape« nejasno. Verovatno, lokalni naziv.</p>
<p>10 Verovatno se odnosi na Grahovsko polje, jer naziv »Gornje polje« na 
karti 1 : 100.000 ne postoji.&nbsp; &nbsp;</p>
<p>11 Mihailo.&nbsp;</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_148.htm"><b>Prethodni dokument</b></a></TD>
<TD><a href="4_14_3_150.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
