<html>
<head>
<meta http-equiv="Content-Type" content="text/html; charset=utf-8">

<title>Jozo Tomasevich: CETNICI U DRUGOM SVJETSKOM RATU 1941-1945</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jozo Tomasevich: CETNICI U DRUGOM SVJETSKOM RATU 1941-1945</b><br>


<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_34.htm"><b>Prethodni dokument</b></a></TD>
<TD><a href="40_36.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3 style="text-indent:10.0mm"><span lang="HR" style="mso-ansi-language:HR">ČETNICI 
STIČU LEGITIMNOST<o:p>
</o:p>
</span></h3>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Mihailovićevi 
četnici, shvaćeni kao snaga otpora u začetku, nisu prvih tjedana činili 
nikakav napor da stupe u kontakt s izbjegličkom vladom, očito zbog toga što 
su okrivljavali Simovićevu vladu i Vrhovnu komandu za ponizujuću predaju.<sup>78</sup> 
Ipak su do jula ili augusta Mihailović ili njegovi prijatelji stupili u neki 
dodir s jugoslavenskim predstavnicima u Istanbulu i to posredstvom povremenih 
putovanja poslovnih ljudi iz Srbije. Ti su izvori očito prenijeli vijest da 
ustanak koji je izbio nije pod vodstvom bivših oficira jugoslavenske vojske, već 
da ga zapravo vodi KPJ. Ti su izvještaji uredovno proslijeđeni britanskim 
vlastima i jugoslavenskoj izbjegličkoj vladi u Londonu. Izvještaji o ustanku 
pojavili su se i u kvislinškoj štampi u Beogradu, te u novinama raznih 
evropskih zemalja. O tome je 8. augusta izvijestio i Radio-Moskva. Službenu 
britansku reakciju na događaje u Jugoslaviji izrazio je </span>Hugh<span style="mso-ansi-language:
HR"> <span lang="HR">Dalton, član vlade odgovoran za SOE poslove, u augustu 
1941. kako slijedi:<o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Jugoslaveni 
(to jest jugoslavenska kraljevska vlada u egzilu), Ministarstvo rata i svi mi 
složili smo se da bi gerilske i sabotažne grupe koje sada djeluju u 
Jugoslaviji, trebale pokazati dovoljno aktivan otpor koji bi prouzročio trajno 
ometanje okupacionih snaga i spriječio njihovo smanjivanje. Ali te bi grupe 
morale ostati u ilegalnosti i izbjegavati svaki pokušaj da poduzmu dizanje 
ustanka u širokim razmjerima ili da povedu ambiciozne vojne operacije. To bi za 
sada moglo rezultirati samo oštrim represalijama i gubitkom naših ključnih 
ljudi. One bi trebale učiniti sve što je u njihovoj moći da pripreme široku 
podzemnu organizaciju spremnu da snažno udari kasnije, kad mi damo znak.<sup>79</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">78 
Marjanović, »Prilozi«, str. 196-197; Marjanović, <i>Ustanak 1941, </i>str. 
194-195.<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">79 
Ehrman, str. 77. Britanci su s tom politikom nastavili sve do kraja 1942, kad je 
njihova strategija na Sredozemlju došla do točke na kojoj bi se oružana borba 
u Jugoslaviji dobro poklapala s njihovim planovima.<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Jasno 
protivljenje izbjegličke vlade preuranjenom ustanku koji ne bi vodili 
kraljevski oficiri izrazio je u svom govoru jugoslavenskom narodu preko BBC-a 
12. augusta, i predsjednik vlade Simović. Svoj govor je zaključio ovako: »Kraljevska 
vlada zna da šaka nesavesnih ljudi današnjom preranom akcijom nanosi teške 
patnje narodu. Nevine žrtve koje Nemci danas streljaju, biće isto tako osvećene 
i na račun Nemaca i na račun onih koji čine da te žrtve padaju. Čas slobode 
je blizu, a prava vlada u Londonu daće signal kada će početi ponovna borba za 
slobodu.«<sup>80</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">80 
Kljaković, u <i>Politici, </i>30. </span><span style="font-size:7.0pt">X</span><span style="font-size:
7.0pt;mso-ansi-language:HR"> <span lang="HR">1970.<o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Ovaj 
savjet ustanicima da trebaju čekati na znak iz Londona ponavljat će se kao 
refren u porukama koje će vlada slati u Jugoslaviju, a kao što će se vidjeti, 
to se u potpunosti slagalo s Mihailovićevim pogledima.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Po 
nalogu britanskih i jugoslavenskih vojnih i obavještajnih nadleštava, jedna 
grupa oficira napustila je 13. septembra Kairo i odletjela na Maltu. Prvi 
zadatak misije bio je da iznađe što se to događa u Jugoslaviji. Dobili su 
naređenje da uspostave kontakt s ustanicima i izvijeste o zbivanjima. Grupu su 
sačinjavali kapetan Duane T. (</span>Bill<span lang="HR" style="mso-ansi-language:HR">) 
</span>Hudson<span lang="HR" style="mso-ansi-language:HR"> iz SOE, dva 
jugoslavenska zrakoplovna majora, Mirko Lalatović i Zaharije Ostojić (obojica 
Crnogorci), i rezervni zrakoplovni narednik Veljko Dragićević koji je rukovao 
radio-stanicom. Kapetan </span>Hudson<span lang="HR" style="mso-ansi-language:HR">, 
koji je u Jugoslaviji bio poznat i pod svojim ratnim nadimkom »Marko«, bio je 
prije rata rudarski inženjer u britanskom rudniku antimona Zajača, u zapadnoj 
Srbiji, ali je u mjesecima što su prethodili napadu na Jugoslaviju radio za 
beogradski centar SOE. Govorio je tečno srpsko-hrvatski. </span>Hudson<span lang="HR" style="mso-ansi-language:
HR"> i dva jugoslavenska oficira imali su u Kairu odvojene sastanke, svaki sa 
svojim pretpostavljenima, i ponijeli su u Jugoslaviju svaki svoju šifru. Grupa 
je s Malte otplovila podmornicom i iskrcala se na crnogorskoj obali 22. 
septembra.<sup>81</sup> Ubrzo su susreli odred crnogorskih partizana koji su ih 
otpratili do partizanskog štaba za Crnu Goru, gdje su susreli i Milovana Đilasa, 
delegata partizanskog Vrhovnog štaba. Otuda je </span>Hudson<span lang="HR" style="mso-ansi-language:HR"> 
poslao svojim pretpostavljenima neke izvještaje koji su govorili u prilog 
partizanima i njihovoj organizaciji u velikom dijelu Crne Gore koji su 
kontrolirali. Poslije su </span>Hudson<span lang="HR" style="mso-ansi-language:HR"> 
i Ostojić (Lalatović i Dragićević putovali su sporije i odvojeno) u pratnji 
partizanskog komandanta majora Arse Jovanovića otišli u Vrhovni štab NOPOJ u 
Užice u zapadnoj Srbiji. Tamo su susreli Tita.<sup>82</sup></span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">81 
Zbornik DNOR, </span></i><span lang="HR" style="font-size:7.0pt;mso-ansi-language:HR">tom 
</span><span style="font-size:7.0pt">II, </span><span lang="HR" style="font-size:7.0pt;
mso-ansi-language:HR">sv. 2, str. 209; Deakin, </span><i><span style="font-size:7.0pt">The 
Embattled Mountain, </span><span lang="HR" style="font-size:7.0pt;mso-ansi-language:HR">str. 
126, 129, 131, 138; </span></i><span lang="HR" style="font-size:7.0pt;mso-ansi-language:HR">(prevedeno 
na hrvatsko-srpski kao <i>Bojovna planina). </i></span><span style="font-size:
7.0pt">Sweet-Escott, </span><span lang="HR" style="font-size:7.0pt;mso-ansi-language:
HR">str. 96. konspirativno ime Hudsonove misije i njegove radio-veze s 
Britancima u Kairu bilo je <i>»Bullseje«. </i>Istom vezom prenošene su i 
poruke između Mihailovića i vlade u izbjeglištvu, ali su sve poruke koje je 
Mihailović slao svojoj vladi britanskim kanalima nosile konspirativni naziv </span><i><span style="font-size:7.0pt">Villa</span><span style="font-size:7.0pt;
mso-ansi-language:HR"> </span><span style="font-size:7.0pt">Resta</span><span lang="HR" style="font-size:7.0pt;mso-ansi-language:HR">. 
The Četniks, </span></i><span lang="HR" style="font-size:7.0pt;mso-ansi-language:HR">str. 
83.<span style="letter-spacing:-.5pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">82 
Deakin daje potpuni opis Hudsonovog putovanja s obale do Užica u </span><i><span style="font-size:
7.0pt">The Embattled Mountain, </span></i><span lang="HR" style="font-size:7.0pt;
mso-ansi-language:HR">str. 131-134. Vidi također Leković, »Boravak britanske 
vojne misije na oslobođenoj teritoriji Crne Gore i jugoistočne Bosne«, str. 
301-302.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">U 
međuvremenu </span>je<span style="mso-ansi-language:HR"> <span lang="HR">14. </span></span>septembra<span lang="HR" style="mso-ansi-language:HR"> 
britanska radio-.služba. na .Malti., uhvatila poruku iz Mihailovićevog štaba 
koji se identificirao i proslijedila ju, kako je zatraženo, jugoslavenskoj 
vladi u Londonu.<sup>83</sup> U odgovoru, Britanci su obećali da će Mihailoviću 
poslati pomoć. </span>Hudson<span lang="HR" style="mso-ansi-language:HR"> je 9. 
oktobra radiom primio iz Kaira instrukcije da bez odlaganja krene Mihailoviću u 
Srbiju jer mu treba sigurna šifra,<sup>84</sup> pa su tako nakon kratkog 
boravka u Užicu </span>Hudson<span lang="HR" style="mso-ansi-language:HR"> i 
Ostojić produžili za Ravnu Goru. Tamo su stigli oko 25. oktobra, a kasnije im 
se pridružio i Lalatović.<sup>85</sup> Do tog vremena Mihailović je već imao 
kontakt s Londonom i saznao je da su Britanci odlučili da ga priznaju kao 
jedinog legitimnog komandanta snaga otpora u Jugoslaviji i da će mu poslati 
pomoć. To je bila prekretnica u životu Mihailovićeve organizacije. Od tog časa 
pa nadalje, četnici su bili organ jugoslavenske vlade u izbjeglištvu. 
Britanska vojna misija poslana je ü njihov štab i to je četnicima donijelo 
veliki prestiž; bio je to vidljiv izraz da su i službeno postali dio Saveznika 
koji se bore protiv Osovine. Ovakva vrsta priznanja i podrške bila je Mihailoviću 
neobično važna, osobito sada kad je bio suočen ne samo s njemačkom 
okupacionom vojskom i srpskim kvislinškim snagama, već i s borbom kojom su 
rukovodili komunisti, s partizanima.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;letter-spacing:-.2pt;mso-ansi-language:HR">83</span><span lang="HR" style="font-size:7.0pt;mso-ansi-language:HR"> 
Za način na koji je uspostavljen taj kontakt i o provjeravanju autentičnosti 
radio-signala iz Jugoslavije, vidi Radoje L. Knežević »Jugoslovenska vlada i 
Draža Mihailović«, <i>Poruka, </i>br. 8, str. 5-14, osobito str. 6-7.</span><span lang="HR" style="mso-ansi-language:
HR"><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span style="font-size:7.0pt">84 
The Embattled Mountain, </span></i><span lang="HR" style="font-size:7.0pt;mso-ansi-language:HR">str. 
130-131.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Priznanje 
Mihailovića od strane izbjegličke vlade i Britanaca za vođu oružanog otpora 
u zemlji imalo je nekoliko drugih posljedica koje su četnicima išle u prilog. 
Prvo, Mihailovićeva brza unapređenja između decembra 1941. i juna 1942. 
godine do najvišeg generalskog čina, i postavljanje za ministra vojske, 
mornarice i zrakoplovstva u izbjegličkoj vladi u januaru 1942, a u junu 1942. 
za načelnika štaba Vrhovne komande, koja je formalno time iz Egipta prenesena 
natrag u zemlju. To mu je omogućilo da u izvjesnoj mjeri kontrolira četničke 
i pročetničke grupe otpora koje su se drugom polovinom 1941. javile bez 
ikakvog sudjelovanja četnika iz Srbije, i u pravilu u uskoj vezi s partizanima, 
u Crnoj Gori, Bosni i Hercegovini, sjevernoj Dalmaciji, jugozapadnoj Hrvatskoj 
(u Lici, na Kordunu i Baniji), a do neke mjere čak i u Sloveniji. Još je više 
dobio na prestižu kad su jugoslavenska i britanska propaganda stvorile od njega 
heroja u protivosovinskom svijetu. Drugo, Mihailović je imao monopol u 
kontaktima sa zapadnim Saveznicima, a preko izbjegličke vlade i normalan 
kontakt sa Sovjetskim Savezom, dok se zapadni Saveznici uopće nisu osvrtali na 
partizane, iako su oni bili jedina snaga koja je aktivno nastavljala s borbom 
protiv Osovine i domaćih kvislinga.<sup>86</sup> Treće, isključivo su četnici 
primali skoro dvije godine ono malo materijalne i financijske pomoći koju su 
Britanci i vlada u izbjeglištvu mogli poslati. Svi ti faktori zajedno pojačali 
su unutrašnju političku poziciju četnika među Srbima i u Crnoj Gori, a 
istovremeno su stvarali teškoće za političku poziciju partizana.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><i><span lang="HR" style="font-size:7.0pt;mso-ansi-language:HR">85 
Zbornik DNOR, </span></i><span lang="HR" style="font-size:7.0pt;mso-ansi-language:HR">tom 
</span><span style="font-size:7.0pt">II, </span><span lang="HR" style="font-size:7.0pt;
mso-ansi-language:HR">sv. 2, str. 209. Major Ostojić je kasnije postao šef 
operativnog, organizacionog i obavještajnog odjela Mihailovićevih snaga, a 
major Lalatović postao je član četničke Vrhovne komande. Narednik Dragićević 
ostao je u Užicu još nekoliko dana i, kako su četnici tih dana napali Užice, 
odlučio je da ostane s partizanima. Postao je glavni Titov radiotelegrafist i 
dobio čin majora. Poginuo je prilikom njemačkog desanta na Drvar, 25. maja 
1944.<span style="letter-spacing:-.2pt"><o:p>
</o:p>
</span></span></p>
<span lang="HR" style="font-size:7.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">86 Do oktobra 1942. BBC u svojim emisijama uopće nije spominjao 
partizane; kad ih je počeo spominjati, Mihailović se razjario jer je to 
smatrao »ugrožavanjem svojeg prava da bude voda otpora«. Deakin, </span><i><span style="font-size:7.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:EN-US;mso-fareast-language:EN-US;
mso-bidi-language:AR-SA">The Embattled Mountain, </span></i><span lang="HR" style="font-size:7.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">str. 182.</span>
<p>
<br>
<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_34.htm"><b>Prethodni dokument</b></a></TD>
<TD><a href="40_36.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

