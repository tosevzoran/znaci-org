<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_194.htm"><b>Prethodni dokument</b></a></TD>
<TD><a href="46_196.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading231" style="text-align: justify; line-height: normal; mso-pagination: widow-orphan lines-together; page-break-after: avoid; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><a name="bookmark159"><span lang="HR" style="mso-fareast-language:HR" class="Heading230">Proboj  
u istočnu Slavoniju preko komunikacije Kutjevo - Pleternica</span></a></p> 
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">&nbsp;<o:p>
</o:p> 
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Oko  
16 sati 13. aprila 1945. godine 12. proleterska NOU brigada izvršila je pokret  
za selo Ramanovce, mjesto koncentracije 12. i 40. divizije. Proboj u istočnu  
Slavoniju izvršen je pravcem: Ramanovac - Šumanovce - Zarilac - Knežci - Bilač  
- greben Dilja do kote 407 i, dalje, preko Čenkova, Milinaca, Paučja,  
Drenjskog Slatinika, Ostrošinca, Kršinca i Stipanovca kod Našica. Na čelu  
kolone za proboj u ulozi prethodnice nalazila se 18. NOU brigada a glavnu kolonu  
sačinjavale su 16. Virovitička i Češka brigada 12. divizije sa Štabom  
Korpusa i njegovim pozadinskim dijelovima. Na začelju glavne kolone maršovala  
je 12. proleterska NOU brigada u ulozi zaštitnice. Prilikom prelaska preko  
komun<span style="mso-bidi-font-style:italic">ikacije Kutjevo - Pleternica, oko  
6 sati 14. aprila 1945. naišla je neprijateljeva motorizovana kolona. Štab 12.  
proleterske brigade odmah je angažovao svoj 2. i 5. bataljon i, u sadejstvu sa  
1 bataljonom 4. brigade, izvršen je napad na tu kolonu.</span></span><span lang="HR" style="mso-bidi-font-style:italic"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Nakon  
2 sata žestoke borbe neprijateljeva kolona je, uglavnom, uništena. Zapaljeno  
je 36 kamiona, a neprijatelju su naneseni osjetni gubici u živoj silf i ratnom  
materijalu. Imao je 132 izbačena iz stroja, od čega 63 poginula i 69 ranjenih.  
Poslije izbijanja na liniju Drenjski Slatinik u neposrednoj blizini Đakova, 12.  
proleterska učestvovala je u napadu na neprijateljevu kolonu koja se povlačila  
komunikacijom Bračevci - Podgorje. Brigada je razbila neprijatelja i  
organizovala gonjenje sve do linije: Podgorač - Ostrošinci. Četrdeseta  
slavonska divizija izbila je, takođe na liniju Podgorač - Ostrošnici - Kršinci,  
gdje se sukobila sa neprijateljevim snagama koje su se povlačile iz Osijeka i  
Đakova. Na komandantskoj osmatračnici kod Podgorača, 15. aprila 1945. teže  
je ranjen komandant 6. korpusa, </span><span style="font-size:12.0pt;mso-ansi-language:EN-US" class="Bodytext30">general</span><span lang="HR" style="font-size:12.0pt" class="Bodytext30">-</span><span style="font-size:12.0pt;mso-ansi-language:EN-US" class="Bodytext30">major</span><span style="font-size:12.0pt" class="Bodytext30">  
</span><span lang="HR" style="font-size:12.0pt;mso-fareast-language:
HR" class="Bodytext30">Veljko Kovačević, Sutradan, 16. aprila oko 8 sati kod  
Đakovičke satnice, zapadno od Đakova, susreli su se borci 1. proleterske i  
12. slavonske proleterske brigade. Pošto su međusobno izmjenjali znake  
prepoznavanja, oni su se izljubili i prisjetili prvog susreta u centralnoj  
Bosni, januara 1944. za vrijeme neprijateljeve ofanzive u najsurovijim uslovima  
zime i dubokog snijega. Sada je susret bio prijatniji, jer je bilo poljeće i  
vodile su se završne borbe za oslobođenje Jugoslavije.</span><span lang="HR" style="font-size:12.0pt"><o:p> 
</o:p>
</span></p>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_194.htm"><b>Prethodni dokument</b></a></TD>
<TD><a href="46_196.htm"><b>Slede&#263;i dokument</b></a></TD></TR></TABLE></CENTER> 

</TD></TR></TABLE>

</body></html>

