<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 4</b><br> 

<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_14.htm"><b>Prethodni dokument</b></a></TD>
<TD><a href="4_12_4_16.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ VOJNOPRIVREDNOG ŠTABA JUGOISTOKA OD 18. 
JANUARA 1944. VOJNOPRIVREDNOM ŠTABU VERMA-HTA O RADU VOJNOPRIVREDNOG RUDARSKOG 
BATALJONA JUGOISTOKA U DECEMBRU 1943. GODINE1</strong></p>
<p align="center">Vojnoprivredni štab Jugoistoka</p>
<p align="center">Gr. Fu2 Br. B. pov. br. 188/44</p>
<p align="center">Beograd, 18. januar 1944.</p>
<p align="center">G/Hu3</p>
<p align="center">POVERLJIVO!</p>
<p align="center">Ia/73</p>
<p align="center">Vojnoprivrednom štabu u OKW&nbsp;Ia/73</p>
<p align="center">— Z4 —</p>
<p align="center">— Inl.5 —</p>
<p align="center">OKW/W Stb7</p>
<p align="center">25. jan. 1944</p>
<p align="center">Az.</p>
<p align="center">Br. pov. 296/44. Anl. 1</p>
<p align="center">Pred. Vojnopr.8 rudarski bat. Jugoistoka.</p>
<p align="center">U prilogu dostavlja se izveštaj o radu bataljona za mesec 
decembar 1943.</p>
<p align="center">Načelnik Vojnoprivrednog štaba Jugoistoka</p>
<p align="center"><strong>Braumile</strong>r9</p>
<p align="center">1 prilog</p>
<p>Vojnoprivredni rudarski bataljon Jugoistoka</p>
<p>Odelj. Ia 47/44. Br. B. pov.1</p>
<p>O. U. 15. januar 1944.</p>
<p>83/44</p>
<p>&nbsp;</p>
<p align="center">Izveštaj o radu br. 3</p>
<p align="center"><em>za mesec decembar 1943.</em></p>
<p><em>1.) 1. četa Mesto razmeštaja Bor (bakar)</em></p>
<p>Brojno stanje: 2 ofic. 18 podof. 225 vojnika</p>
<p><em>a) Stručna delatnost</em></p>
<p>Ukupna eksploatacija na dnevnom i dubinskom kopu, u odnosu na novembar, u 
izveštajnom mesecu i dalje je prilično opala.</p>
<p>Iskopano novembra 40 422 t</p>
<p>Iskopano decembra 30 356 t</p>
<p>Ukupno : 10 066 = ./. 24,9%</p>
<p>Na ovakav razvoj uticalo je to što, zbog situacije u pogledu električne 
energije (razaranje rudnika uglja Srpski Balkan), dnevni kop Coka Dulkan nije 
radio ceo decembar. Uz to se postavlja i pitanje radne snage koja iz meseca u 
mesec postaje sve traženija. To pokazuju sledeće brojke: Radnika u oktobru 2 
488</p>
<p>Radnika u novembru 2 308</p>
<p>Radnika u decembru 2 069</p>
<p>Na ovaj problem će se naročito ukazati u prilogu.10 U dubinskom kopu Coka 
Dulkan, gde je 1. č. sada kao i pre u prvom redu angažovana, i tamo je 
eksploatacija opala ali samo neznatno.</p>
<p>Novembra 12 609 t</p>
<p>Decembra 11 399 t = ./. 9,6% (porast septembar — decembar 92%)</p>
<p>Celokupna produktivnost dubinskog kopa Coka Dulkan, koja je srazmerno opala 
za 1,5%, ipak je veća za 83% nego produktivnost u avgustu. Sada se prvi put 
posle angažovanja 1. čete na dubinskom kopu Coka Dulkan, posle priličnog 
porasta produktivnosti u mesecima od septembra do novembra, može konstatovati 
malo opadanje. Ova činjenica objašnjava se već u poslednjem izveštaju 
iznetim stanjem, da je zbog nedostatka radne snage manipulisanje ljudstvom jako 
zaostalo, te se zbog toga smanjio potreban broj radnika za radove na stvarnom vađenju 
rude. Shodno tome, smanjio se i broj smena bušilica koje je četa angažovala.</p>
<p>Novembra 22</p>
<p>Decembra 18,1.</p>
<p>Učinak bušilica po maš. smeni je u porastu i to:</p>
<p>Novembra 13,14 m</p>
<p>Decembra 15,45 m = + 17,6%</p>
<p>Postupak da se više pažnje posveti podesnom određivanju bušotina nego 
broju probijenih metara, pokazao je i u izve-štajnom periodu dobre rezultate. 
Četa je po izbušenom metru iskopala 1037 kg rude nasuprot 667 kg koliko su 
iskopali domaći radnici, to znači 2 140 ms rude po svakoj nemačkoj smeni bušaća 
naspram 1 872 m3 rude po svakoj srpskoj bušačkoj smeni. Naročito je značajno 
da je ovim načinom ušteđen skupocen materijal za bušenje i eksploziv. 
Pripremni radovi koji su neophodni za osiguranje buduće eksploatacije izvršeni 
su povećanim radnim učinkom. Pri ovim teškim radovima, npr. otvaranje rudne 
žile, kao naročito korisno pokazalo se angažovanje nemačkih grupa, usled 
velikog nedostatka domaćih stručnih radnika.</p>
<p><em>b.) Vojna obuka</em></p>
<p>Četa je u decembru bila oslobođena akcija protiv partizana kako bi se 
izbegli gubici radnih smena. Ostala obuka sprovedena je na osnovu plana obuke i 
stanje obučenosti provera-vano je davanjem uzbuna i smotrama.</p>
<p><em>c.) Izrada objekata za zaštitu</em></p>
<p>Preduzete su mere da se izgradi jedna galerija za zaštitu od napada iz 
vazduha.</p>
<p>II.) 2. četa</p>
<p><em>Stručna delatnost</em></p>
<p>1) Grupa Mačkatica (molibden)</p>
<p>Brojno stanje: 1 ofic. 8 podof. 68 vojnika U izveštajnom periodu 
eksploatacija rude opala je od 9 200 na 6600 t. Ovo smanjenje treba isključivo 
dovesti u vezu sa prestankom rada električne centrale (nedostatak uglja). Samo 
16 dana moglo se raditi punim kapacitetom. Gubici u eksploataciji rude 
prouzrokovani ovim slučajem procenjuju se na najmanje 5 000 t.</p>
<p>Članovi grupe u prvom redu su angažovani kao nadzornici i predradnici za većinu 
nekvalifikovanog ljudstva. Učinak kopanja pijucima povećao se i to od 1,4 t na 
1,6 t na čoveka i smenu = 14%. Takođe i celokupan učinak je u lakom porastu. 
I u Mačkatici nemački vojnici postigli su značajne uspehe u iznalaženju 
kopova i u uzvisinskim probojima. U slučaju da električna centrala opet radi 
punim kapacitetom, treba u sledećim mesecima računati sa daljim osetnim 
porastom novembarske produkcije.</p>
<p>2.— Grupa Trepča (olovo, cink)</p>
<p>Brojno stanje: 4 podof. 45 vojnika.</p>
<p>Sa 33 623 t eksploatacija je nešto iznad rezultata prošlog me-seca. Učinak 
kopanja pijucima i ukupan učinak su uglavnom na istom nivou.</p>
<p>Članovi grupe su pretežno angažovani u iskopavanju a preuzeli su i obučavanje 
zarobljenika za rad sa bušilicama.</p>
<p>3) Grupa Raduša (Rada) (hrom)</p>
<p>Brojno stanje: 1 ofic. 5 podof. 67 vojnika Eksploatacija je u mesecu decembru 
porasla od 2000 na 2100 t. Učinak kopanja pijucima nemačke grupe je oko 33% 
iznad srpskog. Spoljni i pripremni radovi obavljaju se u povećanom obimu.</p>
<p>U rudniku Orašje za poslovođu pogona postavljen je jedan pripadnik grupe.</p>
<p>4.) Grupa Jezerina (hrom)</p>
<p>Brojno stanje: 3 podof. 36 vojnika</p>
<p>Eksploatacija je od 2 800 t u novembru opala na 2 400 t u decembru. Opadanje 
proizvodnje dovodi se u vezu s tim što su, zbog vremenskih prilika, dnevni kop 
sredinom decembra a 26. 12. i dubinski kop (zavejane galerije) morali prestati 
sa radom. Učinak kopanja pijucima po glavi radnika i smene povećao se od 1,40 
t na 1,97 t = 40%.</p>
<p><em>b) Vojna obuka</em></p>
<p>Obučavanje pojedinih grupa je nastavljeno, pojedini vojnici upoznati su sa 
terenom i sa naročitim uslovima u pogledu dejstva. Grupa Mačkatica učestvovala 
je za vreme božičnih praznika u jednoj bugarskoj operaciji protiv partizana. 
Bugarski bataljon nije ispunio očekivanja koja su u njega polagana. 5 
pripadnika grupe Makčatica palo je u zarobljeništvo i do sada još nisu oslobođeni. 
Uostalom, nemačka strana nema drugih gubitaka.</p>
<p><em>c) Izrada objekata za zaštitu</em></p>
<p>Koliko god je materijalna situacija omogućavala, osiguranja su dalje pojačavana.</p>
<p>III.) 3. četa Mesto razmeštaja Zajača (antimon)</p>
<p>Brojno stanje: 1 ofic. 17 podof. 119 vojnika.</p>
<p><em>a)Stručna delatnost</em></p>
<p>Eksploatacija rudnika u mesecu decembru povećala se dalje na 2174 t. Grupa 
je, pre svega, povećanim učinkom bila an-gažovana u iskopavanju.</p>
<p>septembar decembar učinak pijucima 1,58 2,25 X 35%</p>
<p>učinak podzemnog kopa 0,29 0,42 X 30%</p>
<p>ukupni učinak 0,26 0,36 X 28%</p>
<p>Ovaj značajan porast učinka postignut je, u prvom redu, koncentracijom na 
veće eksploatacione rejone. Značajna razlika između učinka kopanja pijucima 
i učinka podzemnog kopa objašnjava se velikim opterećenjem unutrašnjeg 
prevoza koji se odvija pod teškim okolnostima. Poboljšanje se očekuje tek 
onda kad se novi delovi rudnika budu mogli bolje koristiti. U izveštajnom 
periodu već su započeli odgovarajući istraživački radovi. Topionica i 
separacija bili su oko 2 nedelje van pogona zbog prekida u proizvodnji električne 
energije (nestašica nafte). Uprkos tome uspelo je intenziviranjem nadzora prilično 
da se poveća količina koja je prošla kroz separaciju, u odnosu na protekle 
mesece.</p>
<p>u oktobru 1430 t</p>
<p>u novembru 1880 t</p>
<p>u decembru 2680 t</p>
<p>Pored nadzornog osoblja, u separaciji i topionici bilo je preko dana angažovano 
sa najboljim uspehom 20 pripadnika čete kao stručnjaci u radionicama.</p>
<p><em>b) Vojna obuka</em></p>
<p>Aktivnost bandi u rejonu Zajače se povećala. Akcije prilikom raznih prepada 
u okolini bile su povezane sa daljom planskom obukom.</p>
<p><em>c) Izrada objekata za zaštitu</em></p>
<p>Usled nedostatka bodljikave žice, još uvek nije mogla biti dovršena žičana 
prepreka započeta u novembru. Patrolna služba morala se pojačati zbog 
aktivnosti partizana.</p>
<p>Izveštaj za novu grupu Lisa,11 koja je početkom decembra formirana 
(antimon, brojno stanje: 1 ofic. 5 podof. 15 vojnika) još nije prispeo, jer je 
grupa poslednjih dana bila zauzeta borbama sa jakim bandama. Napadi na rudnik i 
na topionicu do sada su uspešno odbijeni. Nemačka strana do sada nije imala 
gubitaka.</p>
<p>IV.) 4. četa</p>
<p><em>a) Stručna delatnost</em></p>
<p><em>1.) Grupa Kostolac (ugalj)</em></p>
<p>Brojno stanje: 2 ofic. 11 podof. 77 vojnika. Na dnevnom kopu Kostolac angažovan 
je mali broj stručne radne snage grupe. Pod energičnim rukovođenjem jednog 
rudničkog nadzornika koga je postavila četa, omogućeno je da se dnevni učinak, 
pri istom brojnom stanju radnika, do kraja decembra poveća na 100 t. 
Eksploatacija u dubinskom kopu rudnika Kostolac i u rudniku Klenovik je u odnosu 
na novembar nešto opala.</p>
<p>Kostolac Klenovik</p>
<p>u novembru 14 600 t 8 360 t</p>
<p>u decembru 13 940 t 7 980 t</p>
<p>Ostvareni učinci su takođe nešto opali. Presudna za ovo opadanje je 
potpuna radna nezainteresovanost domaćih rudara. Njih se moralo pomoću 
specijalno određene grupe dovesti na radna mesta. Oba rudnika izričito 
oskudevaju u tehničkoj opremi, koja, ukoliko i postoji, potiče iz vremena 
svetskog rata i do sada nije obnavljana. Jedino je, u izveštajnom periodu, 
nastojanjima čete uspelo da se u Klenoviku postavi priključni kolosek na 
normalnu železničku prugu. Radovi na iskopavanju u rudniku Klenovik, sada kao 
i pre, u mnogome zaostaju zbog uticaja ranijeg nestručnog rukovođenja pogonom. 
Preduzete su mere za otvaranje novih povoljnijih rudnih nalazišta.</p>
<p><em>2.— Grupa Senjski Rudnik i Ravna Reka (ugalj)</em></p>
<p>Brojno stanje: 6 podofic. 67 vojnika.</p>
<p>U oba rudnika odnosi su se, uprkos teškim uslovima, pozitivno odvijali:</p>
<p>Novembar 1870 t - Senjski Rudnik ; 1918 t - Ravna Reka</p>
<p>Decembar 1970 t - Senjski Rudnik ; 2117 t - Ravna Reka</p>
<p>Učinak, koji zbog načina upošljavanja Srba i nemačke grupe ne može 
posebno da se izračuna, je u porastu. Veliki broj smena morao je stalno da se 
koristi za radove na suzbijanju starih žarišta požara, pri čemu se veća 
prednost nego do sada dala potapanju. Obe uprave rudnika zaplanirale su veću 
eksploataciju. Pri sadašnjem nedostatku radne snage biće rezultat prilično 
umanjen usled srazmerno velikog udela na izvođenju radova na održavanju rudničkih 
galerija.</p>
<p><em>3.— Grupa Vreoci</em></p>
<p>Brojno stanje: 1 Sdf.12 10 vojnika</p>
<p>U izveštajnom periodu jedan zonderfirer, koji je preko-mandovan u bataljon, 
premešten je u Vreoce i time je sama grupa pojačana. Pored daljeg povećanja učinka 
u rudnicima Kolubara i Crljeni, grupi je, kao sledeći zadatak, postavljeno da 
izgradi uskotračnu prugu do električne centrale kako bi se omogućilo 
transportovanje uglja od rudnika do električne centrale. Ovaj rad je započet. 
Očekuje se da će, za grad Beograd od izuzetnog značaja, važna električna 
centrala, u dogledno vreme, prvo samo jedan deo, opet da počne sa proizvodnjom.</p>
<p><em>b) Vojna obuka</em></p>
<p>Uzbunama i vežbama proveravana je borbena spremnost pojedinih grupa.</p>
<p><em>c) Izrada objekata za zaštitu</em></p>
<p>Planovi za uzbunjivanje i odbranu su upotpunjeni, prepreke pojačane i izgrađeni 
rovovi za zaštitu od napada iz vazduha.</p>
<p><em>V.) Grupa Zletovo</em></p>
<p><em>a) Stručna delatnost</em></p>
<p>1) Rudnik Dobrevo</p>
<p>Brojno stanje: 6 podof. 51 vojnik</p>
<p>Iskopano novembra 3 371 t</p>
<p>decembra 5 674 t</p>
<p>povećanje 2.303 t</p>
<p>Ovako povoljan razvoj delom se može pripisati povećanju radne snage, koja u 
zimskim mesecima u većem broju pridolazi. Ali takođe se i učinak znatno 
poboljšao.</p>
<p>učinak pijucima</p>
<p>3,1 (2,75) - Makedonci;</p>
<p>4,3 (3,24) - nemačka grupa</p>
<p>učinak podzemnog kopa</p>
<p>1,0 - Makedonci;</p>
<p>(0,74) - nemačka grupa</p>
<p>ukupan učinak</p>
<p>0,8 - Makedonci;</p>
<p>(0,63) - nemačka grupa</p>
<p>Brojke pokazuju da se grupa dobro navikla na tamošnje uslove. To je utoliko 
važnije što je samo poslovanje, usled neredovnog pristizanja radne snage, na 
taj način dobilo jaku podršku. Dalje veće povećanje eksploatacije neće biti 
moguće zbog nedostatka električne energije, koji onemogućuje istovremeno pun 
kapacitet rada rudnika i separacije.</p>
<p><em>2. Rudnik uglja Probištip</em></p>
<p>Brojno stanje: 1 ofic. 5 podof. 39 vojnika</p>
<p>Eksploatacija od 1034 t u novembru povećala se na 1220 t u decembru. Učinak 
po čoveku i smeni je nešto opao pošto su predradnje u izveštajnom periodu 
morale da se pojačaju. Takođe se i na učinak rada negativno odrazilo povećano 
pojavljivanje vode.</p>
<p><em>b) Vojna obuka</em></p>
<p>U rejonu oko Zletova za sada nema partizana. Zbog toga je obuka, pored stručne 
delatnosti, mogla da se izvodi bez naročitog ometanja.</p>
<p><em>c) Izrada objekata za zaštitu</em></p>
<p>Ništa naročito.</p>
<p><em>VI.) Tehnički vod »Rudarstvo Srbije«</em></p>
<p><em>a) Stručna delatnost</em></p>
<p>1) Grupa Korlace (azbest)</p>
<p>Brojno stanje: 2 podof. 18. vojnika.</p>
<p>Rudnik se još nalazi u fazi istraživačkih i pripremnih radova. Ruda se 
vadi samo onda ako se azbest pojavi prilikom probijanja potkopa i poprečnih 
prokopa. Za vreme izveštajnog perioda moralo se mnogo iskopati jalovine. 
Eksploatacija je zbog toga od 465 t u novembru opala na 338 t u decembru. Učinak 
na produživanju pruge, naročito nemačke grupe, značajno se povećao, i to za 
oko 30%.</p>
<p>2)Grupa Rabrovo (hrom)</p>
<p>Brojno stanje: 4 podof. 16 vojnika</p>
<p>Iskopano</p>
<p>novembra 513 t</p>
<p>decembra 428 t</p>
<p>Opadanje proizvodnje dovodi se u vezu sa prestankom rada kompresora. Kopanje 
pijucima povećalo se od 0,47 t na 0,56 t na rudara i smenu. Za pronalaženje 
daljeg nalazišta počeli su radovi na novom kopu.</p>
<p><em>b)Vojna obuka</em></p>
<p>Vojna obuka izvođena je po svim službenim granama i proverena vežbama i 
uzbunama.</p>
<p>c)Izrada objekata za zaštitu (Rabrovo)</p>
<p>Posle raznih prepada na izvesne udaljene grupe u okolini, prilično su pojačane 
zapreke oko stambenih objekata. Započeli su pripremni radovi za izradu jedne 
saobraćajnice do jedne susedne vazduhoplovne jedinice.</p>
<p>Uopšte se može primetiti još sledeće:</p>
<p>1)U svim preduzećima na srpskoj teritoriji vlada osetan nedostatak radne 
snage. Dosadašnjim merama nije se postiglo temeljnije poboljšanje. 
Kratkotrajna obaveza ljudi koji nisu vični rudarskim radovima, za rudarstvo 
nije osobita ispomoć. Uz to dolazi i to što se ova akcija sa mero-davnih mesta 
sprovodi bez potrebne energičnosti. Obveznici za radnu službu delom se 
otkupljuju nesposobnim ljudima koji treba da ih zamene. Neizvršavanje radne 
obaveze nedovoljno se uzima u postupak. A i inače, radni elan u većini slučajeva 
nije na visini, izvestan broj radnika mora se silom dovoditi na radna mesta. Na 
kraju, na raznim mestima na angažovanje radne snage jako utiče aktivnost 
partizana. Pri ovim nesigurnim i nepovoljnim okolnostima, grupe bataljona 
pokazale su se kao preko potreban oslonac za dalji rad najvažnijih preduzeća.</p>
<p>2)Pošto su u prvo vreme pripadnici bat. u većini slučajeva bili angažovani 
svi zajedno, sada, pak, nailazi period popuštanja. Naročito sposobni stručnjaci 
sve se više postavljaju na ključne, položaje u preduzeću. Dalje se započelo 
sa obučavanjem mnogih radnika koji nisu rudari po zanimanju.</p>
<p>3)Pokazalo se pozitivnim što su u raznim preduzećima grupe preuzele 
ekonomisanje materijalnim sredstvima. Zbog naročitog nedostatka uređaja, 
rezervnih delova itd., uredno i brižljivo ekonomisanje na ovom području je 
sada od velike važnosti. I odgovorno upravljanje skladištem eksploziva, zbog 
sigurnosnih mera, predato je naročito opunomoćenom pripadniku bataljona na 
rukovanje.</p>
4)Jako usko grlo je i nadalje ostalo snabdevanje tekstilom i obućom. Zbog 
nedostatka ovih potreba, domaći radnici delom ne dolaze na rad ili to utiče na 
njihov radni učinak. U okviru mogućnosti, uz pomoć ovdašnjih ustanova, 
poboljšana je rudarska oprema nemačkih grupa, no neophodna potreba ostaje, 
pak, kao i pre, velika.
<p>5)Ishrana je u izveštajnom periodu bila zadovoljavajuća.</p>
<p align="center">.. .13</p>
<p align="center">Por. i zamen. komandanta</p>
<p>1Snimak originala (pisanog na mašini), u AVII, NAV-T-77, r. 1299, s. 
727—35.</p>
<p>Na dnu prve strane dokumenta nalazi se sledeći neuokvireni pečat:</p>
<p>Pril. uz 296/44... pov. OKW/W Stb. Ia/73. Redakcija ga, iz tehničkih 
razloga, daje u ovoj napomeni.</p>
<p>2Gruppe Fiihrung (Grupe firung — Operativna grupa).</p>
<p>3Inicijali obrađivača predmeta.</p>
<p>4Zentralabteilung (centralabtajlung — opšte odeljenje).</p>
<p>5Inland (unutrašnjost), to jest: Odeljenje za unutrašnjost (Abtei-lung 
Inland).</p>
<p>6Pečat primaoca.</p>
<p>7Oberkommando der Wehrmacht Wehrwirtschaftsstab (Ober-komando der Vermaht/ 
Vervirtšaftsštab — Vrhovna komanda Vermah-ta /Odeljenje za vojnu privredu).</p>
<p>8U originalu piše: Wwi (Wehrwiertschafliche — vojnoprivredni).</p>
<p>9Braumiller. Po činu je bio general, ali redakcija nije mogla da ustanovi 
njegovo ime.</p>
<p>10Redakciji mije poznato o kome je prilogu reč. Možda se misli na dalji 
tekst dokumenta, pošto je ovaj izveštaj prilog uz propratni akt.</p>
<p>11Nazvana po rudniku kod Ivanjice.</p>
<p>12Sonderfuhrer (zonderfirer). To je zvanje, ujedno i čin; nosili su ga 
prevodioci i neii specijalisti u štabovima.</p>
<p>13Nečitak potpis.</p>
<p>
<br>
<CENTER><TABLE border="1"><TR><TD><a href="4_12_4.htm"><b>Sadr&#382;aj</b></a></TD>
<TD><a href="4_12_4_14.htm"><b>Prethodni dokument</b></a></TD>
<TD><a href="4_12_4_16.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
