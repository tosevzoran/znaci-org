<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_180.htm"><b>Prethodni dokument</b></a></TD>
<TD><a href="4_14_1_182.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 181</strong></p>
<p align="center"><strong>NAREĐENJE KOMANDE BOSANSKIH ČETNIČKIH ODREDA OD 21. 
OKTOBRA 1942. POTČlNJENIM KOMANDAMA ZA SPREČAVANJE PRODORA PARTIZANSKIH SNAGA 
U REJON PLANINE MANJAČE I MRKONJlĆ-GRADA1</strong></p>
<p align="center">KOMANDA BOSANSKIH ČETNIČKIH ODREDA2</p>
<p>Br. službeno 21-X-42 g. Javorani</p>
<p>Bratu Jovi Mišiću3</p>
<p>Po ukazanoj potrebi, imajući u vidu odlazak većeg dela vojske sa položaja 
ispred komunista na liniji: Crna Rijeka — Marčete, Čađavica4 i t.d., a 
shodno već usmeno utvrđenom sa majorom Vranješevićem.5</p>
<p>NAREĐUJEM</p>
<p>1)&nbsp; &nbsp;Da komandanti: Drenović, Azarić i Mišić, po svaku cenu održe 
sadanje položaje i spreče prodiranje neprijatelja ka Trijebovu i Manjači6;</p>
<p>2)&nbsp; Da svi u ovome slušaju savete Drenovića i potpomažu ga u radu, 
kao komandanta sektora i jedinica, koje su ugrožene i opkoljene, poznavaoca 
terena i održača veze.</p>
<p>Komanda će nastati i uložiti sav svoj trud, da se što pre organizuje i 
uputi nova i efikasna pomoć, kako bi se moglo sigurno krenuti napred i 
neprijatelj proterati i uništiti.</p>
<p>Ova pomoć može se očekivati za vreme od oko 7 dana.</p>
<p>KOMANDANT,</p>
<p>R. Radić</p>
<p align="center">S verom u boga za kralja i otadžbinu!</p>
<p align="center">ČLANOVI ŠTABA</p>
<p align="center">Luka St. Radić Vas. Đ. Lalić Mirko M. Topić</p>
<p align="center">M. P.7</p>
<p align="center">Dostavljeno:</p>
<p align="center">bratu majoru Vranješeviću, Bratu Urošu Drenoviću bratu 
Jovi Mišiću, i bratu Mići Azariću.</p>
<p align="center">KOMANDA BOSANSKIH ČETNIČKIH ODREDA U BOSNI</p>
<p>Poslije bježanja Borjanskog, Ozrenskog i Trebavskog odreda iz borbe protiv 
komunista,8 nenadležnim putem »naređeno« je mojim potčinjenim organima 
mojim komandantima bataljona, mjesto da je ta komanda nepraveći pizdarije kakve 
je napravila u tamošnjim odredima, naredila meni kao komandantu odreda koji sam 
dva meseca u borbi protv komunista pa sam čak morao ići i u patrolu 
prethodnicu pred Borjanskim odredom, ono što se ima činiti.</p>
<p>Osim toga Drenović ne može ni u kome slučaju biti komandant sektora jer je 
već dva puta upropastio svoj odred koji mu ja sa svojim ljudima spašavam i 
osim toga on je komandant bataljona, a ja sam komandant puka i načelnik gl. štaba 
za Bosnu, pa prema tome ni u kome slučaju g. Drenović ne može komandovati 
meni niti mojim komandantima bataljona.</p>
<p>Ta komanda ako uopšte može komandovati, ne treba slati pljačkaše u pomoć 
koji bježe ispred jedne opaljene puške, a osim svega toga pošto sam ja načelnik 
glav. štaba za Bosnu ovakva i slična naređenja nikako i ni u kome slučaju ne 
smiju se izdati bez moga potpisa, a po gotovo kad sam ja bez prekida i stalno na 
položaju u borbi protiv komunista.</p>
<p align="center">Komandant puka »Manjača« i načelnik štaba za Bosnu:</p>
<p align="center"><strong>Vuk. J. Marčetić</strong></p>
<p align="center">M. P.</p>
<p>1&nbsp; Original (pisan na mašini, ćirilicom) u Arhivu VII, Ča, k. 204, 
reg. br. 50/6 (BH-V-9561/1).</p>
<p>2&nbsp; Tako se u dokumentima često pojavljuje Glavni štab bosanskih četničkih 
odreda.</p>
<p>3&nbsp;Naslov je dopisan mastilom.</p>
<p>4&nbsp; Radi se o jedinicama 2. proleterske, 3. sandžačke i 4. proleterske 
(crnogorske) brigade. Opširnije, vidi Zbornik NOE-a, tom IV, knj. 7, dok. br. 
123.</p>
<p>5&nbsp; Slavoljuba Vranješevića je početkom septembra 1942. Draža 
Mi-hailović uputio u zapadnu Bosnu da između reka Bosne i Vrbasa orga-nizuje 
-tamošnje jedinice po Uputstvu br. 5. ti potčini pod svoju komandu. Po dolasku 
u Glavni štab bosanskih četničkih odreda, određen je za komandanta grupe četničkih 
odreda za operacije protiv partizanskih snaga, i to samo dok traju operacije 
(Arhiv VII, Ča, k. 213, reg. br. 32/2). Proces potčinjavanja četničkih 
jedinica u istočnoj i zapadnoj Bosni pod komandu Dražinih oficira odvajao se 
dugo (sve do juna 1943) i u znaku stalnog otpora ranijih komandanata. Opširnije 
o tome, vidi Arhiv VII, Ča, k. 204, reg. br. 17/7: zapisnik sa konferencije četničkih 
odreda istočne i zapadne Bosne od 1. decembra 1942. i k. 196, reg. br. l/7: 
izveštaj komandanta Ozrenskog četničkog korpusa od 10. oktobra 1942.</p>
<p>6 Drenović, Azarić i Mišić su bili komandanti kolona u napadu u rejonu 
Mrkonjić-Grada (Arhiv VII, Ča, k. 204, reg. br. 48/6).</p>
<p>7&nbsp; Okrugli pečat: »Glavni štab bosanskih četničkih odreda«.</p>
<p>8&nbsp; U borbama protiv partizanskih snaga oktobra 1942. na području 
Mrkonjić-Grada iz četničkog odreda »Borje« bilo je organizovano 670 četnika 
a iz Trebavskog odreda 62 četnika (Arhiv VII, k. 204, reg. br. 27/6 i k. 213, 
reg. br. 35/2). O broju četnika iz Ozrenskog odreda u raspoloživim dokumentima 
nema podataka. Prilikom borbi protiv partizanskih jedinica te četničke snage 
su se pri prvom ozbiljnijem sukobu povlačile ili bežale. O njihovoj borbenoj 
vrednosti pomoćnik komandanta Glavnog štaba bosanskih četničkih odreda u 
izveštaju od 20. oktobra 1942. piše:</p>
<p>»Svakako ovaj put se pokazalo, da naša vojska još nije dorasla pitanjima 
koja joj se nameću, a isto tako i neki od njenih komandanata. Mislim da avaj 
put nije bilo ozbiljnijih razloga za povlačenje naših četnika iz sudbonosne 
borbe, koja je trebalo da donese pobedu nad komunistima« (Arhiv VII, Ca, k. 
161, reg. br. 3/1).</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_180.htm"><b>Prethodni dokument</b></a></TD>
<TD><a href="4_14_1_182.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
