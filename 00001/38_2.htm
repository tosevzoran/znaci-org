<html>
<head>
<meta http-equiv="Content-Type" content="text/html; charset=utf-8">

<title>ZATAMNJENA ISTINA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>Radoslav S. Nedovic, Pantelija Vasovic: ZATAMNJENA ISTINA</b><br>


<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_1.htm"><b>Prethodni dokument</b></a></TD>
<TD><a href="38_3.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="margin-right:2.15pt;text-align:center;
background:white"><b><i><span lang="SR-CYR" style="mso-ansi-language:SR-CYR">PREDGOVOR</span></i></b></p>
<p class="MsoNormal" style="margin-top:12.95pt;margin-right:.7pt;margin-bottom:
0mm;margin-left:0mm;margin-bottom:.0001pt;text-align:justify;text-indent:38.4pt;
line-height:13.9pt;mso-line-height-rule:exactly;background:white"><i><span lang="SR-CYR" style="mso-ansi-language:SR-CYR">Istoričari 
Goran Davidović i Miloš Timotijević podariše nam 2002. i 2003. godine knjige 
&quot;Zatamnjena prošlost - istorija ravnogoraca čačanskog kraja&quot;, 
kojima su želeli da rasvetle mnoge događaje koji su se odigrali u ovom delu 
Srbije u Drugom svetskom ratu od 1941. do 1945. godine. Izdavači su: Međuopštinski 
istorijski arhiv, Narodni muzej u Čačku, Narodni muzej u Kraljevu i Muzej 
rudničko - takovskog kraja u Gornjem Milanovcu. Recezenti su: dr Kosta Nikolić 
i mr Bojan B. Dimitrijević.</span></i></p>
<p class="MsoNormal" style="margin-top:0mm;margin-right:.5pt;margin-bottom:0mm;
margin-left:.95pt;margin-bottom:.0001pt;text-align:justify;text-indent:39.1pt;
line-height:13.9pt;mso-line-height-rule:exactly;background:white"><i><span lang="SR-CYR" style="mso-ansi-language:SR-CYR">Sam 
naziv ove publikacije upućuje daće autori ukazati da je naša prošlost bila u 
mnogome drugačija od one koja je prikazivana kroz razne knjige i da će uneti 
više svetlosti u našu ratnu prošlost. Pored toga, na prvoj stranici knjige 
naveden je citat koji nas upoznaje da ćemo saznati pravu istinu i da ćemo tako 
biti oslobođeni mnogih zabluda. Citat glasi: &quot;I upoznaćete istinu iistina 
će vas osloboditi&quot; (Jov, 8, 32).</span></i></p>
<p class="MsoNormal" style="margin-left:.7pt;text-align:justify;text-indent:38.4pt;
line-height:13.9pt;mso-line-height-rule:exactly;background:white"><i><span lang="SR-CYR" style="mso-ansi-language:SR-CYR">Naziv 
knjige, i nosebno navedeni citat iz Jevanđelja, treba da bude zavet autora da 
će se u svojim prikazivanjima ratnih prilika služiti istinom, i samo istinom, 
što bi moglo da obraduje svakog ko želi prava saznanja u ovim zbivanjima, koja 
nisu dovoljno rasvetljena, ili su prikazana drugačije od onoga kako su se 
odigrala. Ta nada - da će se sazcati prava istina - bila je povećana saznanjem 
da su autori istoričari, pa, u ime te nauke, treba da imaju obavezu da javnosti 
saopšte prave istorijske činjenice, u kojima neće biti mesta emocijama i 
zluradostima zbog ideoloških i političkih opredeljenja ili drugih odrednica 
koje se, nažalost, u noslednje vreme sve više pojavljuju kod mnogih pisaca.</span></i><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="margin-top:7.9pt;margin-right:1.2pt;margin-bottom:
0mm;margin-left:0mm;margin-bottom:.0001pt;text-align:justify;background:white"><i><span lang="SR-CYR" style="mso-ansi-language:SR-CYR">Suprotno 
obećanjima, autori na stranicama knjiga serviraše mnogo toga što nije u 
skladu sa obećanjima i tako, ne samo da ne rasvetliše našu ratnu prošlost, 
već je mnogo više zatamniše. Poznavaocima naše ratne prošlosti nije teško 
uočiti da je trotomna knjiga satkana na poluistinama, obmanama, podvalama, 
izmitiljotinama, insinuacijama, mnogim lepo ispričanim manipulacijama i zamenom 
teza. Svega je toga mnogo u ovim prikazima, pri čemu autori nisu vodili računa 
o svom ugledu i dostojanstvu kao ljudi, a posebno kao istoričari, jer sama 
profesija ih poziva da govore istinu kada pišu o prošlosti.</span></i><span lang="SR-CYR" style="mso-ansi-language:
SR-CYR"><o:p>
</o:p>
</span></p>
<p class="MsoNormal" style="text-align:justify;text-indent:38.65pt;line-height:
13.7pt;mso-line-height-rule:exactly;background:white"><i><span lang="SR-CYR" style="mso-ansi-language:SR-CYR">Nije 
teško uočitida su Davidović i Timotijević opterećeni idejnim opredeljenjima 
i ostrašćenošću prema komunistima i tekovinama koje su komunisti ostvarili u 
toku Drugog svetskog rata, što ih je navelo da njihova kazivanja izgube svaku 
objektivnost, ljudsko poštenje i dostojanstvo. Nošeni tim (mračnim) pobudama, 
tražili su neku svoju istinu, pa nisu bežali da se posluže svim mogućim 
sredstvima u ljaganju komunista, NOR-a i istaknutih učesnika tog pokreta. U tom 
nastojanju obilato su koristilirazne publikacije i članke stvarane i 
objavljivane u okupatorskim glasilima i glasilima njihovih vernih saradnika, čiji 
je jeidni cilj bio satanizacija komunista i pokreta kojimje rukovodila KPJ. 
Mnoge te publikacije nosile su pečat fašističke ideologije, zasšvane na lažima 
i obmanama, kojima narod od njihove pojave nije nikada verovao. Nažalost, 
autori &quot;Zatamnjene prošlosti&quot; poslužiće se tim pisanim ostacima fašističke 
propagande uzimajući ih kao verodostojne, pa sebe približiše njihovimidejama 
ipobudama. Za tu svrhu im poslužiše kazivanja onih koji su u ratnim godinama 
bili pripadnici vojnih ili civilnih organizacija koje su bile u sprezi sa 
okupatorom. Njihova kazivanja su bila u mnogome ostrašćena i na neki način 
dopunjavala su ono što se nije moglo naći u pisanim dokumentima. Služeći se 
takvim sredstvima, stranice knjige okitiše mnogim bestijalnim lažima, nad 
kojima čitalac može da se zgražava.</span></i><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;background:
white"><i><span lang="SR-CYR" style="mso-ansi-language:SR-CYR">Među mnogim lažima 
nađe se i ona o zločinačkom ubijanju ljudi u podrumima Katastarske uprave, 
Sokolskog doma i zatvora u Čačku, gde su, prema njihovim navodima, nađeni leševi 
i sa odsečenim glavama - čak preko 80 ubijenih - a da o </span>t<span lang="SR-CYR" style="mso-ansi-language:SR-CYR">im 
žrtvama ne ponudiše ni jedno ime - ko su ti ubijeni. Ne nađoše za shodno da 
kažu čitaocima da li ti koji ih pronađoše utvrdiše njihov identitet, ili da 
kažu gde pokopaše njihove leševe. Zašto ih ta nova vlast negde ne pokopa - 
da to ostane obeleženo kao mesto komunističkih zločina. Mnoga od ovih pitanja 
autori izbegoše da objasne čitaocima, a okarakterisaše to kao zločin 
komunista. Tu je i priča o nekakvom masakru koji partizani počiniše nad 
telima poginulih Nemaca na Prokopu u Milićevcima, a to zapisaše na osnovu 
nekakvog izveštaja popa Dragutina Bulića, ljotićevca, vernog saradnika 
okupatora i ostrašćenog antikomuniste. Nadalje je tu i priča preuzeta iz 
knjige Slavka Maslara, koju je on posvetio vojvodi Milutinu Jankoviću, gde se 
&quot;svedoči&quot; da vlast u Dragačevu nije dozvolila da se ubijeni četnik 
sahrani i da je u dvorištu jedne porodice bio zatrpan u sneg, gde je ostao do 
ranog proleća. Ili - priča o nekom navodnom streljanju dragačevskih regruta 
na Palisadu, prilikom nasilne mobilizacije, a da se ne kaže koji su to regruti, 
iz koga su sela, jer bi njihovim imenima potvrdio ovu priču. Nađoše se tu i 
mnoge nebuloze Žike Ilića iz Sokolića, koji autore provede kroz čitav ratni 
period i oni sve njegove priče, kojih je bilo mnogo, uzeše kao verodostojne i 
one nađoše mesto na stranicama njihove publikcije. Podsetimo na njegovu priču 
o posleratnim mučenjima zatvorenika u zatvorima OZN-e kada kaže da su mučitelji 
u tom nasilju nad zatvorenicima upotrebljavali struju visokog napona, &quot;koja 
nije ubijala, ali je kidala živce, rastresala telo&quot;. Ili - kako suženama 
stavljali usijano gvožđe u vaginu, pa zatim zalivali sonom kiselinom. I ovu 
bestijalnu priču autori prihvatiše kao dokaz o tom kako su mučeni zatvorenici 
od komunista. Nije im ni palo na pamet da sebi postave pitanje: Da li struja 
visokog napona ubija ? Ili:šta bi bilo sa ženom nad kojom se vrši ovakva 
tortura ? Tu sui izmišljotine iz pera jednog od četničkih komandanata o tome 
kako su u Čačku 1941. godine vođene teške ulične borbe sa tenkovima, sa 
stotinama mrtvih i ranjenih. Ili - priča jednog od tih kazivača kako su te, 
1941. godine, četnici vodili žestoke borbe pri oslobođenju Čačka, a da su 
partizani samo &quot;davali podršku&quot;.</span></i><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="margin-left:.25pt;text-align:justify;text-indent:
37.45pt;line-height:13.7pt;mso-line-height-rule:exactly;background:white"><i><span lang="SR-CYR" style="mso-ansi-language:SR-CYR">Evidentno 
je da su autori pri pisanju ove publikacije koristili veliki broj objavljenih 
knjiga i druge autore, kao i veliki broj druge građe i dokumenata o mnogim 
zbivanjima koji su bili predmet ove rasprave. Primetno je da u korišćenju te 
građe, citirajući neke delove, nisu ih stavljali pod navodnice, već su ih 
obeležavali različitim slovima, pa u mnogim slučajevima ti citati nisu 
dovoljno jasno obeleženi, što dovodido nejasnoća. Pored toga, primetno je da 
su mnogi citati, ili navodi, istrgnuti iz konteksta i da njihova suština 
odudara od onoga što sadrže originalni tekstovi, čime se njihova suština 
drugačije prikazuje. S obzirom na broj fus - nota kojima su obeleženi ti 
citati, nema mogućnosti da se mnogi navodi provere. Neke navode koji su nam se 
činili drugačiji od onoga što nam je poznato, provereli smo, pa smo utvrdili 
da pojedini citati ne odgovaraju tekstovima uzetim iz drugih publikacija. Evo 
nekih:</span></i><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="margin-right:.5pt;text-align:justify;text-indent:
38.4pt;line-height:13.7pt;mso-line-height-rule:exactly;background:white"><i><span lang="SR-CYR" style="mso-ansi-language:SR-CYR">Na 
stranici 116. prve knjige &quot;Zatamnjene prošlosti&quot; sa pozivom na 
Zbornik NOR-a (</span>I<span lang="SR-CYR" style="mso-ansi-language:SR-CYR"> -, 
str. 46 - 47) citirano je: &quot;Svaku antipartijsku rabotu, svaki 
neprijateljski istup protiv Partije i njene linije ili njenih funkcionera, u 
bilo kojoj formi, treba na licu mesta osuditi i neprijatelja na licu mesta 
likvidirati za uvek&quot;. Deo citata, koji je navodno uzet iz pisma 
Pokrajinskog komiteta KPJ, upućen kao uputstvo u radu Okružnom komitetu KPJ u 
Užicu, bio nam je sumnjiv po sadržini, zbog čega smo hteli da proverimo 
njegovu autentičnost. Mogli smo samo da konstatujemo da ovakav tekst ne postoji 
u tom pismu. Verovatno da je odnekuda pozajmljen ili su ga autori konstruisali 
kako bi prikazali kako su se komunisti obračunavali sa svojim neprijateljima i 
protivnicima.</span></i><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="margin-left:.95pt;text-align:justify;text-indent:
38.4pt;line-height:13.7pt;mso-line-height-rule:exactly;background:white"><i><span lang="SR-CYR" style="mso-ansi-language:SR-CYR">Na 
stranicama 356. i 357. prve knjige, pozivajući se na publikaciju Aleksandra Hadžipopovića 
i Radovana M. Marinkovića &quot;U ime slobode i pravde&quot; (strana 73 i 74) 
povodom više ubistava partizana na frontu kod Kraljeva, pominje se ubistvo 
predsednika opštine u Tamniku i ubistvo Pećančevog četnika Hristivoja, 
zvanog Ćoro, iz Guberevaca. Međutim, uvidom u pomenutu publikaciju, na koju se 
pozivaju, utvrđeno je da se ova imena ne nalaze u toj knjizi na stranicama koje 
su naveli, šti smo to mogli da nađemo na drugim njenim stranicama, što navodi 
na zaključak da su autori njihova imena izmislili da bi svojim kazivanjima o 
zločinima komunista dali veću vrednost.</span></i><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="margin-left:.25pt;text-align:justify;text-indent:
39.85pt;line-height:13.7pt;mso-line-height-rule:exactly;background:white"><i><span lang="SR-CYR" style="mso-ansi-language:SR-CYR">U 
prvoj knjizi, koja je posvećena ratnim događajima u 1941. godini, autori 
lansiraše priču o nekim teškim zločinima komunista obeleženim i kao početak 
građanskog rata. Ova teza se uporno provodi kroz druge dve knjige prikazujući 
to kao uzročnike svih nesreća, koje su se dešavale u Drugom svetskom ratu na 
našim prostorima. Davidović i Timotijević se ne trudiše da pruže više 
podataka o tim teškim zločinima komunista, zbog čega smo, u cilju 
rasvetljavanja ovih navoda, pogledali podatke koji pružaju jasniju sliku o tom 
vremenu. Oni kazuju da su partizani u ustaničkoj 1941. godini, po podacima koji 
nisu sakrivani, ubili 53 osobe, među kojima osam lopova, 11 žandarma, 30 
saradnika okupatora (predstavnici vlasti, agenti nemački, posebno ljotićevci) 
i četiri pripadnika četničkih odreda. Upoređujući ove podatke, koji potiču 
iz publikacija stvaranih u vreme komunističke vladavine, sa onima iz spiskova 
koje su sačinili autori po kojima je iskazano da je 71 čovek usmrćen, uočljivaje 
razlika za 18 osoba. Mogli smo da konstatujemo da ova razlika u najvećem broju 
potiče kod usmrćenih četnika,</span></i><span lang="SR-CYR" style="mso-ansi-language:SR-CYR"> 
<i>jer su Davidović i Timotijević deo četnika koji su poginuli u borbama 
uvrstili među streljane, uz neke civile iz Čačka za koje niko ne zna da su 
postojali!</i><o:p>
</o:p>
</span></p>
<p class="MsoNormal" style="margin-right:.95pt;text-align:justify;text-indent:
38.15pt;line-height:13.45pt;mso-line-height-rule:exactly;background:white"><i><span lang="SR-CYR" style="mso-ansi-language:SR-CYR">Ako 
se zna da su četnici u septembru 1941. godine, što se može videti iz spiskova 
poginulih, usmrtili pet osoba koje su pripadale Ljotićevom &quot;Zboru&quot; 
ili su bili nemački agenti ida su već polovinom 1942. godine počeli masovno 
da ubijaju pripadnike Ljotića i Nedića. Nejasno je kako se ubistva koja su vršili 
partizani upravo pripadnika tih formacija mogu nazvati teškim zločinom. Ili za 
taubistva tvrditida su označili početak građanskograta, a četnička drugačije 
kvalifikovati.</span></i><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="margin-top:0mm;margin-right:.7pt;margin-bottom:0mm;
margin-left:.7pt;margin-bottom:.0001pt;text-align:justify;text-indent:38.15pt;
line-height:13.45pt;mso-line-height-rule:exactly;background:white"><i><span lang="SR-CYR" style="mso-ansi-language:SR-CYR">Autori 
su izbegli da pišu o ubistvima koja su četnici u istom tom periodu izvršili 
nad partizanima i drugim pripadnicima NOP-a. O tome kasnije.</span></i><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="text-align:justify;text-indent:37.9pt;line-height:
13.45pt;mso-line-height-rule:exactly;background:white"><i><span lang="SR-CYR" style="mso-ansi-language:SR-CYR">Važno 
je pomenuti neke činjenice kada se radi o bratoubilačkomratu. Autori su 
zaboravili činjenicu da je tajrat lično započeo Draža Mihailović kada je 
31. avgusta u Planinici, sa grupom četnika kojima je on lično komandovao, 
napao grupu partizana Kolubarskog odreda, kada su ubijena dva partizana, a više 
njih je ranjeno. Kod optuživanja partizana za bratoubilački rat zaboravili su 
da je Milutin Janković još 22. septembra, dok su partizani vodili borbu sa 
Nemcima prilikom njihovog povlačenja iz Požege, na svirep način ubio 
Vojislava Pajića. Zaboravili su na početak masovnih ubijanja partizana 2. 
novembra u Kosjeriću, istog dana kada su svoje jedinice povukli sa bojišta 
prema Nemcima, a neki dan kasnije nastavili streljanje boraca u Brajićima i 
Vencu u Lisi. Umesto tih činjenica, Davidović i Timotijević plasiraju svoje 
fraze o želji komunista da sprovedu proletersku revoluciju, pa da su, zbog 
toga, navodno počeli da kidišu i ubijaju svoje protivnike. Nisu se ni trudili 
da uđu u suštinu tih sukoba. Činjenica je da komunisti nisu voleli 
monarhiste, ali, isto tako, monarhisti, pored mržnje prema komunistima, ili su 
opsednuti strahom da u uzavreloj ratnoj situacijiu državi komunisti preuzmu 
vlast. To stanje je u mnogome bilo pothranjeno činjnicomdaje veliki broj 
radnika i intelektualaca pristupao partizanskim odredima. Taj strah kod četnika 
- da komunisti preuzmu vlast - bio je mnogo bolniji nego želja komunista da dođu 
do vlasti. U takvoj situaciji je bilo više prostora za netrpeljivost i mržnju, 
nego za traženje dobrih prisnih odnosa. Koliko je koja strana bila opterećena 
netrpeljivošću i mržnjom, pokazaće, nešto kasnije, i veličina zločina 
koje je ko kome priređivao.</span></i><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="margin-top:0mm;margin-right:.95pt;margin-bottom:0mm;
margin-left:1.7pt;margin-bottom:.0001pt;text-align:justify;text-indent:38.9pt;
line-height:13.7pt;mso-line-height-rule:exactly;background:white"><i><span lang="SR-CYR" style="mso-ansi-language:SR-CYR">Pravo 
lice i jedne i druge ustaničke organizacije će se pokazati već početkom 
decembra kada su jake nemačke jedinice napale slobodnu teritoriju. Četnici su, 
svi, bez razlike, pristupili nemačkim jedinicama, neki kao legalizovani, drugi 
nisu, ali su i jedni i drugi uništavali partizane, hvatali borce, ubijali ih 
pojedinačno i masovno, a u najvećem broju pohvatane predavali Nemcima, koji su 
ih lišavali života na stratištima.</span></i><span lang="SR-CYR" style="mso-ansi-language:
SR-CYR"><o:p>
</o:p>
</span></p>
<p class="MsoNormal" style="margin-top:0mm;margin-right:.25pt;margin-bottom:0mm;
margin-left:.5pt;margin-bottom:.0001pt;text-align:justify;text-indent:40.1pt;
line-height:13.7pt;mso-line-height-rule:exactly;background:white"><i><span lang="SR-CYR" style="mso-ansi-language:SR-CYR">U 
napadima na partizanske odrede četnici su u jesen 1941. godine uhvatili i 
predali Nemcima 449 partizana koje su Nemci streljali. Ovo odgovara broju boraca 
koji su streljani, dok je broj Nemcima predatih partizana mnogo veći. Pored 
ovih boraca predatih Nemcima, u toku decembra na čačanskom području četnici 
su ubili 97 partizana. Tako da je ukupan broj ubijenih od strane četnika od 
prvih dana ustanka do kraja 1941. godine - 166, a ako se uzmu oni koje su četnici 
predali Nemcima pa ih oni streljali, taj broj čini 615 boraca, usmrćenih u 
1941. godini. Kad se ovo zna, smešno je govoriti o nekakvim komunističkim zločinima 
u 1941. godini, sa kojima autori &quot;Zatamnjene prošlosti&quot; zamagljuju 
stvarnost. Jer, istina je: ove žrtve su u velikoj nesrazmeri u odnosu na one 
druge.</span></i><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="text-align:justify;text-indent:10.0mm;background:
white"><i><span lang="SR-CYR" style="mso-ansi-language:SR-CYR">Pored ovih 
konstatacija, da su četnici u vreme rasturanja ustaničkih odreda ujesen 1941. 
godine, partizane ubijali iz osvete za navodno učinjene njihove zločine, 
autori otkriše još jedno njihovo &quot;naučno&quot; saznanje: da su četnici 
u 1942, 1943. i 1944. godini ubijali i klali partizane, njihove porodice i 
simpatizere vršeći odmazdu: Navodno, komunisti su njih &quot;izazivali&quot; 
vršeći ubistva istaknutih pripadnika četničkog pokreta. Da ironija bude veća, 
ovi istoričari saopštiše da su </span>t<span lang="SR-CYR" style="mso-ansi-language:SR-CYR">a 
ubistva komunisti vršili iz taktičkih razloga, žrtvujući i svoje porodice u 
cilju kompromitovanja četnika. Čitaoci mogu da primete da se ove njihove teze 
o &quot;izazivanjima&quot; i &quot;odmazdama&quot; povlače na mnogim stranicama 
druge i treće knjige. Te njihove konstatacije nisu plod činjeničnog stanja. 
One su osmišljene radi ublažavanja zločina koje su četnici vršili masovnim 
ubistvima i klanjem u najvećem broju nevinih građana. Nije bilo smelostiinačina 
da se na druginačin stave u odbranu takvih zločina, u kojima su uništavane čitave 
porodice, među kojima su stradali i žene, starci i mladi ljudi, koji su tek 
stupili u život. Hteli su ostaviti poruku - da ti što su klali, nisu bili 
krvoloci, već da su bili izazivani da to urade. Ali, u izvođenju tih svojih 
zaključaka autori nisu imali na umu da u Dragačevu čitavo vreme rata nije 
bilo takvih &quot;izazivača&quot;, a da je na tom prostoru ubijeno i zaklano 
1942, 1943. i 1944. godine više od 90 osoba, među kojima je veliki broj žena. 
Milutinu Jankoviću i drugim vojvodama na tom prostoru nije bilo 
&quot;izazova&quot;- oni su svoj zločinački posao radili bez toga. Ubijali su 
i klali sve one za koje su znali da nisu njihovi, ili da su &quot;crveni&quot;, 
kako su znali da nazivaju sve pripadnike partizanskog pokreta, bez obzira da li 
su bili komunisti ili ne. Zaboravili su Davidović i Timotijević, kada su 
dolazili do ovakvih zaključaka, da postoje mnoge naredbe Vrhovne četničke 
komande, Draže Mihailovića i mnogih nižih komandanata koje govore o ovim zločinima, 
kao i konstatacije Draže Mihailovića na izveštajima svojih potčinjenih 
komandanata u duhu &quot;tako treba&quot; ili &quot;odličan rad&quot;. Inače, 
to što su partizani napadali i ubijali istaknute četnike, koji su ubijali 
njihove drugove i vršili nasilje nad njihovim porodicama, to je bio njihov 
stalni način borbe protiv okupatora i svih njihovih saradnika. Nisu partizani 
vršili likvidaciju i ubistva njihovih porodica, kao što su četnici činili, a 
tim putem je bilo mnogo lakše, ako su želeli neke osvete ili izazivanja.</span></i><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="margin-right:.25pt;text-align:justify;text-indent:
37.7pt;line-height:13.45pt;mso-line-height-rule:exactly;background:white"><i><span lang="SR-CYR" style="mso-ansi-language:SR-CYR">Posebno 
zlu nameru su imali ovi istoričari kod sastavljanja spiskova ubijenih i 
njihovim oglašavanjem mrtvim. Nezamislivo je da se na tim spiskovima ubijenih 
nalaze osobe koje su i sada u životu, one koje su umrle pre Drugog svetskog 
rata, ili su umirale prirodnom smrću od kada su oglašavane mrtvim po jednu, 
dve, tri, četiriili čak pet decenija od tada, ilida se na spiskovima nalaze 
osobe koje su po dva puta ubijane u različitim vremenskim periodima. Tu su i 
imena mnogih ljudi za koje je utvrđeno da uopšte nisu postojala, čija su 
imena izmišljena, kao imnoge za koje se tvrdida su ubijene a imaju samo ime i 
prezime, naročito iz Čačka, a da niko ne zna da su ta lica postojala. 
Razgovore koje smo vodili sa mnogim ljudima iz te generacije kažu da su im 
takve osobe nepoznate. Sve ovo govorida su autori imali cilj da pronađu što veći 
broj žrtava koje su usmrtili komunisti, ne bežeći ni od ovakvih groznih 
podvala.</span></i><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="margin-top:.25pt;margin-right:0mm;margin-bottom:0mm;
margin-left:1.2pt;margin-bottom:.0001pt;text-align:justify;text-indent:38.9pt;
line-height:13.45pt;mso-line-height-rule:exactly;background:white"><i><span lang="SR-CYR" style="mso-ansi-language:SR-CYR">Sačinjavanjem 
pojedinačnih spiskova autori su vodili računa da mnoga četnička i ubistva žandarmerije 
pripišu Nemcima. Time su želeli da umanje njihove zločine i da ih prenesu na 
svoje saveznike. Tako su streljanja u Mojsinju i Donjoj Trepči pripisali 
Nemcima, a i streljanja na stadionu Fudbalskog kluba &quot;Borac&quot; u Čačku 
Nemcima i ako su to izvršili žandarmi u prisustvu Nemaca.</span></i><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="margin-top:9.35pt;margin-right:1.45pt;margin-bottom:
0mm;margin-left:0mm;margin-bottom:.0001pt;text-align:justify;background:white"><i><span lang="SR-CYR" style="mso-ansi-language:SR-CYR">Pored 
ove vrste podvala, autori se poslužiše i sa mnogim drugim zluradim radnjama 
kako bi, gde je god to bilo moguće, umanjili zločine četnika i da ih prikažu 
što više nevinim. Prema podacima, četnici su u jesen 1941. godine zarobili i 
predali Nemcima 449 partizana Čačanskog NOP odreda &quot;Dr Dragiša Mišović&quot;. 
Oni su streljani na Krušiku kod Valjeva, u Vojno-tehničkom zavodu u Čačku i 
Mišovića gaju, a jedan broj je umoren na Banjici u Beogradu. Davidović i 
Timotijević su napisali da su to žrtve Nemaca, kao da četnici za ova ubistva 
nisu ništa krivi. Nisu ni postavili pitanje: Da li bi ti slobodari bili usmrćeni 
da ih četnici nisu uhvatili i predali svom gospodaru? Streljanja koja su četnici 
nad partizanima izvršili na Orlovaku u Donjoj Trepči a u Mojsinju pripisaše 
opet Nemcima iako su Nemci bili prisutni samo u Donjoj Trepči.</span></i><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="margin-left:.25pt;text-align:justify;text-indent:
38.65pt;line-height:13.7pt;mso-line-height-rule:exactly;background:white"><i><span lang="SR-CYR" style="mso-ansi-language:SR-CYR">Nisu 
se autori mnogo trudili da otkriju pravu istinu o tome ko je koga ubijao. Više 
su im odgovarale poluistine, koje bi se kasnije prihvatile kao istina. To govore 
mnogi drugi podaci. A da nije tako, ne bi se u tim spiskovima našlo 735 osoba 
za koje se ne zna ko su njihove ubice, ili ne bi se našlo 84 osobe za koje se 
kaže da su &quot;nestale&quot;. Među ovim za koje se ne zna ko su njihove 
ubice, najvećije broj civila, zatim pripadnika SDS i SDK, dok se kod 
&quot;nestalih&quot; u zbirnim podacima kaže da su to sve pripadnici JVuO. Ali, 
u pojedinačnim spiskovima se vidi da su tu u najvećem broju opet, pripadnici 
SDS i SDK, što kazuje da su ovi podaci u koliziji. Među usmrćenim u 1944. i 
1945. godini najveći broj ubistava pripisuje se OZN-i. Njoj su pripisana mnoga 
ubistva, čak i ona kada se ginulo u međusobnim sukobima, pa i ona koja su 
sprovedena po presudama sudova. Za autore, u tim slučajevima, nisu postojale 
sudske presude, niti legalna suđenja u kojima su okrivljeni mogli da se brane, 
već je to OZN-a po kratkom postupku izvodila, hvatala ljude i ubijala prema 
svome nahođenju.</span></i><span lang="SR-CYR" style="mso-ansi-language:SR-CYR"><o:p>
</o:p>
</span></p>
<p class="MsoNormal" style="margin-right:.25pt;text-align:justify;text-indent:
39.35pt;line-height:13.7pt;mso-line-height-rule:exactly;background:white"><i><span lang="SR-CYR" style="mso-ansi-language:SR-CYR">Na 
osnovu takvih, šticovanih, pojedinačnihpodataka, autori sačiniše zbirni 
bilans o tome koliko je koja vojna formacija učinila zločina, a ti podaci 
nemaju nikakve veze sa stvarnošću, sa činjenicom, koju bi autori želeli da 
utemelje kao istinu. Doista, ovde nema više njihovih ranijih tvrdnji da je na 
obali Morave streljano 12.000 četnika, nema više ni onih podataka o 3.500 do 
4.500 streljanih. Na njihovim spiskovima se nađe nepunih 250, a u tom broju su 
neki koji su dva puta streljani ili izmišljena imena ljudi koji nisu postojali.</span></i><span lang="SR-CYR" style="mso-ansi-language:SR-CYR"><o:p>
</o:p>
</span></p>
<i><span lang="SR-CYR" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SR-CYR;mso-fareast-language:
EN-US;mso-bidi-language:AR-SA">Čitaocima nije teško da primete ostrašćenost 
autora kroz različit tretman o ubistvima ili kod drugih zločina koje su činile 
različite vojne formacije. Kod njih postoje različiti standardi ako se radi o 
ravnogorcima ili partizanima. Primetno je, kada se prikazuju ubistva ili drugi 
zločini četnika i kada su oni bili bezočni i sadistički, da se samo 
konstatuje da je izveršeno ubistvo ili klanje, bez dodatnih komentara ili 
osude. Kod njihovih zločina često postoji i objašnjenje - pravdaju se ili 
ublažuju. Kaže se da je postojao &quot;izazov&quot;, ili se radi o 
&quot;osveti&quot;, ili pak&quot;odmazdi&quot;, što bi značilo da je uvek 
postojao uzročnik tog zločina. Na drugoj strani, kada se radi i o običnom 
ubistvu koje su izvršili partizani ili komunisti, to gotovo ne ostaje bez 
komentara i teških reči - kako bi se te radnje, sve, pretočile kao zločinačke. 
Često se upotrebljavaju kvalifikacije tipa: &quot;komunistički zločini&quot;, 
&quot;sadistička ubistva&quot;, &quot;krvave ubice&quot;, &quot;bezočna 
ubistva&quot;, &quot;gnusna ubistva&quot;...</span></i>
<p>
<br>
<CENTER><TABLE border="1"><TR><TD><a href="38.htm"><b>Sadr&#382;aj</b></a></TD>
<TD><a href="38_1.htm"><b>Prethodni dokument</b></a></TD>
<TD><a href="38_3.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

