<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_165.htm"><b>Prethodni dokument</b></a></TD>
<TD><a href="4_14_4_167.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>NAREĐENJE ŠTABA VRHOVNE KOMANDE OD 8. MARTA 1945. 
KOMANDANTU OPERACIJA TREBAVSKOG KORPUSA I KOMANDANTIMA KORPUSA GORSKE GARDE I 
AVALSKOG KORPUSA ZA ODBRANU GRADAČCA1</strong></p>
<p align="center">Koncept2</p>
<p align="center">ŠTAB VRHOVNA KOMANDA</p>
<p align="center">O. Br. 281 8. marta 1945. god.</p>
<p align="center">U 16 čas.</p>
<p align="center">KOMANDANTU</p>
<p>Naš položaj sada se nalazi na liniji: s. Klokotnica na Spre-či (drže 
muslimani3) — s. Lukavica — Zoljin Vis zaključno (drži Pavle Đurišić) 
— Brezići 481 — Golo Brdo 544 — Spletena Lipa 651 (drži Keserović kome 
je pridodata Smiljanić) — Vis 556 — Jelik 542 — Zelinjsko Brdo 534 (drži 
Račić sa Ljubom Jovanovićem i Neškom Nedićem) — s. Jasenica 498 (drži 
Bra-jević) — Ploča i Donje Krečane (drži 3. Trebavska brigada). Gradačac 
i oblast Gradačca drži garda. Sta sa svojim trupama drži pukovnik Đuro 
Popović, odnosno gde su mu 2. i 4. brigada nije mi poznato.</p>
<p>Primećen je pokret komunista od Donje Međeđe na Boriku 436, a od Borika 
jedan deo komunista nastupa prema Donjoj Zelini a drugi prema zaseoku Potok.4</p>
<p>Pukovnik Đuro Popović da grupiše svoje snage za odbra-nu međuprostora 
između s. Jasenice 498 i Gradačca. Potpukovnik Sveta Trifković da bude u 
pripravnosti pozadi ovog krila. Major Kalabić da privuče bliže Gradačcu 
Posavske brigade kako bi moglo vršiti bočni udar u bok neprijatelja koji bi 
pokušao da sa zapadne strane zaobiđe Gradačac. Isto tako Garda pri-premiće 
bočni udarac gardom iz Gradačca u pravcu Donje Krečane i Ploče 450 u slučaju 
da neprijatelj pođe tim pravcem. Garda ne srne nikako dozvoliti da bude 
otcepljena od našeg levog krila i u slučaju potrebe neka organizuje miliciju 
za odbranu varoši Gradačca, a ona neka vrši naređenu akciju.5</p>
<p>U opšte u odbrani položaja ne držati se pasivne odbrane već stalno 
prelaziti u napad na celom napadnutom frontu, kako bi se neprijatelj zbunio i 
odbacio.</p>
<p>Odmah preduzeti sve pripreme prema ovome naređenju.6 Razviti što jaču službu 
izviđanja i obezbeđivanja.</p>
<p align="center">Dostavljeno:</p>
<p align="center">Pukovniku Đuri Popoviću, potpukovniku Trifkoviću, majoru 
Nikoli Kalabiću.</p>
<p align="center">Načelnik štaba Vrhovne komande</p>
<p align="center">Armiski đeneral,</p>
<p align="center"><strong>Drag. M. Mihailović</strong></p>
<p>1&nbsp; Kopija originala (pisanog na mašini, ćirilicom) u Arhivu VII, Ca, 
k. 6, reg. br. 23/3 (VK-V-497).</p>
<p>2&nbsp; Dopisano mastilom (tako je označavana kopija predviđena za čuvanje 
u arhivu).</p>
<p>3&nbsp; Odnosi se na delove 3. ustaško-domobranskog zdruga.</p>
<p>4&nbsp; Reč je o dejstvima 25. divizije JA. Opširnije o tome vidi Zbornik 
NOR-a, tom XI, knj. 2, dok. br. 17.</p>
<p>5 O rasporedu ostalih četničkih jedinica vidi dok. br. 167.</p>
<p>6 Vidi zapovest Štaba Gorske garde od 9. marta 1945, u Arhivu VII, Ča, k. 
29, reg. br. 24/4.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_165.htm"><b>Prethodni dokument</b></a></TD>
<TD><a href="4_14_4_167.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
