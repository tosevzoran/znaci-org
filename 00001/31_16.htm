<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_15.htm"><b>Prethodni dokument</b></a></TD>
<TD><a href="31_17.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="EN-GB" style="font-size:10.0pt;mso-bidi-font-size:11.0pt">NAŠ 
LAZO &quot;ĐOMEŠTAR&quot; I ČETNICI</span><span lang="EN-GB" style="font-size:
10.0pt;mso-bidi-font-size:12.0pt"><o:p>
</o:p>
</span></b></p>
<p class="MsoNormal" style="margin-top:13.0pt;line-height:91%"><span lang="DE" style="mso-ansi-language:DE">U 
intendanturi brigade nalazio se mali Lazo,<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a> 
četrnaestogodišnji partizan.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">Kad 
je brigada u pokretu, Lazo je konjovodac. Kad bi intendantura imala nešto žive 
stoke za klanje, Lazo je menjao funkciju i postajao čobanin.<o:p>
</o:p>
</span></p>
<p class="MsoNormal" style="text-indent:19.0pt;line-height:91%"><span lang="DE" style="mso-ansi-language:DE">Pošto 
je teško podnosio šale i primedbe da uopšte ne liči na partizana, da, 
uostalom, i nije partizan nego najobičnije čobanče, a i da bi sačuvao 
poverenu mu imovinu, naoružali smo Lazu. Dali smo mu oficirski opasač, kratku 
talijansku pušku (ali bez metaka, da ne bi pucao na kakvo neposlušno june, i 
talijansku ofanzivnu bombu, &quot;ako bi neko navalio na stado&quot;, da može 
da pruži prvi otpor dok ne stignu &quot;jače snage&quot; intendanture.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">I tako, Lazo se osmelio kao svaki naoružani i pravi partizan čak da i sam 
sa svojim stadom zađe u veliku šumu.<o:p>
</o:p>
</span></p>
<p class="MsoNormal" style="line-height:91%"><span lang="EN-GB">Od tada smo ga 
morali redovno tražiti. </span><span lang="DE" style="mso-ansi-language:DE">Voleo 
je da menja položaje. </span><span lang="EN-GB">Uostalom, tačno po 
partizanskoj taktici. Ostavimo ga na jednom mestu, lepom, skrovitom, paše 
dosta, a gde ćemo ga naći nikad nismo znali.</span></p>
<p class="MsoNormal" style="line-height:91%"><span lang="EN-GB">Najviše se 
ljutio drug Miloš,<a style="mso-footnote-id:ftn2" href="#_ftn2" name="_ftnref2" title><span style="mso-special-character:
footnote" class="MsoFootnoteReference">[2]</span></a> kad je morao da ga traži. 
— Ma, đavo ti sriću izija, jesi li ti čuvar vunjadi, oli si đomeštar pa 
primirivaš zemlju, a? — govorio bi mu Miloš ljutito. Od tada smo svi Lazu 
zvali &quot;Đomeštar&quot;.</span></p>
<p class="MsoNormal" style="text-indent:19.0pt;line-height:91%"><span lang="EN-GB">Oktobra 
1942. godine, intendantura 3. brigade se nalazila na Bravsku. &quot;Domeštar&quot; 
je sa svojim stadom bio ispred šume Paunovac. I, prioćalo mu se. Gde će, šta 
će, sjuri se u jednu</span></p>
<p class="MsoNormal"><span lang="EN-GB">vrtaču. Pušku lepo skinu i prisloni uz 
grm. Opasač sa bomom pored puške, a on pričučne s druge strane grma. Međutim, 
nije ni primetio da se i koza, njegova ljubimica, sjurila s njim u vrtaču. Ne 
sluteći ništa, &quot;Đomeštar&quot; — kao i svaki drugi čovek u ovakvim 
prilikama, obavlja &quot;nužna posla&quot;, kad odjednom grmnu bomba!?</span></p>
<p class="MsoNormal"><span lang="EN-GB">&quot;Domeštar nije ni uspeo da pogleda 
s druge strane grma, nego prihvati pantalone rukama, pa što ga noge nose u 
intendanturu.</span></p>
<p class="MsoNormal" style="text-indent:14.0pt"><span lang="EN-GB" style="font-size:9.0pt">— 
</span><span lang="EN-GB" style="mso-bidi-font-size:
9.0pt">Druže Dako<a style="mso-footnote-id:ftn3" href="#_ftn3" name="_ftnref3" title><span style="mso-special-character:
footnote" class="MsoFootnoteReference">[3]</span></a></span><span lang="EN-GB"> 
... napali četnici blago ...</span></p>
<p class="MsoNormal" style="text-indent:14.0pt"><span lang="EN-GB">— Gde, 
bolan, &quot;Đomeštre&quot;? Otkud četnici? — kao čudi se Dako.</span></p>
<p class="MsoNormal" style="text-indent:14.0pt;line-height:91%"><span lang="DE" style="mso-ansi-language:DE">— 
Ma jesu bogami. </span><span lang="EN-GB">Kad ti kažem. Bacili bombu na mene, 
kad sam umakao čuo sam i mitraljez. (Tog momenta briada je negde oko Ključa držala 
položaje, pa je s vremena na vreme ispaljen po koji rafal).</span></p>
<p class="MsoNormal" style="text-indent:14.0pt;line-height:91%"><span lang="EN-GB">— 
Za mnom! — viknu Dako i zgrabi pušku, a za njim u koloni po jedan, Miloš i 
&quot;Đomeštar&quot; — držeći još uvek panalone u rukama ... Uz put, ne 
osvrćući se, Dako dopuni komandu:</span></p>
<p class="MsoNormal" style="text-indent:14.0pt"><span lang="EN-GB">— 
Odstojanje — i ne nabijaj!</span></p>
<p class="MsoNormal" style="text-indent:14.0pt;line-height:91%"><span lang="EN-GB">Kad 
tamo, u vrtači pored grma, stoji koza, sva oprljena po glavi, a u zubima još 
uvek drži jezičak od talijanske bombe.</span></p>
<span lang="EN-GB" style="font-size:12.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:EN-GB;mso-fareast-language:
EN-US;mso-bidi-language:AR-SA">Đuro BAJIĆ</span>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:footnote" lang="EN-GB" class="MsoFootnoteReference">[1]</span></a><span lang="DE" style="mso-ansi-language:DE"> 
    Lazo Kolundžija, rodom iz Bjelaja kod Bos. Petrovca.<o:p>
    </o:p>
    </span></p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:footnote" lang="EN-GB" class="MsoFootnoteReference">[2]</span></a><span lang="DE" style="mso-ansi-language:DE"> 
    Miloš Đapić, rodom iz Dalmacije.<o:p>
    </o:p>
    </span></p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:footnote" lang="EN-GB" class="MsoFootnoteReference">[3]</span></a><span lang="DE" style="mso-ansi-language:DE"> 
    Dako Stupar, zamenik intendanta brigade.<o:p>
    </o:p>
    </span></p>
  </div>
</div>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_15.htm"><b>Prethodni dokument</b></a></TD>
<TD><a href="31_17.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

