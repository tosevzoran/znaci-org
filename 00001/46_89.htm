<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_88.htm"><b>Prethodni dokument</b></a></TD>
<TD><a href="46_90.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading31" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;line-height:normal;mso-pagination:
widow-orphan lines-together;page-break-after:avoid;background:transparent"><a name="bookmark54"><span lang="HR" style="mso-fareast-language:HR">Divizija 
pohvaljuje 12. NOU brigadu</span></a></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext0">&nbsp;<o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext0">Nakon 
povratka iz sjeverozapadne Hrvatske u Bilo-goru, Štab 12. slavonske divizije 
izdao je zapovjest u kojoj je pohvalio 12. NOU brigadu za postignute vojne i 
političke uspjehe u sjeverozapadnoj Hrvatskoj, u kojoj se, između ostalog kaže: 
»Nakon mjesec dana žestokih borbi u sjevernoj Hrvatskoj vi ste izvršili vojnički 
i politički zadatak koji je pred vas bio postavljen. Vi ste oslobodili 
Lepoglavu i Bednju i vodili 17 uspješnih borbi na terenu sa nadmoćnijim 
neprijateljem i dokazali vašu superiornost u borbi. Uništili ste tri rudnika 
uglja, 4 kamiona i oštetili 4 neprijateljska tenka. U svim tim borbama 
neprijatelj je imao preko 400 mrtvih, a ukupan plijen bio je 8 haubica 100 mm, 2 
vagona artiljerijskih granata, 400 pušaka, 13 mitraljeza, 12 automata, mnogo 
ratne opreme i velike količine hrane: šećera, soli, tekstila i 2 vagona kože.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext0">Drugovi 
borci, vi ste se pokazali kao pravi heroji. U sukobima sa neprijateljem vi se 
niste uplašili čeličnih tenkova koji su jurišali na vas. Podnosili ste najteže 
marševe, napore i gladovanja u cilju izvršenja borbenog zadatka. Pokazali ste 
visoku političku svijest i pravilan odnos prema narodu na svakom koraku, iako 
su neprijatelj i teške borbe ometali vaš politički rad. Vaš boravak u 
sjevernoj Hrvatskoj bio je veoma uspješan u svakom pogledu. Hrvatski narod je 
vidio vašu snažnu i herojsku brigadu i da se vi borite za interese hrvatskog i 
ostalih naroda Jugoslavije. Drugovi borci 12. NOU brigade, vi ste se pokazali u 
svim borbama da ste dostojni imena udarnika, jer ste na sebe primili glavni 
teret svih borbi i pored toga zadali ste neprijatelju najteže udarce«.<sup>568</sup></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext0">Nakon 
povratka 12. i 16. slavonske brigade u Slavoniju, u sjeverozapadnoj Hrvatskoj došlo 
je do prekretnice oružane borbe. Stanovništvo je prestalo da se odaziva Pavelićevom 
pozivu u domobranstvo, a uspješne borbe 12. slavonske divizije djelovale su na 
borbeni moral i raspoloženje domobranskih posada. Došlo je do dezerterstva 
koje je uzelo maha u Varaždinu i Varaždinskim Toplicama, a domobranski oficiri 
su tražili dodir sa partizanima. U toku avgusta i septembra 1943. poslije 
povratka 12. brigade u Slavoniju, u Kalnički partizanski odred došlo je preko 
500 dobrovoljaca, tako da je već u septembru formirana Prva zagorska 
partizanska brigada.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext0">Jedan 
od sekretara KPH za Zagrebačku oblast i sjeverozapadnu Hrvatsku, član Savjeta 
federacije, dr. Josip Hrnčević u svojim sjećanjima u knjizi</span><span lang="HR" style="font-size:12.0pt;mso-fareast-language:HR" class="BodytextBold3"> 
Svjedočanstva</span><span lang="HR" style="font-size:12.0pt;mso-fareast-language:
HR" class="Bodytext0">, doslovno kaže: »U historiji NOR-a ostaće krupnim 
slovima zapisan borbeni put 12. slavonske divizije u ljeto 1943. godine u 
sjeverozapadnu Hrvatsku«.</span><span lang="HR" style="font-size:12.0pt"><o:p>
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><i><span style="mso-special-character: footnote; mso-fareast-language: HR" lang="HR">[1]</span></i></a><i><span lang="HR" style="mso-fareast-language:HR"> 
    Arhiv VII, fond NOP-a, </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. k-1472, </span><span style="mso-ansi-language:EN-US;mso-fareast-language:DE">reg. 
    </span><span lang="HR" style="mso-fareast-language:HR">br. 31/4.</span><span lang="HR"><o:p>
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_88.htm"><b>Prethodni dokument</b></a></TD>
<TD><a href="46_90.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

