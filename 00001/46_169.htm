<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_168.htm"><b>Prethodni dokument</b></a></TD>
<TD><a href="46_170.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading231" style="text-align: justify; line-height: normal; mso-pagination: widow-orphan lines-together; page-break-after: avoid; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><a name="bookmark131"><span lang="HR" style="mso-fareast-language:HR" class="Heading230">Opšte  
stanje u jedinicama 12. slavonske brigade</span></a></p> 
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">&nbsp;<o:p>
</o:p> 
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Iz  
izvještaja Štaba 12. slavonske divizije za oktobar 1944. poznato je da se  
poslije neuspjelog napada na Koprivnicu 12. slavonska divizija vratila u  
Slavoniju i razmjestila na sektor Orahovica - Čačinci - Donji Miholjac i Našice.  
U tom rasporedu 12. brigada našla se 17. oktobra u Orahovici na odmoru.<a style="mso-footnote-id: 
ftn1" href="#_ftn1" name="_ftnref1" title><sup><span style="mso-special-character:
footnote">[1]</span></sup></a> Jedan bataljon iz sastava Brigade, uz podršku  
haubičkog diviziona Korpusa, vršio je demonstrativne napade na Našice. Krajem  
oktobra brojno stanje 12. brigade iznosilo je 1755 boraca. Iz pregleda  
nacionalnog sastava se vidi, da je bilo Hrvata 1064, i Srba 615. Smanjivanje  
Srba u odnosu na Hrvate je posljedica njihovog premještaja u druge jedinice 6.  
korpusa, i gubitaka u ofanzivnim borbama koje su neprekidno trajale od 1.  
avgusta 1944, te većeg priliva boraca hrvatske nacionalnosti u  
narodnooslobodilačku borbu.</span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Borbeni  
moral 12. Slavonske bio je na visini. Komandant 12. brigade Dušan Ostojić već  
skoro mjesec dana bio je odsutan iz Brigade, jer se nalazio na oficirskom kursu.  
Međutim, i pored toga Štab 12. brigade je zadovoljio. U septembru je formirana  
nova 4. brigada, koja je ušla u sastav 12. divizije. Za komandanta je  
postavljen Nikola Dolinić<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:footnote">[2]</span></sup></a>a  
za političkog komesra, Vlado Milanović.<a style="mso-footnote-id:ftn3" href="#_ftn3" name="_ftnref3" title><sup><span style="mso-special-character: 
footnote">[3]</span></sup></a> Pored toga, iz izvještaja Štaba 6. korpusa  
Glavnom štabu za Hrvatsku za mjesec oktobar 1944, poznato je: na teritoriji  
Slavonije u avgustu 1944. godine bilo je 50.000 neprijateljevih vojnika, najviše  
Nijemaca koji se izvlače s juga, dolinom rijeke Bosne i glavnom željezničkom  
prugom Zagreb - Beograd. Nijemci se izvlače i komunikacijom Slavonski Brod - Đakovo  
- Osijek - Donji Miholjac. Naša ofanzivna dejstva koja su počela 1. avgusta,  
rezultat su dvije trećine oslobođene teritorije Slavonije. Iz stroja je izbačeno  
1800 neprijateljevih vojnika samo u prvoj polovini oktobra, a u drugoj još  
400-500 vojnika.<sup>183</sup></span><span lang="HR" style="font-size:12.0pt"><o:p> 
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><i><span style="mso-special-character: footnote; mso-fareast-language: HR" lang="HR">[1]</span></i></a><i><span lang="HR" style="mso-fareast-language:HR"> 
    Borci su učestvovali na sahrani narodnog heroja Jove (Ive) Marinkovića u  
    selu Donja Pištana kod Orahovice. Poginuo je na dužnosti načelnika obavještajne  
    službe 6. korpusa od mine koju je neprijateljeva služba uputila u paketu  
    na njegovu adresu.</span><span lang="HR"><o:p> 
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title><i><span style="mso-special-character: footnote; mso-fareast-language: HR" lang="HR">[2]</span></i></a><i><span lang="HR" style="mso-fareast-language:HR"> 
    u NOVJ od 1941. Bio je borac, komandir voda i čete, komandant bataljona i  
    partizanskog odreda i komandant brigade.</span><span lang="HR"><o:p> 
    </o:p>
    </span></i></p>
  </div>
  <div style="mso-element:footnote" id="ftn3">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn3" href="#_ftnref3" name="_ftn3" title><i><span style="mso-special-character: footnote; mso-fareast-language: HR" lang="HR">[3]</span></i></a><i><span lang="HR" style="mso-fareast-language:HR"> 
    u NOVJ od 1941. Bio je borac, politički delegat, politički komesar čete,  
    bataljona i brigade. Umro u Osijeku.</span><span lang="HR"><o:p> 
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_168.htm"><b>Prethodni dokument</b></a></TD>
<TD><a href="46_170.htm"><b>Slede&#263;i dokument</b></a></TD></TR></TABLE></CENTER> 

</TD></TR></TABLE>

</body></html>

