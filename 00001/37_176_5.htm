<html>
<head>
<meta http-equiv="Content-Type" content="text/html; charset=utf-8">

<title>Jovan Stamatovic: POZEGA U 1941.</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Stamatovic: POZEGA U 1941.</b><br>


<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_176_4.htm"><b>Prethodni dokument</b></a></TD>
<TD><a href="37_176_6.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Bodytext90" style="margin-top:0mm;margin-right:0mm;margin-bottom:0mm;
margin-left:60.0pt;margin-bottom:.0001pt;line-height:normal;background:transparent"><span lang="HR" style="font-size:14.0pt;mso-bidi-font-size:12.0pt;mso-fareast-language:
HR">POJAVA</span><span lang="HR" style="font-size:14.0pt;
mso-bidi-font-size:12.0pt;font-variant:normal;mso-fareast-language:HR" class="Bodytext912"> 
Č</span><span lang="HR" style="font-size:14.0pt;mso-bidi-font-size:12.0pt;mso-fareast-language:
HR">ETNIKA U POŽEŠKOM SREZU</span><span lang="HR" style="font-size:14.0pt;
mso-bidi-font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-indent:26.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Represalije 
okupatora posle učestalih partizanskih akcije imale su odraza i na kolebljive 
elemente iz bivših političkih partija i imućnije ljude. Uplašeni 
represalijama Nemaca i oštrinom narodnooslobodilačke borbe, ovi elementi počinju 
sa pričon kako još nije vreme za borbu, da su Nemci jaki i da treba pričekati 
pogodniji momenat. Širi se i legenda o četnicima iz balkanskog i prvog 
svetskog rata, upravo vezana za priču da joi nije vreme za borbu.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-indent:26.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Prve 
četničke grupe javljaju se prvih dana jula, mada bez ikakvih akcija: krstare 
po selima, razgovaraju s ljudima, nastoji da saznaju šta to komunisti 
nameravaju. Simpatizeri četnika već su insistirali kod nekih naših drugova da 
se održi zbor u Tometinom Polju gde bi govorili i komunisti. Na jednom sastanki 
grupe komunista u kući Ljube Mićića, kome je prisustvovao Veselin Masleša, 
diskutovalo se pored ostalog i o četničkom pozivu pa je odlučeno da se ode na 
ovaj zbor, ali sa izvesnom opreznošću.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-indent:26.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Zbor 
u Tometinom Polju bio je veoma posećen. Na njemu su naši drugovi govorili o 
potrebi priprema za oružani ustanak ali ne i konkretnije o ustanku jer nam još 
nije bio poznat proglas CK o dizanju ustanka. Kod osnovne škole stajala je 
grupa četničkih oficira sa Dražom Mihailovićem koji su takođe došli u selo 
radi održavanja sastanka. Pred završetak zbora naišla je nova grupa četničkih 
oficira i seljaci su se počeli razilaziti. I pojedinačnih razgovora sa 
prisutnima na zboru naši drugovi s saznali da je pre nekoliko dana u Tometino 
Polje naišla grupa Nemaca jačine jednog voda i ustavila se na reci Kamenici, n 
čijoj su suprotnoj strani bili četnici. Nisu pucali jedni na druge iako su se 
dobro videli preko reke.<o:p>
</o:p>
</span></p>
<p class="Bodytext0" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-indent:26.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Prvom 
polovinom avgusta došao je u kuću Radivoja Pavićevića (selo Godovik) Miloš 
Glišić, kapetan bivše jugoslovensk vojske iz Požege, i tražio sastanak sa 
Ljubom Mićićem. Pošto nije našao Ljubu, Pavićević je o dolasku Glišića 
obavestio druge komuniste. Odlučeno je da sa Glišićem razgovara Novaik Živković, 
i to je bio naš prvi kontakt sa četnicima. (Sve dotle niti smo sreli niti čuli 
za ma kakve akcije četnika protiv okupatora, mada su oni naše akcije često 
pripisivali sebi). U ovim razgovorima Glišić je izložio sledeće:</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-indent:26.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">— 
smatra da je s nama mogućna saradnja, ali da on za tu saradnju nema ovlašćenja;</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-indent:26.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">— 
organizacija Jugoslavije na staroj osnovi je nemogućna; to je objašnjavao držanjem 
pojedinih jugoslovenskih nacionalnosti posle okupacije, naročito Hrvata i 
muslimana;</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-indent:26.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">— 
treba praviti mobilne spiskove a svaka opština treba da ima jednog oficira kao 
komandanta; taj oficir mora biti najstariji po rangu, bez obzira na političku 
pripadnost;</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:2.0pt;margin-bottom:0mm;
margin-left:2.0pt;margin-bottom:.0001pt;text-indent:26.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">— 
celu ovu stvar treba smatrati kao pomoć jugoslovenskim saveznicima, a za borbu 
čekati pogodan momenat (»sada nije vreme jer su Nemci još jaki«).</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:3.0pt;margin-bottom:.0001pt;text-indent:24.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">U 
isto vreme je kroz Godovik i Rečice prošao poznati ljotićevac Milojko Durić 
iz sela Vranja (podoficir, koji je kasnije unapređen u čin potporučnika); 
svratio je u kuću svojih rođaka Nikitovića u Rečicama i to istovremeno sa 
jednom našom patrolom u kojoj su bili Milivoje Nikitović i Slavko Međedović. 
Između partizanske patrole i ljotićevca Milojka Đurića nastala je prepirka 
jer je on otvoreno potcenjivao partizane kao »mladu i nezrelu decu koja ne 
znaju da ratuju«. Nosio je pun kofer propagandnog materijala, vadio iz tašne 
letke Draže Mihailovića i hvalisavo pričao kako ide od njega. I on tvrdi da 
za borbu još nije vreme i da »treba čekati povoljniji trenutak«.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:3.0pt;margin-bottom:.0001pt;text-indent:24.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Po 
selima požeškog sreza postepeno se pojačava aktivnost četnika i to izraziti 
je u severnom nego u južnom (donjem) delu. Oko četnika se okupljaju 
predsednici opština, kmetovi, bivši politikanti, jerezovci i izvesni ljudi 
koji su se afirmisali kao pripadnici Demokratske i Zemljoradničke stranke. Naročitu 
ulogu su imali oficiri i podoficiri koji su izbegli zarobljeništvo krijući se 
kod kuća. Neki od njih su odlazili na Ravnu goru i primali direktive ... 
Imenuju se četovođe po selima, prave spiskovi vojnih obveznika kojima se 
izdaju objave i upozoravaju da su dali zakletvu kralju i otadžbini da »odlazak 
u partizane znači izdaju ove zakletve«. To je uticalo na dobar broj seljaka.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:1.0pt;margin-bottom:0mm;
margin-left:3.0pt;margin-bottom:.0001pt;text-indent:24.0pt;line-height:normal;
background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Krajem 
avgusta i početkom septembra, naočigled Nemaca, četnici u Požegi uvode u 
svoje spiskove, pored trgovaca i činovnika, i policajce i žandarme. Sela kao 
Visibaba, Milićevo Selo i druga, gde smo imali jak uticaj, počinju da se dele 
(uglavnom prema socijalnom sastavu i političkom ubeđenju) na »naše« i »vaše«. 
Sličnih razilaženja ima i u ostalim selima oko Požege. Čak se i porodice 
razilaze: jedan brat ide u partizane, drugi u četnike; otac ide u četnike, 
sinovi u partizane i sl.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:-3.0pt;margin-bottom:
0mm;margin-left:1.0pt;margin-bottom:.0001pt;text-indent:26.0pt;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Kada 
sam se 19. septembra vraćao sa jednim vodom Požeške čete iz Ovčar-Banje, 
gde smo sa Dragačevcima razoružali žandarmerijsku stanicu i dva dana držali 
zasedu prema Čačku i Požegi čekajući Nemce, u Lučanima sam video četnike, 
i to prvi put. Naš vodnik Novak Živković je naredio predostrožnost prilikom 
silaženja u varošicu. Tu nas je čekalo 15 četnika - sa šubarama i kićankama, 
obraslih u brade, sa redenicima, bombama na opasačima i puškama na gotovs. Išli 
su prema nama. Puške (i jedan zarđali puškomitraljez) su im okićeni cvećem, 
kao da se baš sad vraćaju iz teškog boja pa su im devojke iz zahvalnosti oružje 
okitile. Naš vodnik im je izložio da smo bili na akciji u Ovčaru. Bili su 
neodređeni, kao i uvek i nisu reagovali. Usput smo komentarisali o njima. 
Njihova očigledna inertnost prema akcijama dovodila nas je postepeno do zaključka 
s kim ćemo uskoro imati posla. Dok mi rušimo mostove, tunele i pruge, razoružavamo 
žandarmerijske stanice, držimo zasede iz kojih napadamo Nemce, dotle se oni 
slobodno kreću u našoj pozadini, pijanče i pričaju o nekoj borbi kojoj i 
sami ne vide početak, a sve naše akcije pripisuju sebi da bi se predstavili 
kao borci protiv okupatora.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext0" style="margin-top:0mm;margin-right:-3.0pt;margin-bottom:
0mm;margin-left:1.0pt;margin-bottom:.0001pt;text-indent:26.0pt;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext10pt">U 
Gorobilje smo stigli 20. septembra. Tu je trebalo da dođemo u sastav čete. Idući 
prema Gorobiljskoj školi, čuli smo puškar an je iz pravca gde se nalazila naša 
četa. Tog dana je oko 250 Nemaca krenulo od Požege prema Gavrilovića mostu. 
Najpre su pošli u pravcu Godovika, a zatim skrenuli levo i došli do 
Gorobiljske škole. Delovi naše čete, sa komandirom i komesarom, primetivši 
jakog neprijatelja, postepeno su se povlačili ne prihvatajući borbu. Hitno je 
obaveštena Ariljska partizanska četa da pođe u susret Nemcima, a u okolnim 
selima (Rečicama, Godoviku i Svračkovu) pozivani su ljudi da se pridruže četi 
za napad na Nemce. Ariljska četa je brzinom napada iznenadila Nemce, ali su se 
oni brzo sredili i borba je otpočela. Ariljci su imali 2 poginula, od kojih je 
jedan komandir čete Vujović.<o:p>
</o:p>
</span></p>
<p class="Bodytext0" style="margin-top:0mm;margin-right:-3.0pt;margin-bottom:
0mm;margin-left:1.0pt;margin-bottom:.0001pt;text-indent:26.0pt;line-height:
normal;background:transparent"><span lang="HR" style="font-size:12.0pt;mso-fareast-language:HR" class="Bodytext10pt">Međutim, 
sa prikupljenim narodom pomenutih sela, glavnina Požeške čete napada Nemce u 
bok od Godovika i Rečica. Ovaj organizovan i silovit napad izaziva kod njih 
veliku zabunu i komešanje. Petar Leković iz Rečica prišao je sa svojom 
grupom blizu nemačkog komandnog mesta, ali ga je primetio nemački oficir i 
nanišanio u njega. Primetivši to, Petar je iz karabina pogodio bombu koja je 
Nemcu visila o pojasu. Od njene eksplozije Nemac je poginuo. Naime, Nemci su 
mobilisali seljake za nošenje municije i kada se Petar Leković privlačio, 
jedan od tih seljaka mu je pokazivao rukom u nemačkog komandanta koji ga je gađao 
te se ovaj zahvaljujući tome i zaklonio. Posle pogibije komandanta, kod Nemaca 
je nastala panika te se počeše neorganizovano povlačiti preko reke i kroz 
kukuruze. U Požegu su, preplašeni a mnogi i ranjeni, stizali razbijeni po 
grupicama vičući: »Evo partizana!« Jače nemačko odeljenje pošlo je 
kamionima iz Požege u pomoć ovim u Gor obilju. Napred je bio motociklista. Naši 
su ih sačekali kod mosta (na reci Detinji prema Arilju), ubili motociklistu i 
ubacili bombe u prvi kamion pun Nemaca. I ovi su se Nemci panično vratili u Požegu.</span><span lang="HR" style="font-size:12.0pt"><o:p>
</o:p>
</span></p>
<span lang="HR" style="font-size:12.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;color:black;
mso-ansi-language:HR;mso-fareast-language:HR;mso-bidi-language:AR-SA" class="Bodytext10pt">Nemci 
su mobilisali seoska kola za prevoz ranjenika do Požege. Jedan teško ranjeni 
nemački oficir umro je u ambulanti u Požegi. U povlačenju su poveli Božu 
Stanića, iz Gorobilja, ubili ga i obesili o banderu na požeškoj pijaci (nisu 
imali vremena da prave vešala). Kod neprijatelja je zavladalo stanje 
pripravnosti. Pojačane su straže oko Požege, a nemački vojnici su stalno 
pucali iz puškomitraljeza i šarali nebo raketama osvetljavajući teren iz 
straha od partizana.</span>
<p>
<br>
<CENTER><TABLE border="1"><TR><TD><a href="37.htm"><b>Sadr&#382;aj</b></a></TD>
<TD><a href="37_176_4.htm"><b>Prethodni dokument</b></a></TD>
<TD><a href="37_176_6.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

