<html>
<head>
<meta http-equiv="Content-Type" content="text/html; charset=utf-8">

<title>PRVA PROLETERSKA BRIGADA - SE&#262;ANJA BORACA: KNJIGA II</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>PRVA PROLETERSKA BRIGADA - SE&#262;ANJA BORACA: KNJIGA II</b><br> 

<CENTER><TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_71.htm"><b>Prethodni dokument</b></a></TD>
<TD><a href="27_73.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading2215" align="left" style="margin-top:0mm;margin-right:0mm;
margin-bottom:0mm;margin-left:82.0pt;margin-bottom:.0001pt;text-align:left;
line-height:normal;mso-pagination:widow-orphan lines-together;page-break-after:
avoid;background:transparent"><a name="bookmark69"><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Heading2213">PETAR 
PAJTI</span></a><span lang="SR-CYR" style="font-family:&quot;Times New Roman&quot;;mso-fareast-language:SR-CYR" class="Heading2213">N</span></p>
<p class="Footnote7" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">&nbsp;<o:p>
</o:p>
</span></p>
<p class="Footnote7" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">Ko god je poznavao Petra Pajtina Peru mogao je u 
njemu osetiti bezgraničnu ljubav i toplinu prema čoveku i nadasve — prema životu. 
Čak i onog kišovitog junskog jutra, neposredno pred svoju pogibiju, unosio je 
onu dragu vedrinu, živost i šalu, tako da su njegovi saborci za trenutak 
zaboravljali da smrt vreba na svakom koraku i da predstoje mnogobrojne teškoće 
da bi se neprijatelj slomio i savladao ...</span></p>
<p class="Footnote7" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Upoznali smo se u 
Kraljevu neposredno posle kapitulacije Jugoslavije, krajem aprila 1941. godine, 
kada sam s majkom došao kao izbeglica iz Skoplja.</span></p>
<p class="Footnote7" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Prvih dana maja našao 
sam se sa njim u </span><span style="font-family:&quot;Times New Roman&quot;;mso-ansi-language:EN-US;
mso-fareast-language:SR-CYR">VIII</span><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">/b razredu kraljevačke 
gimnazije. Sedeli smo zajedno u istoj klupi. Moram priznati odmah me je osvojio 
svojom iskrenošću i neposrednošću. Ali jedna od najvećih njegovih ljudskih 
vrednosti i osobina bila je krajnja ljudska osećajnost i dečačka živost.</span></p>
<p class="Footnote7" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Nije nam trebalo više 
od nedelju dana da postanemo bliski drugovi. Učili smo i radili zajedno skoro 
čitav maj, a već prvih dana juna smo položili i veliku maturu. Posle mature 
često je razmišljao šta će studirati kad se bude rat završio i isterao 
okupator. Govorio mi je da će jednoga dana postati mašinski inženjer i da će 
njegove mašine biti neobično delo konstruktorske veštine! Voleo je da 
sanjari, da mašta, ponekad se zanosio poput deteta...</span></p>
<p class="Footnote7" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Rođen u porodici železničkog 
radnika sredinom decembra 1922. godine u Subotici, Pajtin je od malih nogu 
osetio gorčinu života. Što god je više rastao, raslo je u njemu i razočaranje 
u režim i poredak. Zbog toga nije ni čudno što se već krajem 1939. našao u 
VII razredu kraljevačke gimnazije među aktivnim antifašistima, a već sledeće 
godine u članstvu Skoja sa Nikolom Bugarčićem, Nikolom Jončićem Kočom, 
Zoranom Katićem, Radošem Rakićem i mnogim drugima. Tri četvrtine učenika </span><span style="font-family:&quot;Times New Roman&quot;;
mso-ansi-language:EN-US;mso-fareast-language:SR-CYR">VIII</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR">/b 
bili </span><span class="Footnote2"><sub><span lang="SR-CYR" style="font-size:9.0pt;
font-family:&quot;Times New Roman&quot;;mso-fareast-language:SR-CYR">s</span></sub><span lang="SR-CYR" style="font-size:9.0pt;font-family:&quot;Times New Roman&quot;;
mso-fareast-language:SR-CYR">u aktivni</span></span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
članovi Skoja. Kroz skojevsku organizaciju i preko oca Mihajla, starog 
sindikalnog radnika i opozi</span><span lang="SR-CYR" style="font-size:9.0pt;font-family:&quot;Times New Roman&quot;;
mso-fareast-language:SR-CYR" class="Footnote2">cionera,</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
učesnika generalnog štrajka železničara,</span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:SR-CYR" class="Footnote2"> 
Pera</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> je sve više uobličavao svoj lik pripadnika 
komunističke </span><span lang="SR-CYR" style="font-size:9.0pt;
font-family:&quot;Times New Roman&quot;;mso-fareast-language:SR-CYR" class="Footnote2">omladine</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
Jugoslavije.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Sećam se kao danas da 
nam je Pajtin svakog dana prenosio vesti raznih radio-stanica u svetu, jer mu je 
otac </span><span lang="SR-CYR" style="font-size:9.0pt;font-family:&quot;Times New Roman&quot;;
mso-fareast-language:SR-CYR" class="Footnote2">prilično</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
dobro govorio nekoliko jezika, pa smo tako bili obavešteni o svim događijima 
koji su nas interesovalrh. </span><span lang="SR-CYR" style="font-size:10.0pt;
font-family:&quot;Times New Roman&quot;;mso-fareast-language:SR-CYR" class="Footnote3">Pričao 
nam</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
je da je posle 22. juna, kada je Nemačka objavila rat SSSR. skoro svakodnevno 
molio oca da po čitavu noć sluša vesti dok bi on čuvao stražu. No to nije 
potrajalo dugo. Već oko 1. jula Nemci su im oduzeli radio-aparat i dali 
potvrdu, kojoj su se u porodici često podsmevali, sve dok je stari nije 
zapalio. Znam da je onog dana kada su im oduzeli radio-aparat bio više nego tužan, 
skoro očajan, i da je već počeo da smišlja i pravi planove za osvetu.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Oca su mu, zbog dobrog 
poznavanja nemačkog jezika, Nemci pokušavali da nateraju da bude njihov tumač 
u fabrici vagona, ali je to Mihajlo energično odbio. Zbog toga su ga u 
oktobarskom pokolju streljali među prvima baš tu, u krugu fabrike.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Pera mi je često pričao 
o svojima, naročito o ocu i majci. Divio se očevom držanju i veri u sutra.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">— Zar bi Pajtin otac, 
kao sin radničke klase?!, smeo sebe prodati za okupatorsku salamu i šećer?! 
— znao je da kaže.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Uvek je tokom rata, kad 
god smo razgovarali o svojim bliskim i dragim, ljudski iskreno žalio onaj 
septembarski dan prilikom ilegalnog polaeka u odred što se nije pozdravio sa 
sestrom, koju je neobično voleo.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Za vreme dejstva našeg 
odreda u borbama za Kraljevo i oko Kraljeva, Pajtin je pokazivao neopisivu 
hrabrost i smelost. Među prvima se uvek javljao za vanredne akcije. Jedan od 
prvih je bio i u grupi bombaša koji su se na organizovanom tečaju u Mataruškoj 
Banji pripremali za konačni obračun s okupatorskim garnizonom u Kraljevu.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U prvoj ofanzivi, 
prilikom povlačenja odreda sa terena Kraljeva, rastali smo se.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ponovo smo se sreli u 
Novoj Varoši, posle više od Dvadeset dana rastanka. Ne znam ko je zbog toga 
bio srećniji od nas dvojice. Srdačan stisak ruku, poljupci i zagrljaj ...</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:26.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kada smo se u prvi 
sumrak decembarske noći počeli °D Nove Varoši probijati ka Limu, pozvao me 
da zajednički čamcem pređemo reku, jer je on odlično plivao, pa Je, valjda, 
želeo da mi pomogne ako bi se čamac prevrnuo, J<sup>e</sup>R sam bio neplivač.</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Po dolasku u oslobođeno 
Rudo smestili smo se u napuštenoj kafanici na samom trgu. Spavali smo jedan do 
drugog, na podu prekrivenom slamom. O formiranju 1. proleterske brigade bili smo 
obavešteni dan-dva ranije. Radovao se tome događaju i ne shvatajući tada, kao 
uostalom ni većina nas, veličinu tog trenutka.</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Predstavljao je sebi i 
celoj četi lik našeg vrhovnog komandanta, druga Tita, i pričao kako ga zamišlja. 
Jer Tito je naš najveći drug! Pravio je o njemu sve mogućne kombinacije. A 
kada se pred nama pojavio stasit i temperamentan čovek, u kratkom kožnom 
kaputu s nemačkim parabelumom o opasaču i s &quot;ruskom&quot; kapom, Pajtin 
je skočio i ljubeći me tražio da mu potvrdim tačnost njegovih predviđanja.</span></p>
<p class="Footnote7" style="margin-top:0mm;margin-right:0mm;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Trenutak posle toga 
zavladao je tajac.</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Stajali smo postrojeni 
na platou malog trga bosanske varošice i slušali kao u zanosu reči svog 
vrhovnog komandanta:</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">&quot;Drugovi, vi ste 
najbolji sinovi naše zemlje i naših naroda... Vi ste iskra iz koje će buknuti 
plamen širom naše zemlje... Vi ćete izvršiti istorisku misiju oslobođenja 
naše porobljene domovine...&quot;</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Reči druga Tita 
upijaju se u nas i prodiru do dna duše. Radosni drhtaj nas obuzima. Nehotice 
pogledah u Pajtina; suze pomešane s krupnim vlažnim snegom neprekidno ga rose. 
I dok Tito govori, Pajtin odista plače. Suza suzu stiže...</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Mnogo puta kasnije, 
tokom dugih noći u marševanju, na partizanskim noćištima, stražarskom mestu 
ili u patroli, nije mogao da mi objasni svoje suze. Stalno i uporno je tvrdio da 
su suze spontano išle mimo njegove volje.</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Kada je drug Tito završio 
govor i mi s bataljonom pošli u svoju malu kafanicu, pokušavao je da nas u četi 
ubedi u našu snagu i veličinu. Poput deteta, razdragano i veselo tvrdio je da 
smo jedina sila u Evropi posle SSSR i da ćemo svakog neprijatelja pregaziti 
onog trenutka kad ee sa njim uhvatimo ukoštac.</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U prvoj akciji našeg 
bataljona i brigade na Gaočićima izgubili smo sedam divnih drugova, među 
njima školskog druga Zorana Katića, jednog od najboljih omladinaca kraljevačke 
gimnazije. I dok je jedna četa, posle završene borbe, sprovodila 124 
talijanska zarobljenika sa mnoštvom ilena u Rudo, dotle je naša četa 
sahranjivala poginule drugove.</span></p>
<p class="Footnote7" style="margin-top:0mm;margin-right:2.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Mrak je već počeo da 
se spušta kada je izvršena sahrana. Pajtin mi je kasnije pričao da je smrzlu 
zemlju bilo teško kopati, ali da je dobio takvu snagu da je radio za dvojicu, 
jer je trebalo iskopati veću raku za sedam dru</span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:SR-CYR" class="Footnote2">gova</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
i pre mraka ih sahraniti. Kada su ih sahranili i kada su i poslednji grumen 
tvrde, smrzle zemlje bacili na grob, odata im je počast plotunom. Drugovi su mi 
pričali da su se u tom trenutku Pajtinu suze kotrljale niz lice.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Posle napornog marša 
uoči nove, 1942. godine, 31. de</span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:SR-CYR" class="Footnote2">cembra,</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
našli smo se u Rogatici. Pajtin se više puta </span><span lang="SR-CYR" style="font-size:9.0pt;font-family:&quot;Times New Roman&quot;;mso-fareast-language:
SR-CYR" class="Footnote2">u</span><span lang="SR-CYR" style="font-family:&quot;Times New Roman&quot;;
mso-fareast-language:SR-CYR"> mislima vraćao na Gaočiće, na izginule drugove, 
na pogi</span><span lang="SR-CYR" style="font-size:9.0pt;
font-family:&quot;Times New Roman&quot;;mso-fareast-language:SR-CYR" class="Footnote2">nulog</span><span lang="SR-CYR" style="font-family:&quot;Times New Roman&quot;;mso-fareast-language:SR-CYR"> 
Zorana i ranjenog Koču.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;line-height:normal;
background:transparent"><span lang="SR-CYR" style="font-family:&quot;Times New Roman&quot;;
mso-fareast-language:SR-CYR">| — Ne, ne mogu iz sebe Gaočiće izbrisati! Oni 
su u meni, i deo mene je u njima! Zar smo morali izgubiti sedam divnih drugova i 
imati više od deset ranjenih? — pokušao je da svojim oskudnim vojnim znanjem 
rekonstruiše borbu na Gaočićima.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Živim pokretima ruku 
unosio bi se sagovornicima u lice. Nama nekolicini je tvrdio da bi on, da je bio 
komandant, ceo taj posao svršio sa najviše deset do petnaest boraca — bombaša, 
i to za vrlo kratko vreme!</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Takav je bio i ostao do 
kraja dečački poletan. Ko ne bi shvatio tu njegovu mladićsku neobuzdanost, 
mogao bi pretpostaviti da je preterano ambiciozan i samouveren.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Mnoge borbe koje je 
Kraljevački bataljon vodio u istočnoj Bosni, Hercegovini, Dalmaciji, Crnoj 
Gori i Sandžaku vezane su za ime i ličnost ovog dvadesetogodišnjeg puškomitraljesca, 
člana Komunističke partije Jugoslavije.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Ta kako bi se mogla 
zaboraviti njegova hrabrost kada je s nekolicinom drugova iz bataljona, u mrkloj 
majskoj noći 1942., podišao talijanskom logoru na Kozari kod Čajniča i 
eksplozijom bombi i vatrom puškomitraljeza stavio do znanja Talijanima da su 
partizani u njihovom logoru? Ko će izbrisati iz sećanja neopisivo junaštvo 
Pajtinovo </span><span lang="SR-CYR" style="font-size:10.0pt;font-family:&quot;Times New Roman&quot;;
mso-fareast-language:SR-CYR" class="Footnote3">U</span><span lang="SR-CYR" style="font-family:
&quot;Times New Roman&quot;;mso-fareast-language:SR-CYR"> borbi sa četničkim 
bandama po Hercegovini kada ih je svojim puškomitraljezom razgonio kao krda 
poplašenih ovaca!</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">U borbama na položajima 
kod Kupresa — u selu Brdima i Šokačkoj Mali, prvih dana septembra 1942., 
Pajtin se ručnim bombama obračunavao sa ustašama, sve dok nije bio ranjen. Pa 
čak i kad je bio ranjen nije se povinovao naređenju komandira Vučka da se 
povuče, sve dok i poslednju bombu sa svog opasača nije bacio na neprijatelja.</span></p>
<p class="Footnote7" style="margin-top:0mm;margin-right:0mm;margin-bottom:0mm;
margin-left:2.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Takav je bio i ostao 
sve do svoje pogibije.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-align:justify;text-indent:25.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Posle uspešnog 
probijanja preko Neretve i razbijanja četničkih bandi negde u prvoj polovini 
marta 1943. dobio je pegavi tifus i kao teški bolesnik prebačen je u 
divizijsku bolnicu. Sticajem okolnosti i tamo smo bili zajedno. Kao komesar 
bolnice svakodnevno sam ga ubeđivao da što duže tu ostane. Ali su svi moji 
predlozi, sva moja nastojanja i ubeđivanja ostali bez rezultata.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Iako se još nije bio 
oporavio, jer nije bilo prošlo ni dva meseca od početka bolesti, Pajtin je u 
drugoj polovini maja napustio divizijsku bolnicu, bolje reći — pobegao iz 
nje. Iako se jedva kretao, drugovi iz bataljona su ga prihvatili i on je pri štabu 
proveo kraće vreme, a zatim otišao u svoju četu. Svi su bili iznenađeni, ali 
su se morali pomiriti, jer je on tako hteo. Bio je vodnik 2. voda i već krajem 
maja učestvovao je u borbi protiv Nemaca na Zlatnom boru.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Teške napore i 
svakodnevne okršaje, ovaj neizlečeni i neoporavljeni rekonvalescent podnosio 
je natčovečanski. Svi su se čudili i pitali otkuda mu takva snaga. Ali 
njegova volja je uvek pobeđivala, pa je tako bilo i ovoga puta. Kogod je 
Pajtina malo bolje poznavao nije se morao čuditi njegovoj snazi i njegovom 
duhu.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Poslednji put smo se 
sreli na planinskom masivu Vučeva. Nosio je nemačku mašinku, trofej sa 
Zlatnog bora, i pričao mi o toj akciji i pogibiji divnih drugova iz našeg 
bataljona: Živana, komandanta bataljona, Šuce, komandira čete, vodnika 
Milosava Spasojevića Deve i drugih.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Nisam ni slutio da će 
to biti poslednji naš susret i da će za koji dan nestati i on, kao i mnogi 
drugi.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">... Na prilazima 
Sutjeeci, iznad Popovog Mosta, tog kišovitog junskog dana pao je Petar Pajtin, 
vodnik 2. čete Kraljevačkog bataljon^. Pri protivjurišu Nemaca izašao je iza 
drveta koje mu je služilo kao zaklon i počeo iz stojećeg stava da rešeta mašinkom 
po nemačkom stroju. Bio je, kažu gnevan — psovao je, vikao je i pretio 
Nemcima da tuda neće proći. I, eto, zamišljam ga kako se i mrtav isprečio da 
im skrati put.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Uoči same pogibije 
pravio je šale i viceve sa drugovima u četi. Po čudnoj igri sudbine najviše 
se šalio s Miloradom Trimunovićem Midom, našim školskim drugom i zamenikom 
komesara čete, koji je na isti način i na istom mestu svega nekoliko trenutaka 
kasnije takođe poginuo.</span></p>
<p class="Footnote7" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-align:justify;text-indent:27.0pt;
line-height:normal;background:transparent"><span lang="SR-CYR" style="font-family:
&quot;Times New Roman&quot;;mso-fareast-language:SR-CYR">Pajtin je pogođen u 
glavu, a Trimunović u srce. S njima je prestala da odzvanja u četi i njihova 
omiljena pesma, koju bi uvek prihvatila cela četa: &quot;Naše oči gore 
jasno...&quot;</span></p>
<p class="MsoNormal" align="right" style="text-align:right"><span style="mso-fareast-language:
SR-CYR">Milan BELOJEVIĆ MAČAK</span><br>
<CENTER></p>
<TABLE border="1"><TR><TD><a href="27.htm"><b>Sadr&#382;aj</b></a></TD>
<TD><a href="27_71.htm"><b>Prethodni dokument</b></a></TD>
<TD><a href="27_73.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
