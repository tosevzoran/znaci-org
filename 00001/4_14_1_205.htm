<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 1</b><br> 

<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_204.htm"><b>Prethodni dokument</b></a></TD>
<TD><a href="4_14_1_206.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>BR. 205</strong></p>
<p align="center"><strong>ZAPOVEST KOMANDANTA BOSANSKIH ČETNIČKIH ODREDA OD 
12. DECEMBRA 1942. KOMANDANTIMA BATA-LJONA ODREDA »BORJE« ZA NAPAD NA JEDINICE 
NOV I POJ U REJONU KOTOR-VAROŠA1</strong></p>
<p align="center">KOMANDA</p>
<p align="center">BOS. ČETNIČKIH ODREDA O. Br. službeno 12-XII-42. g.</p>
<p align="center">ZAPOVEST</p>
<p>Neprijatelj-komunisti2 — nalaze se u povlačenju ka Šip-ragama i Skender 
Vakufu. Slabiji-zaštitnički delovi zadržali su se na liniji položaja — 
Kotor Varoš — Vrbanjci — Borci — Dubino brdo.3</p>
<p>Verovatna namera neprijatelja je, da izvuče plen i povuče ka Mrkonjiću.4</p>
<p>Naš odred posle odbacivanja i gonjenja neprijatelja nalazi se na liniji položaja: 
Skatavica — Marijanovo gnezdo5 — Savići — Garići — Maslovare — a 
ispred nas nema naših defova. Desno od nas na levoj obali Vrbanje na položaju: 
Tovla-dići — Ćemernica, nalazi se odred »Obilić«.</p>
<p>Namera mi je, da sutra 13. o.m. u 6 časova napadnem neprijatelja na označenim 
položajima.</p>
<p>Radi izvršenja ovoga —</p>
<p>naređujem:</p>
<p>1) Bataljon »Mrkonjić« sa hrvatskom bojnom koja se nalazi kod Kobaša i 
Skatovice napašće neprijatelja pravcem: Pri-sladine — Franići — Kotor 
Varoš — Čepak sa zonom širenja desno do linije: Zovik — Zatvori — 
Topalovići — Varoš, a levo: Vis — Andrijevići — Bukovac — Rujevska 
glava.</p>
<p>Kad se zauzme Kotor Varoš posesti položaje ispred istog i čekati dalje 
naređenje.</p>
<p>Komandant bataljona odmah će se sporazumeti sa hrvatskom bojnom i sastaviti 
plan napada.</p>
<p>2)&nbsp; Bataljon »Karađorđe« bez 50 vojnika sa bataljonom »Knez Arsen« 
napašće neprijatelja u s. Vrbanjcima. Za izvršenje ovoga zadatka komandanti 
bataljona u toku noći sasta-će se i izvršiti detaljan plan napada.</p>
<p>3)&nbsp; Bataljon »Kralj Petar II« sa 50 vojnika iz bataljona »Karađorđe« 
napašće neprijatelja na položaju Borci pravcem Maslovare — sredina Boraka 
— sa zonom širenja: desno do linije: Pavlovići — leva padina Boraka, a 
desno do linije Maslovare (leva ivica) — pa pravo.</p>
<p>4)&nbsp; Bataljon »Tankosić« napašće neprijatelja sa položaja Dubino 
brdo pravcem grebenom Boraka sa zonom širenja levo i desno — po potrebi.</p>
<p>Komandanti bataljona u toku noći podićiće neprijateljskom položaju tako, 
da u određeno vreme tj. u 6 časova tačno otpočnu napad.</p>
<p>Haubica plasiraće se na Solilima, odakle će u 5.30 časova da dejstvuje 
ispred fronta bataljona »Tankosić« i »Kralj Petar II«, t.j. položaj Borak. 
Pripremu završiti u 6 časova.</p>
<p>Bacači: jedan se pridodaje bataljonu »Petar Mrkonjić« jedan se pridaje 
bataljonu »Karađorđe« jedan bacač-treći — ako bude ispravan — pridaje 
se bataljonu »Kralj Petar II«.</p>
<p>Komandanti bataljona preduzeće i narediti potrebne me-re za izviđanjem 
obezbeđenje bokova.</p>
<p>Vezu između jedinica održavati ordonansima i kuririma.</p>
<p>Ranjenike evakuisati preko Liplja za Brezičane.</p>
<p>Izveštaje slati pravcem: Maslovare — Liplje.</p>
<p align="center">S verom u Boga za Kralja i Otadžbinu.</p>
<p align="center">Načelnik štaba</p>
<p align="center">major, <strong>Slav. D. Vranješević</strong></p>
<p align="center">Komandant, <strong>R. Radić</strong></p>
<p align="center">M. P.6</p>
<p>&nbsp;</p>
<p>1&nbsp; Original (pisan olovkom, ćirilicom) u Arhivu VII, Ča, k. 204, reg. 
br. 21/7 (BH-V-9573).</p>
<p>2&nbsp; U širem rejonu Kotor-Varoša je tada dejstvovala 1. proleterska 
udarna brigada 1. proleterske udarne divizije NOVJ. Brigada je 14. decembra 
1942. u susretnoj borbi razbila jednu četu 741. puka nemačke 714. pešadijske 
divizije i četničku grupu u Jošavci. Opširnije o tome, vidi Zbornik NOR-a, 
tom IV, knj. 8, dok. br. 177, 184. 186.</p>
<p>3&nbsp; i 5 Ta mesta nisu nađena na karti 1:100.000, verovatno lokalni 
nazivi.</p>
<p>4&nbsp; Na karti 1:100.000: Mrkonjić-Grad.</p>
<p>6 Okrugli pečat: »Glavni štab Bosanskih četničkih odreda«.</p>
<p>
<br>
<CENTER><TABLE border="1"><TR><TD><a href="4_14_1.htm"><b>Sadr&#382;aj</b></a></TD>
<TD><a href="4_14_1_204.htm"><b>Prethodni dokument</b></a></TD>
<TD><a href="4_14_1_206.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
