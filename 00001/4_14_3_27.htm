<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_26.htm"><b>Prethodni dokument</b></a></TD>
<TD><a href="4_14_3_28.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA ZLATIBORSKE BRIGADE OD 7. 
NOVEMBRA 1943. DRAŽI MIHAILOVIĆU O BORBAMA PROTIV NOVJ NA PODRUČJU ZLATIBORA1</strong></p>
<p>Štab br. 1342 7 novembar 1943 god.</p>
<p align="center">NAČELNIKU ŠTABA VRHOVNE KOMANDE I G. MINISTRU V. M. I 
VAZDUHOPLOVSTVA</p>
<p align="center">Dostavljam kratak izveštaj o sukobima sa komunistima:3 U 
vremenu od 15 do 25 oktobra manje čarke sa komunistima vodila je Zlatiborska 
brigada na Mioču, Uvcu, Štrpcima, Rači, Crnom Vrhu, Radojinji, Rutoši, 
Breznima, Banji i oko Nove Varoši.4 Tom prilikom imala je 12 mrtvih i 6 
ranjenih a protivnik 28 mrtvih.</p>
<p>Na dan 25 oktobra u 20 časova otpočeo je glavni napadi komunista na delove 
ove brigade u s. Mioču. Posle borbe od 5 časova, povukla se brigada u pravcu 
Strbaca. Prema izve-štajima meštana komunisti su tu imali 54 mrtva i više 
ranjenih. Ovo iz razloga što su delovi brigade bili smešteni u dobra izgrađenim 
bunkerima od strane Italijana, a odbrana potpo-mognuta sa tri bacača primljena 
toga dana iz Priboja. Naši gubici 1 mrtav i 6 ranjenih. Odatle se nastavile 
manje čarke usled probijanja sve do Štrbaca, gde je zlatiborska brigada stigla 
26-og baš u vreme napada komunista na Strpca u 11 časova. Posle borbe od 2 časa, 
3 bataljon ove brigade odbacio je komuniste u pravcu Varde, koji su tu ostavili 
4 mrtva dok je treći bataljon imao 2 ranjena. Toga dana po naređenju majora 
Lukačevića zauzeo sam položaj od Štrbaca do Bijelog Brda gdje sam ostao do 2 
časa po ponoći kada sam se bez borbe povukao na Brezovac a iz razloga što su 
se još u 23 časa, sa moga desnog krila povukli major Račić5 i Lukačević ne 
izvestivši me o tome kao i mom daljem radu (nije tačno . što major Lukačević 
tvrdi da sam ja njega ostavio, već je on mene, pošto sam se ja povukao 3 časa 
posle njega).</p>
<p>Posle odmora od 24 časa na Brezovcu, sa manjim odelenjima i sa automatskim 
oružjem, izvršila je brigada prepad na komuniste na Bijelom Brdu na dan 28-og 
pre podne. Prepad je potpuno uspeo. Preko 200 komunista se razbežalo, ka-zani 
sa ručkom rasuti im, gume od 7 kamiona natovarenih municijom izbušene, 
zaplenjeno 12 konja namirnica, a na licu mesta pobiveno 13 crvenih dok je 
brigada imala samo 1 ranjenog.</p>
<p>Na dan 30-og pokušao sam isti takav prepad i na Vardište — Dobrun, ali mi 
nije uspeo iz razloga što su i Nemci stigli za mnom u Vardište čim sam sa 
brigadom tamo stigao. Tada odvojene 2 trojke sa vođom (7 vojnika sa tri 
automat. oružja), za napad u pozadini komunista ni do danas se nisu vratile, te 
se mogu smatrati izgubljenim.</p>
<p>Na dan 1-og komunisti su prešli u srez Zlatiborski i posle borbe od 3 časa 
ušli u 19 časova u selo Jablanicu.</p>
<p>U međuvremenu Bugari i Nemci poseli su Mokru Goru, Kremnu, Palisad i 
Sirogojno. Zbog toga se brigada probila u pozadinu Bugara i Nemaca a sada se 
nalazi u Šljivovici, Rudinama i na Murtenici. Tom prilikom imali smo samo jedan 
sukob u s. Rožanstvu sa Bugarima na dan 4-og ov. mj., ali je on prošao bez žrtava, 
dok smo mi uhvatili 2 Bugarska vojnika koje smo odmah pustili.6 Istoga dana 
komunisti su uveče izvršili napad na Palisad na Bugare, ali su odbijeni 
ostavivši 9 mrtvih i 1 živog.7 Na dan 50g Bugari su uhvatili 5 komun. na Čigoti. 
Manje čarke naših patrola i komunističkih i dalje traju.</p>
<p>Od početka sukoba sa komunistima Zlatibor. brigada ima zaključno sa 6 - XI, 
14 mrtvih, 9 ranjenih, 7 nestalih i 13 pobegla, ukupno 43 gubitaka od 480 
mobilisanih. Komunisti su imali od sukoba sa ovom brigadom skoro 120 mrtvih i više 
ranjenih.</p>
<p>U toku borbi izgubljena su 2 holandska puškomitraljeza a zaplenjena su 2 
italijan. mitraljeza i 1 puškomitraljez, i 1 bacač, dok su tri bacača 
dobivena iz Priboja.</p>
<p>Situacija na dan 70g u 14 časova:</p>
<p>Leteći bataljon ove brigade izbio na Borovu Glavu (s. Do-broselica). Ostali 
delovi brigada nastupaju od s. Rudina, preko Čigote za Murtenicu.</p>
<p>Komunisti još uvek u s. Dobroselici, s. Jablanici, s. Dra-glici, s. Negbini 
i G. Ljubišu.</p>
<p>Bugari i Nemci na Palisadu, Sirogojnu, Kremnima i s. Šljivovici.</p>
<p>Neznam šta je sa Požeškim korpusom i zašto on ne učestvuje.</p>
<p>Nadam se da se uskoro vratite i prezimite na Zlatiboru. Ako mi uspe da očistim 
komuniste, onda će ovde biti najsigurnije za zimu, i najbolji smeštaj.</p>
<p>15 časova&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Komandant poručnik</p>
<p>M. Kolarević</p>
<p>M.P.</p>
<p>1Original (pisan mastilom, ćirilicom) u Arhivu VII, Ča, k. 30, reg. br. 
48/2 (S-V-1851).</p>
<p>2 Odnosi se na Zlatiborsku brigadu Zlatiborskog korpusa.</p>
<p>3U to vreme su u dolini Lima vodili borbu protiv Nemaca i četnika delovi 2. 
proleterske i 5. NOU divizije NOVJ.</p>
<p>4 Pošto je razbila četnike i odbacila ih preko r. Uvca, 4. krajiška NOU 
brigada je 26/27. oktobra zauzela Novu Varoš. Četnički gubici su 38 poginulih 
i 17 zarobljenih (Oslobodilački rat, knj. 1, str. 628).</p>
<p>5 Dragoslav, komandant Cersko-majevačke grupe korpusa.</p>
<p>6&nbsp; O stavu četnika prema bugarskim okupacionim trupama vidi dok. br. 
25.</p>
<p>7&nbsp; Napad je izvodila 4. krajiška brigada. Gubici brigade 4 mrtva i 11 
ranjenih, a neprijatelj je imao 100 mrtvih i ranjenih (tom I, knj. 5, dok. br. 
126).</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_26.htm"><b>Prethodni dokument</b></a></TD>
<TD><a href="4_14_3_28.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
