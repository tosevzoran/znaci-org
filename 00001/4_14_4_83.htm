<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 4</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 4</b><br> 

<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_82.htm"><b>Prethodni dokument</b></a></TD>
<TD><a href="4_14_4_84.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>ZAPOVEST ŠTABA 4. GRUPE JURlSNIH KORPUSA OD 11. 
OKTOBRA 1944. KOMANDANTIMA 2. i 3. JURlSNOG KORPUSA ZA ZAUZIMANJE PROSTORIJE 
IVANJICA—GUČA—POŽEGA1</strong></p>
<p align="center">ŠTAB</p>
<p align="center">ČETVRTE GRUPE JURlSNIH KORPUSA JUGOSLOVENSKE VOJSKE U 
OTAD2BINI</p>
<p align="center">O. Br. 25.—</p>
<p align="center">11. oktobra 1944. godine POLO2AJ</p>
<p align="center">ZAPOVEST</p>
<p align="center">Karta razmere 1 : 100.000 sekcija: Čačak i Užice.</p>
<p>Po prikupljenim podacima neznatne terenske komunističke snage nalaze se još 
u nekim delovima srezova Ariljskog i Požeškog, dok su Ivanjica, Arilje i Požega 
prazni.2</p>
<p>Naše trupe će posesti gradove Ivanjica, Guča i Požega, a odatle preduzeti 
akciju za raščišćavanje malih komunističkih snaga u okolini mesta. U ovom 
cilju,</p>
<p align="center">NAREĐUJEM:</p>
<p>1.&nbsp; — Drugi jurišni korpus polazi iz Kaone 12. oktobra tg. u 7 časova 
sa zadatkom da do mraka istoga dana zauzme varošicu Ivanjicu i pripremi je za 
odbranu kao posadna trupa Iva-njice.3 Odmah preduzima mere za čišćenje sreza 
Moravičkog i likvidiranje komunističke uprave u koliko su je partizani 
postavili.</p>
<p>2.&nbsp; — Treći jurišni korpus preduzima marš 12. oktobra t.g. u 9 časova 
sa zadatkom da posedne Guču, koju da zadrži u svojoj vlasti, čisteći srez Đragačevski 
od eventualnih komunističkih delova, likvidirajući komunističku upravu, ako 
je postojala. Sa brigadom, koja se nalazi u Guči u toku dana zauzeće Arilje, 
gde će ova brigada ostati kao posada Arilja, sa zadatkom čišćenja sreza 
Ariljskog od zaostalih komunističkih delova.4</p>
<p>3.&nbsp; — Avalski korpus polazi na marš sa dosadašnjeg prenoćišta 12 
oktobra tg. u 8 časova pravcem selo Pakovraće — pa drumom za Požegu preko 
sela Markovica — Lučani — sa zadatkom da do mraka ovoga dana izbije u Požegu, 
koju će zauzeti i pripremiti za odbranu preduzimajući odmah mere za raščišćavanje 
zaostalih komunističkih delova u srezu Požeškom i srezu Ariljskom, izviđajući 
prema Kosjeriću i Užicu. Sa svim svojim kamionima i kamionima trećeg korpusa 
prebaciće jednu svoju jedinicu od najmanje tri stotine boraca, koji će pošto 
se prethodno Ispita dolina zapadne Morave krenuti glavnim drumom Čačak — Požega 
iz sela Pakovraće 12. oktobra tg. u 12 časova za Požegu. Ovaj motorizovani 
odred ima zadatak, da pre pristizanja glavnine zauzme i održi Požegu.5 Po izvršenom 
prebacivanju odreda kamione trećega korpusa uputiti njegovoj brigadi u Arilje.</p>
<p>4. — Veza: Komandant drugog korpusa održavaće radio vezu po radio 
zapovesti i telefonsku vezu Ivanjica — Čačak preko telefona komande mesta u 
Čačku. Ovaj korpus obezbe-đuje telefonsku liniju t.j. Ivanjica — Guča i 
telefonsku liniju Ivanjica — Arilje, koju postavlja ako ne postoji.</p>
<p>—&nbsp; treći korpus pored radio veze održava telefonsku vezu i obezbeđuje 
telefonsku liniju Guča — Čačak, a postavlja i obez-beđuje telefonsku 
liniju Arilje — Požega.</p>
<p>—&nbsp; Avalski korpus pored radio i kurirske veze postavlja i obezbeđuje 
telefonsku vezu Požega — Čačak.</p>
<p>—&nbsp; Ishrana: Komandant drugoga korpusa hrani se rekvizicijom preko 
komande sreza Moravičkog, Komandant trećega korpusa rekvizicijom preko Komande 
sreza Dragačevskog i Ariljskog, a komandant Avalskog korpusa rekvizicijom preko 
Komande sreza Požeškog.</p>
<p>Drum Čačak—Požega, Požega—Ivanjica, Ivanjica—Guča— Cačak ima se 
odmah dovesti u ispravno stanje za saobraćaj kamionima i to: drum 
Arilje—Ivanjica—Guča, treći korpus Guča—Čačak i Arilje—Požega, 
Avalski korpus drum Čačak—Požega.</p>
<p>—&nbsp; Sve ostale trupe ostaju na istim mestima po zapovesti O. Br. 24. od 
10 oktobra t.g.6</p>
<p>Štab grupe u kući Milutina Vistića u CaČku za osam stotina metara istočno 
od raskrsnice Čačak—Požega i Čačak—selo Pridvorica. Sa štabom grupe i 
štab pukovnika Vasića.</p>
<p>NAPOMENA: Svi članovi centralnog nacionalnog komiteta bez obzira kod kojih 
se jedinica oni sada nalaze imaju se najbržim putem prebaciti do komande mesta 
u Čačku, odakle će se javiti pukovniku g. Dragiši Vasiću. Sobom da ponesu 
svu svoju opremu a u komandi mesta u Čačku imaju biti najdalje 12. X do 16 čas.</p>
<p>Komandant Avalskog korpusa uputiće ovom štabu do osam časova jedna putnička 
kola za hitnog kurira do Raške i natrag, a komandantu prvog jurišnog korpusa 
uputiće jedna putnička kola ovom štabu do 8 časova za hitnog kurira za Kru-ševac.</p>
<p align="center">NA IZVRŠENJE!</p>
<p align="center">DOSTAVLJENO K-tu II, III, Avalskog, I i majoru Ko-marčeviću, 
po kuririma.</p>
<p align="center">Načelnik štaba, kapetan</p>
<p align="center"><strong>NeškoNedić</strong></p>
<p align="center">Komandant, ppukovnik</p>
<p align="center"><strong>Drag. S. Račić</strong></p>
<p>1&nbsp; Original (pisan na mašini, ćirilicom) u Arhivu VII, Ča, k. 77, 
reg. br. 15/4 (S-V-11323).</p>
<p>2&nbsp; Na prostoriji Moravica — Požega — Užice — Cajetina tada su 
dejstvovali 4. sandžačka NOU brigada 37. udarne divizije NOVJ i Uži-čki NOP 
odred. O njihovim zadacima i dejstvima vidi Zbornik NOR-a, tom I, knj. 13, dok. 
br. 143, 180. i 190).</p>
<p>3&nbsp; Do kraja oktobra 1944. Ivanjicu su nekoliko puta zauzimale kako četničke 
tako i jedinice NOVJ. Opširnije o tome vidi Zbornik NOR-a, tom I, knj. 13, dok. 
br. 180, 190 i 191, knj. 14, dok. br. 107, 134 i 152).</p>
<p>4&nbsp; Od 13. do 16. oktobra 1944. borbe protiv 3. jurišnog korpusa (četiri 
jurišne brigade i »Odred kapetana Ilica«) u rejonu Guče i Arilja vodila je 
4. sandžačka brigada 37. NOU divizije NOVJ. Opširnije o tome vidi Zbornik 
NOR-a, tom I, knj. 13, dok. br. 190 i 191, knj. 14, dok. br. 60, 134 i 152; 
Arhiv VII, Ca, k. 78, reg. br. 42/5: zapovest Štaba 3. jurišnog korpusa od 14. 
oktobra 1944; k. 78, reg. br. 40/5; izmena pomenute zapovesti; k. 78, reg. br. 
41/5: obaveštenje komandanta 3. jurišnog korpusa od 14. oktobra 1944. 
komandantu Kolubarske grupe korpusa; k. 78, reg. br. 44/5: zapovest istog štaba 
od 15. oktobra 1944; Arhiv VII, NOP, k. 395, reg. br. 17/1: relacija Štaba 37. 
NOU divizije NOVJ od 10. februara 1945. o borbama od oktobra 1944. do januara 
1945.</p>
<p>5&nbsp; Iskoristivši angažovanje glavnine 4. brigade u pomenutim borbama, 
Avalski korpus je 14. oktobra 1944. zauzeo Požegu (Zbornik NOR-a, tom I, knj. 
14, dok. br. 60).</p>
<p>6 Ta zapovest nije pronađena.</p>
<p>
<br>
<CENTER><TABLE border="1"><TR><TD><a href="4_14_4.htm"><b>Sadr&#382;aj</b></a></TD>
<TD><a href="4_14_4_82.htm"><b>Prethodni dokument</b></a></TD>
<TD><a href="4_14_4_84.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
