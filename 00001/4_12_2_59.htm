<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 2</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 2</b><br> 

<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_58.htm"><b>Prethodni dokument</b></a></TD>
<TD><a href="4_12_2_60.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVESTAJ KOMANDUJUČEG GENERALA I KOMANDANTA U SRBIJI 
OD 6. MAJA 1943. KOMANDANTU JUGOISTOKA O ULOZI, ZADACIMA I ANGAŽOVANJU RUSKOG 
ZAŠTITNOG KORPUSA I SRPSKOG DOBROVOLJAČKOG KORPUSA U SRBIJI[1]</strong></p>
<p>KTB[2] Prilog 22</p>
<p><strong>Strogo poverljivo</strong></p>
<p>6. 5. 43. KR</p>
<p align="center">KOMANDANTU JUGOISTOKA</p>
<p>Predmet: Ruski zaštitni korpus i Srpski dobrovoljački korpus Veza: F. S. 
k-danta Jugoistoka, Ia, 1101/43. str. pov. od 4. 5. 43[3] U vezi gornjeg naređenja 
izveštava se:</p>
<p>A) Ruski zaštitni korpus u Srbiji</p>
<p>uz 1) Komandant čitavog sastava je general-potpukovnik Štajfon. Bivši 
carski i Vrangelov oficir. U borbenim dejstvima Ruski zaštitni korpus je pot-činjen 
nemačkim odnosno bugarskim divizijama.</p>
<p>uz 2) Nadzor se sprovodi preko nemačkog oficira za vezu.</p>
<p>uz 3) Držanje oficira, podoficira i vojnika je bez prigovora. Stariji 
oficiri Ruskog zaštitnog korpusa nisu još potpuno izgubili veru u povratak bivših 
carističkih odnosa. Mlađi oficiri i gro Ruskog zaštitnog korpusa nada se da 
će u novoj Rusiji, pod nemačkim vodstvom, nastupiti za njih povoljne 
okolnosti. Oni se izjašnjavaju za nemačko rukovođenje. Zaštitni korpus se u 
stražarskoj službi, a delimično i u ratu protiv bandi, pokazao i dokazao kao 
pouzdan.</p>
<p>uz 4) Za sada su pri 104. lov. div. 1. i 2. puk angažovani naročito za 
osiguranje proizvodnje u Krupnju, Boru i Majdanpeku i za osiguranje Drine. 3. 
puk je privremeno podređen F. K. 610 i osigurava železnicu u dolini Ibra i 
rudnik Trepča kod [Kos.] Mitrovice.</p>
<p>uz 5) S obzirom da ratni zarobljenici tek od pre kratkog vremena pripadaju 
Ruskom zaštitnom korpusu, nema još dovoljno iskustva u pogledu držanja 
sovjetskih ratnih zarobljenika u borbi. Spoljni izgled i prvi utisak dobar. 
Njihovo držanje u proteklom periodu obuke takođe. Doduše, u dva slučaja došlo 
je do nepodno-šljivosti. Počev od 1. 5. angažovani su u Službi bez-bednosti.</p>
<p>B) Srpski dobrovoljački korpus</p>
<p>uz 1) Komandant čitavog Dobrovoljačkog korpusa je pukovnik Mušicki,[4] bivši 
austrougarski, a potom jugoslovenski inžinjerijski oficir, bio je ađutant kod 
ubijenog kralja Aleksandra I.</p>
<p>Pri angažovanju u borbi, bataljoni su podređeni nemačkim odnosno bugarskim 
divizijama.</p>
<p>uz 2) Nadzor Srpskog dobrovoljačkog korpusa vrše nemački oficiri za vezu, 
koji svaki mesec podnose lično izveštaj komandujućem generalu. Osim toga, 
nadzor se sprovodi i preko komandanata kojima su povereni taktički zadaci.</p>
<p>uz 3) Držanje Dobrovoljačkog korpusa, uzeto u celini, je dobro. Po svom 
unutrašnjem nastojanju, oni su izraziti protivnici komunista. Oni su više puta 
bili i u borbi sa DM-bandama. Njihov odnos prema kralju Petru, s obzirom na 
monarhističko raspoloženje svih Srba koji nisu komunisti, nije još potpuno 
razjašnjen.</p>
<p>I—IV bataljon su se prilikom angažovanja protiv komunističkih bandi i 
DM-sastava dobro pokazali u borbi. V bataljon je tek sada završio s obukom.</p>
<p>uz 4) Za sada su za angažovanje I, II, III i V bat. podređeni 104. lov. 
div., a IV. bataljon 1. kralj. bug. okup. korpusu.</p>
<p align="center">Komandujući general i komandant u Srbiji</p>
<p align="center">Ia/Ie, br. 150/43. str. pov.</p>
<p>1&nbsp; Snimak originala (pisanog na mašini) u AVII, NAV—T-501, r. 249, s. 
424—5.</p>
<p>2&nbsp; Dopisano rukom.</p>
<p>3&nbsp; Tim dokumentom redakcija ne raspolaže.</p>
<p>4 Košta</p>
<p>
<br>
<CENTER><TABLE border="1"><TR><TD><a href="4_12_2.htm"><b>Sadr&#382;aj</b></a></TD>
<TD><a href="4_12_2_58.htm"><b>Prethodni dokument</b></a></TD>
<TD><a href="4_12_2_60.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
