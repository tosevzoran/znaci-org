<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_67.htm"><b>Prethodni dokument</b></a></TD>
<TD><a href="4_14_3_69.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA OPLENAČKE GRUPE BRIGADA OD 3. 
FEBRUARA 1944. KOMANDANTU KORPUSA GORSKE GARDE O BORBAMA PROTIV PRIVREMENE ŠUMADIJSKE 
BRIGADE U DAROSAVI1</strong></p>
<p>ŠTAB OPLENAČKE GRUPE BRIGADA2</p>
<p>Str. Pov. br. 67&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>3 januara31944 god.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
POLOŽAJ.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p align="center">KOMANDANTU KORPUSA GORSKE GARDE</p>
<p align="center">NJ. V. KRALJA</p>
<p>položaj:</p>
<p>U februaru 1944 godine sa 1 Jurišnom brigadom pošao sam iz sela Garaša. U 
putu čula se je pucnjava u pravcu brda Šutica. Milija Markivića i Obradovića4 
izbili na greben Šutica—Orlovica, gde je uhvaćena veza sa 1 brigadom.5 U 15 
časova Komandant 1 jurišne krenuo je jedinicu za Darosavu6 gde smo stigli oko 
16 časova. Izvršen je razmeštaj za prenoćište u samoj varošici. Saboteri 
su uveli telefon u kuću gde je potpisati trebao biti u kući sa štabom. 
Komandantu Brigade sam naredio da ljudstvo bude u pripravnosti imajući u vidu 
naklonost ovoga mesta, kao i da straže budu pojačane do polovine brojnog 
stanja brigade. Odgovorio je: Nebojte se biće sve u najboljem redu.</p>
<p>Noću između 1/2 februara 1944. godine oko 4 časa napali su komunisti 1 
jurišnu brigadu sa više strana u manjim grupama.7 Otpor je bio slab ma da su 
komunisti pravili dreku i sa malo utroška municije naterali naše da se povuču. 
Mada je Filipoviću naređeno da se iz varošice ni stopu ni jedan vojnik nesme 
povući. Verujući da se izvršava moje naređenje, a budući da me niko nije 
izvestio da je se jurišna povukla i da se povlači ostao sam sa 8 vojnika i 6 
pušaka u kući do :same pruge na spratu i čekao izveštaj i da posle izađem 
na položaj ili stupim u borbu u samoj ulici kako je predviđeno. Istovremeno, 
tačno u 4.05 javio sam telefonom S.D.S. u Aran-đelovac da su komunisti upali u 
Darosavu i da što pre požure u pomoć. Odgovoreno je otišli su. Opet sam 
pozvao Aranđe-lovac i odgovorio komunisti napadaju kuću u kojoj sam, požurite 
počeli su da je pale. Odgovoreno je: otišli su. Međutim u tom međuvremenu 
komunisti upadaju u kuću [u] kojoj sam se nalazio i penjući se na sprat puštam 
ih vrlo blizu. Plotun opaljen od potpisanog i još jednoga borca smrvio je dva 
komunista.</p>
<p>Na sprat više nisu smeli ni pokušati nego su počeli bacati bombe kroz 
prozor i gađanjem p.mitraljezima sa mesta koje nadvišava kuću, nadali su 
dreku predajte se nećemo Vam ništa! Moja hrabra pratnja odgovorila im je 
plotunom na sve strane prozora i pesmom: Iz Kaira glas se čuje. U svojoj nemoći 
uspeše da ubace bombu kroz prozor baš u momentu kada su borci očekivali napad 
uz stepenice. Nije ni dotakla patos eksplodirala je 3 hrabra pratioca teško su 
ranjena a jedan lakše. Borbu sam nastavio sa još dva vojnika, vatra je gorela 
na sve strane. Jeza smrti grozno se cerila na sve strane, ranjenike je dim gušio 
a vatra im je pekla ranjena tela. Pre-meštali su se sa mesta na mesto, ali 
nigde nije moglo biti bolje. A spas niotkuda. Najzad posle 3,5 časa borbe kad 
je i krov na pojedinim mestima goreo ubaciše komunisti iz druge susedne kuće 
ponova bombu u odelenje koje nam je još za nekoliko minuta omogućavalo 
opstanak, i ponova raniše iste ranjenike kao i ostatak pratnje. Svih 8 vojnika 
bili su ranjeni dok pojedinci su već bili u samrtnom ropcu, i poslednje 
odelenje razbukta se i vrata se upaljena srušiše na nas i zapaljive materije 
koje se nalaze među nama. Brza odluka: Skači sa II sprata na susednu zgradu. 
Prvi skačem na prozor gađam u komuniste i 1 ubijam. Ostali se u toj grupi 
momentalno sklanjaju skačem i kroz krov upadam na tavan druge niže kruće. 
Zamnom iskočiše još 5 vojnika, 2 ostadoše izdah-nuli od bombe u vatri a 1 
pri pokušaju iskakanju ostade mrtav na prozoru gde je do pola izgoreo (Milinko 
Nedić). Komunisti i dalje navaljuju da zapale ovu kuću. Jedan se od njih penje 
lestvicama i puca iz pištolja ranjava mi jednog vojnika. Ubacuju zapaljenu 
slamu na tavan ali je vraćamo. Nabaciše na krov oko 6—7 bombi ali sa slabim 
dejstvom. Gađahu kroz plafon, rasturiše celu stranu sa crepom i bismo izloženi 
vatri sa svih strana. Od oružja se nema više ništa sem potpisani pištolj sa 
4 metka. Sve ostalo je ostalo u vatri kuće koja je gorela iznad nas. Nisam 
svestan toga trenutka kako je došlo da 1 moj vojnik siđe i tom prilikom bude 
ubijen. Istoga trenutka komunista sa nemačkim kapčetom i 2 crvene trake na 
ruci pope se do polovine merdevina i ja mu sručih metak u čelo vrativši mu 
milo za drago. Ovako čarkanje trajalo je do 8 časova kada su se komunisti 
povukli iz Darosave, a ja sa 3 ranjenika i 1 sa opečenim licem se izvukao rekom 
u pravcu Bukovika gde sam u putu sreo potporučnika Klisića a malo kasnije 
stigla me je i s.d.s. iz Aranđelovca Stanković koji mi se izvinjavao da nisu 
mogli da dođu sa izgovorom »da nisu dali bugari da pođemo«.</p>
<p>Vratio sam se ponovo u Darosavu da pokupim mrtve i ranjene i pošaljem 
automobilom za Satornju. Jurišna brigada je bila prsla po četama kud koji. 
Komandant brigade nije uopšte imao jedinicu u ruci pošto su bile isečene veze 
između bataljona. Da je samo malo jači otpor pružen komunisti bi pretrpeli 
mnogo više žrtava i ne bi uspeli da uđu u Darosavu a potpisani ne bi izgubio 
ovoliko ljudi koji su se borili kao divovi i sa komunistima i sa dimom i sa 
vatrom.</p>
<p>Imena poginulih i ispečenih:</p>
<p>1.&nbsp; — Dušan Jovanović iz sela Vlakče srez Oplenački</p>
<p>2.&nbsp; — Milinko Nedić iz sela Plaskovca srez Oplenački</p>
<p>3.&nbsp; — nepoznat (ima verovatnoće da je jedan od ubijenih komunista)</p>
<p>Poginuli: Miodrag Jovanović iz sela Vlakče srez Oplenački</p>
<p>Ranjeni: Radisav Kostić iz sela Vlakče srez Oplenački Zoran Gajić iz sela 
Vlakče srez Oplenački Branko Pavlović iz sela Ovsišta srez Oplenački. 
Potpisati nije nigde ranjen sem malo okrznut u prst, sa izlu-panim rukama i 
kolenima pri prelamanju krova i sa dosta nadraženim plućima od dima i vatre, 
propraćene sa jakim kašljem.</p>
<p>Poginuli iz drugih jedinica:</p>
<p>Ćurulić D. Radisav iz sela Blaznave 1. sam. min. bat.</p>
<p>Svetozar Ranković iz sela Vukasovaca iz 1. jurišne brigade.</p>
<p>Dragomir Milovanović iz sela Vrbice iz 1. jurišne brigade.</p>
<p>Radomir Stanimirović iz sela Gor. Trešnjevice iz 1. jurišne brigade.</p>
<p>Ranjeni: Branislav Tomković iz sela Banje iz 1. jurišne brigade</p>
<p>Božidar Sević iz sela Blaznave 1. sam. min. bat.</p>
<p>Skupa ima 8 mrtvih i 5 ranjenih iz svih jedinica. Od strane komunista ubio 
sam lično 4 partizana i 1 teško ranio što su kasnije potvrdili i stanovnici 
kao i 1 leš koji nisu mogli da prenesu, 1 koji su u ćebetu za vreme dana 
odneli i 2 kola u kojima su još mrtvih i ranjenih oterali, u čezi Tomkovića 
oko 7,30 časova oterali su teško ranjenog partizana u oko. Veruje se da imaju 
većih gubitaka. Ovo su njihovi gubitci koje sam video kada su padali a imajući 
u vidu da je borba vođena i u toku noći može se pretpostaviti da imaju žrtava 
mnogo više i pogotovu kada bare krvi daju povoda da se veruje u to.</p>
<p>Seljaci i građani po naknadnom utvrđivanju znali su za komuniste i nisu 
hteli izvestiti nikoga, ma da je četovođi naređeno da se pošalju kuriri i 
prikupe podaci naročito u gornjem kraju.</p>
<p>Od spreme koja je pripadala štabu Oplenačke grupe brigada i lično 
potpisanom propalo je u vatri (izgorelo) 1 aktaš-na sa kancelariskim 
materijalom, 1 oficirska torba sa aktima i dokumentima, pečatom, sekcijama, 
fotografijama, 100,000 din., pisaća mašina tipa »Mercedes«, kožni kaput sa 
izvesnim sitnicama, durbin, vojnički ranac sa 2 para preobuke i čarape, 
sanitetskim materijalom, kancelariskim materijalom, jednim džemperom i drugo, 2 
konja sa sedlima i 1 konj sa sedlom koji je pripadao komandantu sam. min. bat. 1 
telefon, dinamo za električno palenje i pelerina.</p>
<p>Komandant, poručnik Milivoje T. Milovanović-Fikus</p>
<p>&nbsp;</p>
<p>1&nbsp; Original (pisan na mašini, ćirilicom) u Arhivu VII, Ča, k. 27, 
reg. br. 4/5 (S-V-1317).</p>
<p>2&nbsp; Grupa je formirana 31. decembra 1943. U njenom sastavu bile su 1. i 
2. oplenačka i Jurišna brigada.</p>
<p>3 Omaška. Treba: februara.</p>
<p>4&nbsp; Rečenica tako glasi u originalu. Verovatno je reč o nižem stare-šinskom 
kadru u brigadi.</p>
<p>5&nbsp; Odnosi se na 1. oplenačku brigadu. 6 Sada Partizani.</p>
<p>7 Napad je izvela Privremena šumadijska brigada. Brigada nije imala gubitaka 
(tom I, knj. 7, dok. br. 31).</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_67.htm"><b>Prethodni dokument</b></a></TD>
<TD><a href="4_14_3_69.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
