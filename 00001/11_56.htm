<html>
<head>
<meta http-equiv="Content-Type" content="text/html; charset=utf-8">

<title>Nikola Milovanovic - DRAZA MIHAILOVIC</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Nikola Milovanovic - DRAZA MIHAILOVIC</b><br>


<CENTER><TABLE border="1"><TR><TD><a href="11.htm"><b>Sadr&#382;aj</b></a></TD>
<TD><a href="11_55.htm"><b>Prethodni dokument</b></a></TD>
<TD><a href="11_57.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" style="text-indent:10.0mm"><b><span lang="EN-GB" style="font-size:13.0pt;font-family:Arial">RADIO-STANICA 
&quot;506&quot;</span></b></p>
<p class="MsoNormal" style="text-indent:10.0mm"><span lang="EN-GB">Da bi proširio 
svoju organizaciju na celu teritoriju Jugoslavije, Draža Mihailović je još u 
toku 1941. godine formirao &quot;Komandu severnih pokrajina&quot; sa sedištem u 
Beogradu. Za njenog komandanta imenovao je majora Žarka Todorovića, koji je 
imao nadimak &quot;Valter&quot;. Kao iskusni generalštabni oficir, koji je duže 
vreme radio u obaveštajnom odeljenju Glavnog generalštaba održavajući veze 
sa stranim vojnim atašeima, Todorović je glavnu pažnju koncentrisao na 
organizovanje obaveštajne službe u krajevima koji su mu povereni. Mada je 
svoju obaveštajnu delatnost počeo da razvija još polovinom 1941. godine ulažući 
napore za uspostavljanje veza sa britanskim servisima na Srednjem istoku i sa 
emigrantskom vladom, njegova intenzivna aktivnost je počela tek godinu dana 
kasnije. Do sredine 1942. godine Todorović je uspeo da uspostavi svoje obaveštajne 
veze sa Hrvatskom, Slovenijom i Vojvodinom.</span></p>
<p class="MsoNormal" style="text-indent:10.0mm"><span lang="EN-GB">Delokrug 
Todorovićevog obaveštajnog rada vidi se i iz radiograma koje je u drugoj 
polovini 1942. godine slao Mihailoviću i u kojima ga, pored ostalog, obaveštava:</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">&quot;Ravnikar iz 
Ljubljane podmetnut. Doputovao ovde sa italijanskim agentima. Zadatak mu je da 
lično dode do Čiče. Otputovao je oko prvog juna za Sarajevo.&quot;<sup>1</sup></span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">&quot;Sramar protiv ustaša, 
ali u vezi sa Ljotićevcima&quot;, i dodaje: &quot;Kontakt sa mnom nije 
nastavljen. Anton Sramar bio je veza i obaveštajae iz Zagreba, koji je 
dostavljao podatke u Beograd inženjeru Gašiću.&quot;<sup>2</sup></span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">&quot;U Tursku Nemci 
poslali marinskog oficira Pisačića Šoštarića pod obećanjem da im služi.&quot;<sup>3</sup></span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">&quot;Dragi Rakić, 
fabrikant iz Mladenovca, otišao za Tursku po svoja potraživanja. Nacionalno 
ispravan. Prati ga gestapovac sa specijalnim zadatkom.&quot;<sup>1</sup></span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">&quot;Brat šefa kabineta 
Aćimovića, Luka, otišao za Tursku sa specijalnom misijom. Sličan zadatak ima 
kao i Kostić, samo za račun Aćimovića.&quot;<sup>5</sup></span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">&quot;Dr. Pat. Jovanović 
i Vaso Turlija idu iz Beograda za Ameriku. Verovatno ih šalju Nemci.&quot;<sup>8</sup></span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">&quot;Božinović kreće 
za Sofiju sa planom da pređe u Tursku. Daću mu novu šifru i karakteristiku za 
direktnu vezu sa Vrhovnom komandom.&quot;<sup>7</sup></span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U ovom periodu Todorović je uspostavljao veze sa licima koja su tražila 
saradnju sa pokretom Draže Mihailovića. </span><span lang="EN-GB">Tako 25. 
septembra 1942. godine javlja:</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:8.0pt">&quot;Profesor 
Vojislav Grujić namestio je radio-stanicu u Jagodini i moli da se uključi u 
mrežu.<sup>8</sup></span><span lang="EN-GB" style="font-size:10.0pt;mso-bidi-font-size:12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB">Todorović je 
održavao vezu i sa nekim oficirima koji su se nalazili u zarobljeničkom logoru 
u Nirnbergu. O tome 17. juna 1942. godine obaveštava Mihailovića:</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:8.0pt">&quot;Bogoljub 
i Mile Vuković, đeneralštabni majori u Nirnbergu, pitaju šta da rade. 
Upotrebljivi su za duplu službu. Njihova sestra Seka Timotić rđavo se vladala 
u Užicu i Šapcu a sada je primila službu u Gestapou. </span><span lang="DE" style="font-size:10.0pt;
mso-bidi-font-size:8.0pt;mso-ansi-language:DE">Mole odgovor da li da ostanu i 
dalje u logoru i u kom smislu tamo da rade, ili da se vraćaju.&quot;<sup>9</sup></span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Iz Todorovićevih izveštaja se vidi da je &quot;Komanda severnih 
pokrajina&quot; bila obaveštavana i o stanju u Makedoniji i održavala obaveštajne 
i političke veze sa nekim oficirima bugarske vojske i izvesnim političkim ličnostima, 
koji su tražili dodir sa organizacijom Draže Mihailovića.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Ove izveštaje Todorović je dobijao od Darka Ćirkovića, sekretara 
Predsedništva Nedićeve vlade, i Anđelka Božinovića, komesara padobranske i 
pogranične policije u Beogradu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U jednom od takvih izveštaja, Todorović kaže:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">&quot;24. avgusta 1942. 
godine imali smo prilike da vidimo đenerala Stančeva u jednoj od vila na 
Dedinju, koji je bio u društvu sa bugarskim diplomatom dr Konstantinom 
Manolovim.&quot;<sup>10</sup></span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Zatim se navodi razgovor sa Stančevom, u kome je ovaj rekao da je k njemu 
dolazilo neko lice i &quot;isporučilo pozdrave g. Draže&quot;.<sup>11</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U sledećem izveštaju Todorović javlja da je Vasil Sejzov, &quot;ataše za 
štampu pri stabu bugarske okupatorske vojske i urednik 'Zore', tražio dodir sa 
raznim našim političkim licima, kako iz Srbije, tako i iz Južne Srbije&quot;.<sup>12</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">A zatim sledi izveštaj koji govori o turskom konzulu u Beogradu. Za njega 
se kaže da je pre kratkog vremena otišao za Tursku, a da je bio neprijateljski 
raspoložen prema Nemcima. </span><span lang="EN-GB">Pored ostalog, Todorović 
piše:</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">&quot;Budući da je iz 
ovih krajeva, pomenuti konzul je uspeo da stvori odličrie informativne veze. Često 
je puta viđen prerušen i kamufliran gde se šunja oko železničke stanice. Od 
turskog elementa, koga ima svuda u balkanskim zemljama, izgleda da je stvorio 
odlične informativne linije. Otuda se veruje, da je ovaj konzul bio više obaveštajac 
nego diplomata. Ljudi koji su ga viđali prerušenog i kamufliranog verovali su 
da to čini iz neke seksualne nenormalnosti. Jedan njegov lični prijatelj čudio 
se što se tako prerušen muva oko železničke stanice, kao da nekog čeka. Ali 
u običnom životu nije primećena nekakva seksualna nenormalnost, te se i 
nehotice nametala misao da je to njegovo šunjanje oko stanice imalo za cilj 
valjda vojničke transporte, ili je neka lica sačekivao brzim vozovima iz 
inostranstva. U svakom slučaju, ovaj konzul ima dvostruki život.&quot;<sup>13</sup></span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Za ovog konzula se navodi da je rodom iz Prištine i da je učio tursku 
gimnaziju u Skoplju.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Najzad, Todorović u jednom izveštaju upućenom Mihailoviću piše:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">&quot;Gestapo je preduzeo 
i vrbovanje novih špijuna, sada iz redova oficira. Ova uloga je poverena Rusu, 
bivšem aktivnom konjičkom pukovniku jugoslovenske vojske g. Talju Georgi, sada 
aktivni kapetan nemačke vojne sile. Talj je, koliko smo do sada saznali, 
vrbovao sledeće ljude: đenerala Žarka Majstorovića, konjičkog pukovnika 
Spiru Cakovskog, konjičkog potpukovnika Josifa Sosića, kapetana Branu Urakulića, 
kapetana Branislava Manojlovića, potporučnika Božidara Vukovića i rezervnog 
konjičkog kapetana Stevana Mihajlovića.</span><span lang="DE" style="font-size:
10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Za sada znamo da je dobio 
negativan odgovor od konjičkog pukovnika Spire Cakovskog, konjičkog 
potpukovnika Josifa Sosića i rezervnog konjičkog kapetana Stevana Mihajlovića 
i po svemu izgleda da je rad g. Talja bio vrlo neumesan i nespretan.</span><span lang="DE" style="font-size:10.0pt;mso-bidi-font-size:12.0pt;mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Prilikom vrbovanja Talj 
naročito pazi da istakne teško materijalno stanje vrbovanoga i veliku korist 
koju bi od takve službe imao. Izjavljuje da to nije služba Gestapou, već nešto 
novo, mada ipak pod Majsnerom. U pogledu zadataka koje bi novi špijuni trebali 
da imaju, Talj je raznima razno iznosio. Tako, dok je nekima rekao da im je 
zadatak suzbijanje akcije Draže Mihailovića i hvatanje svih agenata Draže 
Mihailovića i Anglosaksonaca, koji ponovo žele da srpski narod guriiu u 
propast, dotle je drugima govorio da im je zadatak da motre na seljake imaju li 
hrane i gde je sakrivaju, ima li nezadovoljstva kod seljaka i zašto je isto, i 
da</span><span lang="DE" style="font-size:10.0pt;mso-bidi-font-size:12.0pt;
mso-ansi-language:DE"> </span><span lang="DE" style="mso-ansi-language:DE">motre 
na suhoputni i železnički saobraćaj, naročito ako ima sabotaže, ko je čini 
i zašto je čini. Talj je ova vrbovanja vršio u kafani 'Srbija' (današnja 
'Moskva' u Beogradu — nap. autora).&quot;<sup>14</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Za dobijanje raznih podataka u Hrvatskoj Todorović 
se koristio majorom ustaškog vazduhoplovstva Ivanom Curlicom i majorom Pavlom 
Babcom, do upućivanja ovoga u zarobljeništvo. Pored političkih izveštaja, 
oni su slali i podatke o strukturi i izgradnji ustaške vojske, pokretima trupa 
i sličnom. Curlica je održavao vezu sa Zarkom preko trgovca Ante Antića iz 
Zagreba, koji je poslovno često dolazio u Zemun.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Obaveštajni podaci sa teritorije Hrvatske sadržali 
su podatke o nemačkim fabrikama aviona u Mariboru i Nemačkoj, kopije tajnih 
cirkulara ustaških ministarstava, podatke o organizaciji ustaške vojske, o 
organizaciji upravnog aparata, borbama ustaških trupa i raspoloženju u njima.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Todorovićevu obaveštajnu delatnost prekinulo je 
otkrivanje radio-stanice &quot;506&quot;, koju je koristio za održavanje veze 
sa Dražom Miihailovićem. </span><span lang="EN-GB" style="font-size:9.0pt">A 
evo kako se to dogodilo.</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">U 
rano proleće 1942. godine, u jednu vilu na Dedinju, u mirnoj ulici koja se 
odvaja od širokog bulevara, uselila se grupa nemačkih vojnika. To su bili tihi 
i neupadljivi ljudi, koji se u okolini nisu mnogo primećivali, a u njihovu vilu 
retko kad je dolazio neki posetilac.</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Bio 
je to vod specijalne prislušne službe iz sastava Vermahtove službe veze. </span><span lang="DE" style="font-size:9.0pt;mso-ansi-language:
DE">Na čelu mu je bio poručnik Volni. Vod je bio detaširan iz sastava 
bataljona koji se pod komandom potpukovnika Andraea nalazio u Solunu, pridružen 
štabu zapovednika Vermahta za Jugoistok.</span><span lang="DE" style="mso-ansi-language:
DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Volnijeva jedinica postavila je svoje aparature, 
goniometrijske sprave i antene tako da se spolja nije moglo primetiti šta se u 
vili radi. Nezavisan od svih ostalih vojnih ustanova u okupiranoj Srbiji, vod 
poručnika Volnija bio je podređen neposredno nemačkom vojnom zapovedniku 
Srbije.</span><span lang="DE" style="mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
9.0pt;mso-ansi-language:DE">Na taj način, sve ono što se ticalo kontraobaveštajnog 
rada na suzbijanju protivnikovog radio-saobraćaja bilo je izuzeto iz nadležnosti 
svih ostalih vojnih i političkih organa. </span><span lang="EN-GB" style="font-size:9.0pt">Time 
je zaista očuvana potpuna tajnost prislušne službe i njene delatnosti.</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Volni 
je raspolagao posebnim goniometrijskim stanicama i stručnjacima koji su njima 
rukovali. Te su stanice na terenu nastojale da lokalizuju radio-otpremnike 
protivničke obaveštajne službe ili protivničke službe veze. U vili na 
Dedinju sedeli su stručnjaci koji su obavljali štabne poslove. Bili su to 
specijalisti, naročito obučeni u dešifrovanju i u svemu sto se odnosilo na 
radio-tehniku i prenošenje vesti kroz etar. Tu su bili i tumači, poznavaoci 
onih jezika na kojima se praćeni radio-saobraćaj odvijao.</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Kada 
je u jesen 1943. godine u Beogradu ustrojena Vrhovna komanda Vermahta za 
Jugoistok, iz Soluna se preselio i starešina kome je Volni bio podređen, 
potpukovnik Andrae, sa svojim bataljonom. Njegov zadatak je bio da svojim 
aparatom, koji je imao neupadljiv naziv &quot;Na 4&quot;, i dalje kontroliše 
radio-veze organizacije Draže Mihailovića.</span></p>
<p class="MsoNormal" style="text-indent:10.0mm"><span lang="EN-GB" style="font-size:9.0pt">Pored 
ove ekipe, postojale su na teritoriji Srbije i grupa prislušnc službe 
vazduhoplovstva sa oznakom &quot;Z. b. V. 1.&quot;, koja je pratila rad 
britanskih radio-stanica sa njihovim centrima na Srednjem istoku i</span><span lang="EN-GB"> 
prislušna jedinica štaba Druge tenkovske armije generala Rendulica u Vrnjačkoj 
Banji, koja je kontrolisala radio-saobraćaj NOB i POJ.</span></p>
<p class="MsoNormal" style="text-indent:10.0mm"><span lang="EN-GB">Sredinom 
1942. godine prislušna služba poručnika Volnija primetila je da se u Beogradu 
pojavila nova stanica, koja je održavala vezu sa štabom Draže Mihailovića. 
Do tada njemu je već bila poznata jedna radio-stanica, koja je iz rejona 
Beograda otišla sa četničkom Vrhovnom komandom. Ali kod nje je bilo posredi 
prenošenje unutrašnjih direktiva i izveštaja, iz kojih su se prisluškivanjem 
mogle sticati potrebne informacije o ustrojstvu i radu organizacije Draže 
Mihailovića. Zbog toga je<span style="font-variant:small-caps">, </span>kao i 
veći broj drugih četničkih radio-stanica, ovaj predajnik samo praćen, kako 
bi tim putem nemačko vojno rukovodstvo u Srbiji došlo do podataka. Međutim, 
novootkrivena stanica razvila je specijalnu, mnogo obilatiju i življu 
delatnost. U prvi mah njen materijal nije mogao da bude dešifrovan, jer je 
upotrebljavala naročiito složene šifre. Zbog toga su njeni radiogrami duže 
vreme sakupljani, sve dok ih nije bilo prikupljeno dovoljno da bi specijalisti 
prislušne službe mogli pristupiti dešifrovanju.</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Na kraju, postignut je uspeh. Utvrđeno je da je zaista u pitanju predajnik 
koji je dostavljao britanskoj obaveštajnoj službi izvanredno važne i obilne 
izveštaje, a, pored toga, obaveštavao i Mihailovića o podacima koji su se 
odnosili na njegovu organizaciju. Radiogrami su bili potpisivani šifrom 
&quot;506&quot;.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Posle uspešnog defišrovanja radiograma, u rukama prislušne službe se našlo 
oko dve stotine izveštaja različite sadržine. Veći deo je bio od krupnog 
obaveštajnog značaja. Pored ostalog, u njima je javljano o posebnim ciljevima 
koje savezničko vazduhoplovstvo treba da bombaruje i o vozovima i transportima 
vojske i materijala koji su prolazili kroz Beograd u oba pravca, sa najtačnijim 
podacima o kretanju tih vozova i o materijalu i trupama koji su njima 
prebacivani. Isto tako, javljano je o raznim fabrikama, specijalno iz sektora 
vazduhoplovne industrije, sa svim pojedinostima o njihovom radu, uključujući i 
podatke o stanju na zemunskom aerodromu, kao i o sprovedenim sabotažama na železničkim 
vagonima i postrojenjima fabrika koje su u Beogradu radile za nemačku ratnu 
industriju, naročito o upotrebi kuglica sa šmirglom koje su omogućavale 
neprimetno ali temeljito onesposobljavanje ležaja, a time i železničkog 
vagona ili mašine. Najzad, slati su podaci o rezervama goriva i rezervoarima i 
skladištima u području Beograda i o dolasku tankera sa tečnim gorivom.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U tačnim podacima o ciljevima za bombardovanje u rejonu Beograda bile su, 
između ostalog, obuhvaćene sve nemačke ustanove, štabovi i kasarne sa 
preciznim topografskim pojedinostima, detaljima o broju osoblja, o zadacima 
pojedinih ustanova, o imenima vodećih oficira i o merama koje su bile preduzete 
za protivavionsku odbranu. Prema tim podacima su zaista i vršena bombardovanja, 
između ostalog i prilikom punjenja i pražnjenja rečnih tankera na Savi i 
Dunavu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Druga grupa radiograma obuhvatala je tehničke izveštaje i uputstva u vezi 
sa radio-službom. Tu su bili podaci o telefonskoj i teleprinterskoj mreži 
Vermahta u Srbiji. Navođene su pojedinosti o svakom vodu i uputstva o tome kako 
se na njima mogu izvesti priključci radi prisluškivanja, kao i način njihovog 
onesposobljavanja. </span><span lang="EN-GB">Date su i političke ocene Nedićevog 
aparata, naročito u pogledu njegove lojalnosti prema kralju i emigrantskoj 
vladi.</span></p>
<p class="MsoNormal" style="text-indent:10.0mm"><span lang="EN-GB">Na osnovu 
sadržaja dešifrovanih telegrama moglo se lako zaključiti da iza predajne 
radio-stanice &quot;506&quot; stoji dobro organizovana obaveštajna mreža, koja 
je imala svoje poverenike u svim kvislinškim ustanovama, na železnici i u 
industriji, a koja radi po nalozima britanske službe, služeći se 
organiziacijom Draže Mihailovića kao nekom vrstom kamuflaže i izvorom 
informacija. Ovakvom zaključku išla je u prilog i činjenica da su o nemačkim 
transportima ljudstva i materijala bili stalno slati izveštaji pomoću 
radio-stanice &quot;506&quot; i da su odgovarajuće sabotaže zaista bile izvršene.</span></p>
<p class="MsoNormal" style="text-indent:10.0mm"><span lang="EN-GB">Pre nego što 
je doneta odluka za postupak protiv ove radio-stanice, preduzete su prilično 
opsežne mere koje su imale za cilj da otkriju obaveštajnu mrežu koja je 
stanicu snabdevala informacijama. Ali ovi su pokušaji ostali bez uspeha.</span></p>
<p class="MsoNormal" style="text-indent:10.0mm"><span lang="EN-GB">Ustanovivši 
da se tajni radio-predajnik nalazi u Beogradu, Volni je stavio u pokret 
goniometrijsko vozilo, koje je, krstareći ulicama, ot-krilo da se stanica 
nalazi negde u blizini Kalenićeve pijace.</span></p>
<p class="MsoNormal" style="text-indent:10.0mm"><span lang="EN-GB">Rukovodioci 
radio-stanice &quot;506&quot; bili su prilično oprezni. Oni su stalno menjali 
vreme svojih emisija, što je u velikoj meri otežavalo njihovo pronalaženje. 
Istovremeno, ovo je stvaralo i teškoće oko postizanja postavljenog cilja, da 
se upad u prostorije stanice izvrši iznenadno, u trenutku njenog rada, kako bi 
se pohvatali i njeni poslužioci. Zbog toga su Volnijeve ekipe posebnim 
aparatima, neupadljivo i kamuflirano da ne bi izazvale pažnju i pre vremena 
signalizirale opasnost osoblju stanice, pretraživale ulicu po ulicu. Traganje 
je vršeno i danju i noću. Najzad je utvrđeno da se stanica nalazi u kući, u 
jednoj mirnoj ulici ovoga rejona.</span></p>
<p class="MsoNormal" style="text-indent:10.0mm"><span lang="EN-GB">Uveče 28. 
decembra 1942. godine organi nemačke prislušne službe su blokirali tu kuću 
sa sviih strana i kada su krenuli da prodru u nju, na kapiji su se pojavili 
mladić i devojka. Nemci su ih legitimisali i uhapsili. Bili su to student 
Tihomir Jakšić i njegova verenica. Ustrčavši hitro uz stepenice, nekolicina 
pripadnika Volnijevog voda upala je u sobu na mansardi i u njoj zatekla 
radio-telegrafistu Branimira Hrgu sa rukom na tasteru. Ispred njega je ležala 
gomila šifrovanih telegrama.</span></p>
<p class="MsoNormal" style="text-indent:10.0mm"><span lang="EN-GB">Istraga vođena 
u toku noći otkrila je nemačkim organima i Dragomira Tomaševića. </span><span lang="DE" style="mso-ansi-language:DE">On 
je uhapšen sledećeg jutra kad je napuštao svoj stan. Prilikom pretresa 
njegovog stana, otkriven je obimni materijal za građenje radio-stanica, 
nekoliko otpremnika na čijoj je konstrukciji radio, razni diverzantski 
materijal i izvestan broj radiograma.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Inženjer Dragomir Tomašević je u Ministarstvu pošta i telegrafa Nedićeve 
uprave bio šef telefonskog odeljenja. Bio je jedan od najboljih stručnjaka u 
oblasti radio-tehnike i telefonskih uređaja kojim je ministarstvo raspolagalo. 
Bio je rezervni oficir i posle sloma vojske Kraljevine Jugoslavije produžio je 
rad na svome starom mestu. Pošto je perfektno vladao nemačkim jezikom, održavao 
je i sve potrebne službene odnose sa nemačkim vlastima u ime komesara, kasnije 
ministra pošta i telegrafa. On je sa okupacionim vlastima pregovarao o svim 
tehničkim, organizacijskim, materijalnim i ostalim pitanjima u vezi sa 
telegrafskim i telefonskim postrojenjima u okupiranoj Srbiji. Nemačke vlasti su 
sa njim, kao istaknutim stručnjakom, vršile konsultovanja i prilikom građenja 
ili premeštaja telefonskih ili teleprinterskih vodova.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Početkom 1942. godine Tomašević je došao u vezu sa organizacijom Draže 
Mihailovića, i to sa grupom kojom je u Beogradu rukovodio major Žarko Todorović. 
Kao radio-tehnički stručnjak, prihvatio se da organizuje četničku radio-službu 
u Beogradu. Tako je ustrojio i onu prvu radio-stanicu, koju je otkrio Volnijev 
vod pre ove, i protiv koje nisu preduzimane mere iz prostog razloga što je od 
njenog rada nemačka obaveštajna služba imala mnogo više koristi nego štete. 
Za rad na ovoj stanici Tomašević je zavrbovao studenta Tihomira Jakšića, 
zaposlivši ga, istovremeno, kao crtača u Ministarstvu pošta i telegrafa. Jakšić 
je izvesno vreme radio na stanici, a zatim je napustio Beograd. Vratio se tek početkom 
decembra 1942. godine. Tada ga je major Todorović, preko svog pomoćnika, poručnika 
Konstantina Hadži-Ilića, doveo u vezu sa Branimirom Hrgom, radio-telegrafistom 
koji je rukovodio stanicom &quot;506&quot;, i od tada su njih dvojica radili 
zajedno.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Radio-stanica &quot;506&quot; bila je smeštena u sobi na mansardi u kojoj 
je stanovao Hrga. Da bi prikrio svoje posete, dajući im privatni karakter, Jakšić 
je u Hrgin stan redovno dolazio u pratnji svoje verenice. Hrga i Jakšić su 
primali šifrovane depeše za emitovanje preko Hadži-Ilića, a Jakšić ih je 
često dobjijao i neposredno od Tomaševića. Istim putem išle su šifrovane 
depeše koje su tražili od stanica sa kojima su održavali vezu. Sistem šifrovanja 
je izradio Tomašević, a njen ključ nije bio poznat radio-telegrafistima.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U toku istrage Tomašević je priznao da je stajao u vezi sa britanskim 
obaveštajnim službama, da je, specijalno radi njih, njihovih potreba, 
konstruisao radio-stanicu &quot;506&quot;, čiji je broj predstavljao njegovu ličnu 
šifru i da je formirao sabotažnu organizaciju u Beogradu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Istraga protiv Tomaševića je dala veoma značajne rezultate. Utvr-đeno je 
da je on materijal za građenje radio-stanice nabavljao iz rezervi i skladišta 
Vermahta, tražeći ga, tobože, za potrebe srpske poštanske uprave. Kao stručnjak 
i poznavalac telefonskih, telegrafskih i teleprinterskih instalacija, on je 
davao naloge za vršenje sabotaža. Radi toga je bio izradio zamašnu mrežu među 
osobljem ministarstva u kome je bio jedan od važnih rukovodilaca. Drugu obaveštajnu 
mrežu je formirao među železničarima, od kojih je dobijao sve podatke koji 
su se ticali vojnih transporta. Lično je proizvodio i kuglice od voska sa šmirglom 
za ubacivanje u ležaje vagona i mašina. Radom svojih podređenih organa, 
prilikom nameštanja i premeštanja raznih telefonskih instalacija, dolazio je 
do podataka iz industrijskih preduzeća. Imao je i svoje poverenike na raznim 
ključnim mestima.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Prilikom istrage, kao svoju vezu otkrio je jedino da se pod nadimkom 
&quot;Ulman&quot; krije industrijalac Luka Spartalj, vlasnik fabrike metalnih 
proizvoda u Beogradu, koja je za vreme okupacije bila preuređena za proizvodnju 
specijalnih delova za potrebe nemačkog vazduhoplovstva. Tako je Spartalj 
dolazio u dodir sa fabrikama koje su izrađivale motore i druge potrebe za 
avijaciju, sa zemunskim aerodromom i sa vazduhoplovnim ustanovama. On je imao 
svoju mrežu sabotera u industrijskim preduzećima i na aerodromu u Zemunu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Hapšenjem Tomaševića i Spartalja britanska obaveštajna mreža, koja je 
bila u vezi sa njima nije bila otkrivena, jer su oni odbili da odaju svoje 
saradnike i poverenike.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Na kraju, u dokumentu Zapovednika policije bezbednosti i SD u Beogradu, od 
12. aprila 1943. godine, ostalo je zapisano:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">&quot;Preki sud 
Zapovednika policije bezbednosti i SD-a u Beogradu, kome su pripadali:</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">1) SS-pukovnik dr. 
Schaefer kao predsednik,</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:8.0pt">2) 
SS-major dr. </span><span lang="DE" style="font-size:10.0pt;mso-bidi-font-size:8.0pt;mso-ansi-language:
DE">Weinmann kao porotnik,</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">3) SS-kapetan Hausding kao 
porotnik,</span><span lang="DE" style="font-size:10.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">4) SS-poručnik Mueller 
kao zastupnik optužbe,</span><span lang="DE" style="font-size:10.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:8.0pt">5) 
Pripadnik SS-a Franzoesy kao tumač i</span><span lang="EN-GB" style="font-size:10.0pt;mso-bidi-font-size:
12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">6) Kancel, nameštenica 
Sachs kao zapisničar</span><span lang="DE" style="font-size:10.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">osudio je optužene na 
smrt:</span><span lang="DE" style="font-size:10.0pt;mso-bidi-font-size:12.0pt;
mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:8.0pt">Dragomira 
Tomaševića, rođ. 12. </span><span lang="DE" style="font-size:10.0pt;mso-bidi-font-size:8.0pt;
mso-ansi-language:DE">XI 1900. u Petrovcu,</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:8.0pt">Tihomira 
Jakšića, rođ. 9. X 1919. u Slavonskoj Požegi,</span><span lang="EN-GB" style="font-size:10.0pt;
mso-bidi-font-size:12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:8.0pt">i 
Bogoljuba Zečevića, rođ. 8. VIII 1914. u Ivanjici.</span><span lang="EN-GB" style="font-size:10.0pt;
mso-bidi-font-size:12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:8.0pt">Tomaševiću 
je dokazano, a i priznao je da je od marta 1942. igrao vodeću nlogu u izgradnji 
radio-mreže pokreta Draže Mihailovića, da je u Beogradu rukovodio jednim 
ilegalnim radio-otpremnikom i izradio niz drugih otpremnika za organizaciju. 
Osim toga, otpremio je iz Beograda mnogobrojne izveštaje glavnom štabu Draže 
Mihailovića.</span><span lang="EN-GB" style="font-size:10.0pt;mso-bidi-font-size:12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:8.0pt">Jakšić 
je od marta 1942. godine u Beogradu rukovodio jednim ilegalnim radio-otpremnikom 
pokreta Draže Mihailovića i uspostavio radio-vezu beogradske organizacije Draže 
Mihailovića sa glavnim štabom, kao i izrađivao radio-prijemnike.</span><span lang="EN-GB" style="font-size:10.0pt;mso-bidi-font-size:12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:8.0pt">Zečević 
je od jula 1942. do svoga hapšenja radio kao kurir za beogradski štab 
organizacije Draže Mihailovića.</span><span lang="EN-GB" style="font-size:10.0pt;mso-bidi-font-size:
12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">Presuda se ima odmah izvršiti.&quot;<sup>15</sup></span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Računajući da bi ga mogao upotrebiti u nekoj &quot;radio-igri&quot; sa 
britanskim radio-stanicama, BdS je Hrgu zadržao u zatvoru. Ali kako do ovih 
kombinacija nije došlo, on je, najzad, 1944. godine, pušten iz zatvora. Ovim 
je dosije &quot;506&quot; bio zatvoren, ali u međuvremenu otvorio se drugi, 
koji je nosio oznaku &quot;G-116&quot;.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Šireći svoju obaveštajnu mrežu i medu ruskim emigrantima, Žarko 
Todorović je stupio u kontakt sa Georgijem Ozerovim, koji je, u stvari, bio 
agent Gestapoa pod šifrom &quot;S-5&quot;. Preko njega Gestapo je počeo da 
prati Todorovićev rad još pre Tomaševićevog hapšenja. Međutim, pregledom 
materijala zaplenjenog pored radio-stanice &quot;506&quot; stvorene su sumnje da 
je sa njom u vezi bio i Žarko Todorović. Zbog toga je Gestapo odlučio da ga 
februara 1943. godine uhapsi.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Već u samom početku istrage konstatovano je da je Todorović, pod 
pseudonimom &quot;Valter&quot; i kao komandant štaba &quot;135&quot; četničke 
organizacije Draže Mihailovića, održavao veze sa domobranskim oficirima i 
nekim ličnostima u NDH. Zbog toga je, radi sprovođenja dalje istrage, ubrzo 
posle hapšenja sproveden u Zagreb. Samo nekoliko dana kasnije, Todorović je, 
uz pomoć pripadnika ustaške obaveštajne službe, studenta Zvonka Katalinića 
i činovnika Ministarstva unutrašnjih poslova NDH dr Damića, uspeo da pobegne 
iz zatvora i da, kao ilegalac, nastavi rad u Zagrebu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Zahvaljujući činovniku transportnog preduzeća &quot;Senker i komp.&quot; 
i agentu Gestapoa Radoslavu Spitleru, policijski ataše u NDH Helm je oktrio 
mesto Todorovićevog boravka, ali je odlučio da otpočne novu igru sa njim. 
Spitler je, po Helmovom nalogu, postao kurir između Todorovića i pripadnika 
njihove grupe u Beogradu. Sva pošta koja je iz Zagreba upućivana u Beograd i 
obratno, sakrivana u hleb, bila je preslikavana i njene foto-kopije stavljane u 
dosije &quot;G-116&quot;.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Kada je Helm konstatovao da je kroz ovu igru otkrio Todorovićevu obaveštajnu 
mrežu, on ga je ponovo uhapsio.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Iz dosijea &quot;G-116&quot; vidi se da je u Hrvatskoj postojala 
organizacija JRP, &quot;Jurepo&quot; — kako se drukčije nazivala. Prema 
iskazu vazduhoplovnog kapetana NDH Dobnikara, ovu organizaciju vodio je profesor 
univerziteta Njegovan i u njoj su bili &quot;jugoslovenski nacionalisti&quot; i 
pripadnici &quot;Sokola&quot;. Sedište organizacije je bilo u Zagrebu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Veza između Todorovićevog štaba i JRP uspostavljena je u maju 1942. 
godine. Prva konferencija između njihovih predstavnika održana je 31. maja u 
Zemunu. Na njoj se raspravljalo o organizaciji JRP i njenim ciljevima, kao i o 
mogućnostima saradnje izmedu nje i Todorovićevog štaba.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Vođstvo JRP uputilo je 27. decembra 1942. godine pismo majoru Todoroviću, 
kao odgovor na njegovo pismo od 4. decembra iste godine. Vodstvo JRP traži u 
ovom pismu sledeća objašnjenja:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">&quot;l) Kakove garancije 
možemo dobiti da 'pokret ne vodi i neće voditi veliko-srpsku, već samo 
jugoslovensku politiku? Sa strane nam javljaju naši ljudi (iz Bosne i Like) 
kako u mnogim četničkim bataljonima vlada potpuno velikosrpski duh, kojega 
onda komunisti, a sve više i HSS, iskorišćavaju u svijesnoj ili nesvijesnoj 
propagandi protiv četnika kao cjeline i JVO (Jugoslovenska vojska u otadžbini 
— nap. autora).</span><span lang="DE" style="font-size:10.0pt;mso-bidi-font-size:
12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">2) Kakove garancije možemo 
dobiti da će JVO svim silama spriječiti klanje Hrvata kao celine? Već sada 
znademo konkretne slučajeve gde su neke četničke grupe (u Dalmaciji i 
Hercegovini) pljačkale, palile i ubijale sve Hrvate do kojih su došli ne 
ispitujući da li su to ustaše ili ne. Osim toga postoji kod velikog dijela 
Srba u Beogradu, a i u unutrašnjosti Srbije, mišljenje kako su svi Hrvati 
krivi za izdaju i pokolje, i kako ovi Srbi čekaju jedva čas osvete.</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">3) Kako stoji JVO prema četnicima 
— sporazumašima (sa Italijom i NDH) i da li odobrava ovakove sporazume? 
Ukoliko ih ne odobrava, zašto radio-stanica Karađorđe pa i London na 
srpskohrvatskom jeziku to ne osudi i od njih se ne ogradi? Ovi sporazumi mnogo 
štete našem radu i našoj općoj zajedničkoj nacionalnoj stvari, a svi ih naši 
neprijatelji iskorišćavaju — već prema tome kako im konvenira protiv četnika 
kao celine (i protiv vojske Draže Mihailovića.)</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">4) Htjeli bi znati kakove 
će biti granice slobode rada JRP u slučaju pristupanja JVO, naročito obzirom 
na odnos prema komunistima i HSS.</span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:8.0pt;mso-ansi-language:DE">5) Potrebno nam je znati 
službeni stav JVO prema HSS u ovim krajevima te kako JVO gleda na favoriziranje 
HSS po službenim krugovima jugoslovenske vlade (objavljeno više puta preko 
Radio-Londona).-&quot;<sup>16</sup></span><span lang="DE" style="font-size:10.0pt;
mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U ovom pismu JRP dalje traži objašnjenje da li će predstavnici četnika, 
u slučaju fuzije sa JRP, ostaviti slobodu odabiranja &quot;časa nastupa 
otvorene borbe sa komunistima&quot;, a ako se to ne može u krajevima gde JRP 
deluje, da li se slažu s tim da se takva borba izbegne. U pismu se naglašava 
da su pripadnici JRP &quot;prihvatili dobačenu komunističkn rukavicu&quot; i 
da rade na suzbijanju partizanske propagande. Takođe se u ovom piismu traži 
objašnjenje kakav bi stav četnički predstavnici, u slučaju spajanja, zauzeli 
po pitanju položaja funkcionera JRP i njegovih građanskih formacija — koje 
&quot;već deluju&quot;.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Na ovo pismo &quot;komandant Hrvatske i Slavonije&quot;, 2. februara 1943. 
godine, daje sledeće odgovore na sva pitanja:<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;1) JVO 'nije pozvana' da vodi politiku, već vojničku borbu. Četnički 
bataljoni nisu jedinice JVUO, već samonikle poluvojničke formacije, nastale u 
nuždi, radi samoodbrane srpskog življa i Vrhovna komanda radi na tome da potčini 
sebi te bataljone. Za rad četnika JVUO prema Hrvatima. Velikosrpski duh koji u 
tim četničkim bataljonima vlada posledica je nepravde, koja im je učinjena od 
hrvatskih vojnih i civilnih vlasti, predstavljale one hrvatski narod ili ne. 
Velikosrpski duh, odnosno 'narodno ogorčenje', može razbiti samo 
'jugoslovensko istupanje Hrvata'.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">2) Jedan od glavnih zadataka JVUO jeste da spreči krvoproliće i zaštiti 
sve 'ispravne Jugoslovene na području NDH i u drugim pokrajmama'. 
'Jugoslovenstvo' se može dokazati samo pripadanjem JVUO i radom za nju.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">3) JVUO 'ne odobrava' postupak onih četnika koji su prekinuli 
neprijateljstva sa ustašama ili sarađuju sa Italijanima.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">4) 1 komumsti i HSS su čmioci koji interesuju celokupnu JVUO ukoliko se 
aktivno pojavljuju. Stoga određivanje odnosa sa njima mora zadržati u svojim 
rukama NSVK (Načelnik štaba Vrhovne komande — nap. autora). Razume se da će 
se pri tome uvažavati do krajnjih granica umešnosti i mogućnosti svi predlozi 
raznih mesnih organa JVUO (dakle i dosadanjeg JRP) o stavu i držanju prema 
njima. Uopšte, NSVK postavlja svojim kapetanima i organima zadatke i rokove a 
način izvršavanja im ostavlja da sami biraju.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">5) JVUO gleda na sve 'ispravne Jugoslovene' podjednako. Ona je pozvala sve 'što 
je ispravno u HSS da pristupi JVUO'.&quot;<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Pismom se vođstvo JRP 
dalje obaveštava da je stav JVUO da se &quot;komunisti moraju obesnažiti&quot; 
pre &quot;oslobođenja&quot;, da bi se imale slobodne ruke za &quot;mnogobrojne 
druge zadatke&quot;, a ako se na području Hrvatske može njima &quot;oduzeti 
snaga&quot; bez oružanog sukoba, JVUO nema ništa protiv toga. JRP treba da se 
sa svima svojim članovima stavi pod komandu Mihailovića, a dotadašnji njegovi 
funkcioneri primili bi dužnosti u JVO.<sup>17</sup></span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:9.0pt">Ovo 
je pismo dostavljeno i Draži Mihailoviću. On 6. marta 1943. godine depešom 
odgovara:</span><span lang="EN-GB" style="font-size:10.0pt;mso-bidi-font-size:12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="EN-GB">&quot;Primio 
sam vaše pismene izveštaje. Vrlo dobro ste odgovorili Ju-Re-Po-u. Nastavite da 
Jurepo što pre uđe u našu organizaciju i da se to javno manifestuje.</span></p>
<p class="MsoNormal" style="text-indent:10.0mm"><span lang="EN-GB">Vaš rad i Vaši 
izveštaji odlični. Vidi se jasno da Hrvatska ne ide putem komunizma, ali žurno 
radite da se jasno opredele uz nas i sa nama.&quot;<sup>18</sup></span></p>
<p class="MsoNormal" style="text-indent:10.0mm"><span lang="EN-GB" style="font-size:10.0pt;mso-bidi-font-size:9.0pt">Iz 
dosijea &quot;G-116&quot; takođe se vidi da je major Todorović tokom 1942. 
godine održavao vezu sa grupom &quot;Reka&quot;, u kojoj su bile okupljene 
&quot;jugoslovenski orijentisane&quot; ličnosti iz hrvatskih političkih i 
domobranskih krugova. Između predstavnika majora Todorovića i grupe 
&quot;Reka&quot; održano je u Zemunu tokom 1942. godine nekoliko konferencija. 
Na njima je predstavnik majora Todorovića bio neki oficir, poznat pod 
pseudonimom &quot;Moma&quot;, a predstavnik grupe &quot;Reka&quot; — 
vazduhoplovni kapetan Janko Dobnikar, probni pilot vazduhoplovstva NDH na 
zemunskom aerodromu.</span><span lang="EN-GB" style="font-size:10.0pt;mso-bidi-font-size:12.0pt"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Prva konferencija održana 
je 3. jula, i Dobnikar je trebalo da sazna:</span><span lang="DE" style="font-size:10.0pt;mso-bidi-font-size:12.0pt;mso-ansi-language:DE"><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">&quot;1. Kakav je programski stav JVO-a, za koju je stečen utisak odnosno 
postoji bojazan da je velikosrpska.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">2. Kakvi su odnosi između JVO-a i partizana, koji su nešto nejasni. 
Izgleda da kod njih postoji nedovoljno izražena želja za saradnju sa 
partizanima.^<sup>19</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="font-size:
10.0pt;mso-bidi-font-size:9.0pt;mso-ansi-language:DE">Na ovom sastanku Dobnikar 
je izjavio da hrvatski oficiri ne stvaraju tek sada svoju organizaciju, da on 
zna ljude koji su još aprila 1941. godine u Sarajevu položili zakletvu da će 
stupiti u hrvatsku vojsku da bi ^radili na uspostavljanju Jugoslavije&quot;, i 
da se najveća grupa njihovih jednomiš</span><span lang="DE" style="mso-ansi-language:
DE">ljenika nalazi u Zagrebu, među kojima ima i oficira iz generalštaba. Rekao 
je da manjih grupa ima i u Petrovaradinu, Sarajevu i Banjaluci, kuda je on češće 
leteo avionom. Izjavio je, takođe, da ima svoje ljude na odgovornim mestima 
vojne radio-telegrafske službe u Hrvatskoj, kao i u fabrici &quot;Ikarus&quot; 
u Zemunu, a da oni već imaju vezu sa izvesnim licima iz HSS i slovenačkog 
klera. Na ovom sastanku &quot;Moma&quot; je objasnio Dobnikaru ciljeve pokreta 
Draže Mihailovića, naglasivši da &quot;verzije&quot; o velikosrpskoj 
tendenciji mogu u prvom redu biti rezultat ustaške propagande, a i posledica 
slabog učešća Hrvata, naročito oficira, i da bi efikasna saradnja poboljšala 
celu stvar.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Ovom prilikom Dobnikar je takođe izjavio da on lično prima program 
organizacije Draže Mihailovića, i da će pri svom prvom letu za Zagreb imati 
sastanak sa svojim jednomišljenicima i referisati im o razgovorima. Obećao je 
da će pri prvom narednom sastanku dati imena oficira koji žele da sarađuju, 
odrediti šifru za radio-telegrafski saobraćaj, dogovoriti se o načinu veze sa 
poverljivim ljudima u drugim mestima i podneti pismeni predlog, kojim će se oni 
staviti na raspolaganje majoru Todoroviću — kao što je njegov delegat 
sugerirao. Na sastanku je Dobnikaru stavljeno u zadatak da u Zemunu formira ćeliju 
koja će olakšati dalji kontakt i delovati kao posrednik pri prelasku iz Zemuna 
u Beograd i obratno, pri nabavci materijala i slično.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Drugi sastanak održan je 20. jula 1943. godine. Dobnikar je izjavio da je 
bio u Zagrebu, ali da zadatak nije mogao izvršiti, pošto su njegovi prijatelji 
usled premeštaja ili pokreta &quot;hrvatskih trupa&quot; bili van Zagreba. Dao 
je adresu D. Kralja, preko koga će moći da se dođe u vezu sa ostialim 
oficirima. Izjavio je da je našao pogodne ljude za formiranje ćelije u Zemunu 
i rekao Todorovićevim delegatima da stupe u vezu sa kapetanom Franjom 
Dominisom, referentom za štampu pri Komandi mornarice u Zemunu, kao i kapetanom 
Atilijom Tomaševićem, koji je stanovao u Zemunu, a bio zaposlen u Beogradu.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Treći Dobnikarov sastanak sa četničkim predstavnicima održan je 5. 
avgusta. Dobnikar je izjavio da i dalje održava vezu preko kapetana Kralja sa 
grupom oficira, svojih prijatelja, koje je ranije vodio major Curlica, koji je 
tih dana poginuo u Korencima. Postojala je i druga grupa, okupljena oko dr Kavčića, 
bivšeg savetnika Kasacionog suda u Zagrebu, i dr Honjeca, katoličkog sveštenika, 
u kojoj su uglavnom bili Slovenci, ali i Hrvati. </span><span lang="EN-GB">Treća 
grupa okupila se oko potpukovnika Svarca; uglavnom su to bili pristalice HSS. </span><span lang="DE" style="mso-ansi-language:DE">Kao 
četvrtu grupu pomenuo je Jurepo. Dobnikar je rekao da sve ove grupe imaju 
zajednički cilj, ali da postoje različita mišljenja o metodama rada i da 
nedostaje jedinstveno vođstvo, pa je izrazio mišljenje da bi delegati JVUO 
trebalo da odu u Zagreb radi objedinjavanja rada ovih grupa. Za 
radio-telegrafsku vezu rekao je da je angažovao poručnika Matakovića, a kao 
poverljivog čoveka naveo je potpukovnika Franju Pirca, sa kojim je ranije bio u 
vezi, a koji je tih dana bio premešten iz Petrovaradina u Zagreb. </span><span lang="EN-GB">Pošto 
je on nameravao da poseti Zemun, to su Todorovićevi delegati preko Dobnikara 
ugovorili s njim sastanak. Pored Dobnikara, Pirc je na ovom sastanku kao vodeći 
među &quot;jugoslovenski nastrojenima i spremnim na saradnju&quot; naveo još 
generala Ivana Pripića, pukovnika Sintića i majora Adum Romea. Pirc je izrazio 
shvatanje da je &quot;saradnja sa partizanima neophodno potrebna&quot; i naveo 
&quot;da i razni članovi katoličkog klera, naročito niže sveštenstvo sarađuje 
sa šumcima (prenošenje vesti)&quot;.</span></p>
<p class="MsoNormal" style="text-indent:10.0mm"><span lang="EN-GB">Četvrti 
sastanak između Dobnikara i Todorovićevih delegata održan je 27. avgusta. 
Dobnikar je tada izjavio da se vratio iz Zagreba i da se uspostavljena 
organizacija u Zagrebu veoma dobro razvija. Odlučeno je da se kurirska veza sa 
Zagrebom — ukoliko kapetan Dobnikar bucle onemogućen — sprovodi preko brata 
kapetana Tomašića, a izmedu Beograda i Zemuna preko kapetana Tomašića i 
Borisa Cijana. </span><span lang="DE" style="mso-ansi-language:DE">Ugovorena je, 
takođe, i radio-telegrafska veza.<o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">U zaključcima nemačkih organa povodom Todorovićeve veze s ovom grupom, kaže 
se:<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">&quot;Kako je 
major Todorović u svome saslušanju naveo, nastala je pri konferencijama štaba 
133 (Komande severnih pokrajina — nap. autora) sa grupom 'Reka' teškoća, 
utoliko što grupa 'Reka' nije bez daljeg priznavala apsolutnu potčinjenost 
koju je tražio štab 133, već je stalno naglašavala svoje jugoslovensko 
stanovište u suprotnosti sa navodno velikosrpskom idejom preko Draže Mihailovića. 
Stoga se od strane pokreta Draže Mihailovića došlo do mišljenja da se tek po 
bližoj proveri upusti sa grupom 'Reka', pre no što padnu konačne 
odluke.&quot;<sup>20</sup><o:p>
</o:p>
</span></p>
<p class="MsoNormal" style="text-indent:10.0mm"><span lang="DE" style="mso-ansi-language:
DE">Posle završene istrage, Todorović je upućen u logor Mauthauzen, u kome je 
dočekao kraj rata, a zatim je za mesto svog boravka odabrao Pariz.<o:p>
</o:p>
</span></p>
<p>
<br>
<CENTER><TABLE border="1"><TR><TD><a href="11.htm"><b>Sadr&#382;aj</b></a></TD>
<TD><a href="11_55.htm"><b>Prethodni dokument</b></a></TD>
<TD><a href="11_57.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

