<html>
<head>
<meta http-equiv="Content-Type" content="text/html; charset=utf-8">

<title>Stanko Petelin Vojko: GRADNIKOVA BRIGADA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Stanko Petelin Vojko: GRADNIKOVA BRIGADA</b><br>


<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_53.htm"><b>Prethodni dokument</b></a></TD>
<TD><a href="49_55.htm"><b>Slede&#263;i dokument</b></a></TD></TR></TABLE></CENTER>  

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b>Posledice 
neprijateljske ofanzive<o:p>
</o:p>
</b></p>
<p class="MsoNormal"><b>&nbsp;<o:p>
</o:p>
</b></p>
<p class="MsoNormal"><span lang="DE" style="mso-ansi-language:DE">Neprijateljska 
prolećna ofanziva koja je, pored one u jesen 1943. godine, bila najteža od 
svih protiv 9. korpusa, nanela je našim jedinicama teške gubitke, ali ipak 
nije postigla osnovni cilj — da se unište partizanske snage u Gorenjskom i na 
Slovenačkom primorju<a style="mso-footnote-id:ftn1" href="#_ftn1" name="_ftnref1" title><span style="mso-special-character:footnote" class="MsoFootnoteReference">[1]</span></a>. 
Deveti korpus krenuo je u ofanzivu i izbio na levu obalu Soče i u severnu 
Furlaniju. Prema našim podacima, neprijatelj je imao velike gubitke</span><a style="mso-footnote-id:ftn2" href="#_ftn2" name="_ftnref2" title><span style="mso-special-character:footnote" class="MsoFootnoteReference">[2]</span></a><span lang="DE" style="mso-ansi-language:DE">.<o:p>
</o:p>
</span></p>
<p class="MsoNormal">Za glavninu 30. divizije, delove Gradnikove brigade i 
ostale jedinice koje su se posle završene neprijateljske ofanzive nalazile na 
sektoru Šebrelje — Vojsko — Mrzla rupa, situacija je i dalje bila veoma teška. 
Zbog neprekidnih borbi u toku poslednjih nedelja i oskudice u hrani borci su 
bili potpuno iscrpeni. <span lang="DE" style="mso-ansi-language:DE">Najteži je 
bio nedostatak municije. Saveznički avioni bacili su na sektor sela Vojsko sve 
drugo sem municije.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Gradnikova 
brigada se 8. aprila, posle povratka sa Šebreljske visoravni, smestila na 
sektor Vojšice (severozapadno od sela Vojsko). U toku noći 2. bataljon ove 
brigade prebacio se na sektor Mrzle rupe i tu je ostao nedelju dana radi odmora.<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">*<o:p>
</o:p>
</span></p>
<p class="MsoNormal"><span lang="DE" style="mso-ansi-language:DE">Gradnikova 
brigada, kao i većina ostalih jedinica, pretrpela je u ovoj neprijateljskoj 
ofanzivi osetne gubitke. Prema nekim podacima<a style="mso-footnote-id:ftn3" href="#_ftn3" name="_ftnref3" title><span style="mso-special-character:footnote" class="MsoFootnoteReference">[3]</span></a> 
koji nisu sasvim tačni, brigada je od 16. marta do 1. aprila imala sledeće 
gubitke: 4 poginula, 32 ranjena i 16 nestalih boraca. </span>Ovde nisu uračunati 
gubici 1. i 3. bataljona od 1. aprila i kasnije. U istom periodu su jedinice 
Gradnikove brigade, prema našim izveštajima, ubile 59, ranile 80 i zarobile 3 
neprijateljska vojnika.</p>
<p class="MsoNormal">Međutim, 9. aprila kad je jedan deo brigade stigao u Mrzlu 
rupu, tamo je bilo svega 135 boraca, dok se za sudbinu preostalih 200 boraca još 
nije znalo. Zato su iz 2. bataljona na sve strane upućivane patrole da potraže 
vezu sa delovima 1. i 3. bataljona i pojedinim grupama koje su se odvojile od 
glavnine i lutale po Trnovskoj šumi i drugim sektorima.</p>
<p class="MsoNormal">Tri dana kasnije u sastav brigade stigao je i 1. bataljon 
koji se razmestio po sektoru Mrzlih rupa. Njegovim povratkom i dolaženjem 
pojedinaca brojno stanje brigade podiglo se na 184 borca kojima je od naoružanja, 
pored pušaka, ostao samo jedan teški mitraljez i 13 puškomitraljeza.</p>
<p class="MsoNormal"><span lang="DE" style="mso-ansi-language:DE">Na dan 14. 
aprila u brigadi su bila već 253 borca. </span>To znači da se ona u periodu od 
28. marta do 14. aprila smanjila za 132 borca, ili za 35%.</p>
<p class="MsoNormal">*</p>
<p class="MsoNormal">U brigadi se tih dana nije besposličilo. Održavani su 
sastanci sa komandnim kadrom, komunistima i skojevcima, na kojima se 
raspravljalo o iskustvima iz poslednje ofanzive. Ljudstvo se iznova raspoređivalo 
po vodovima i četama, a umesto poginulih, ranjenih i nestalih, trebalo je 
odrediti nove starešine.<o:p>
</o:p>
</p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="MsoFootnoteText"><a style="mso-footnote-id:ftn1" href="#_ftnref1" name="_ftn1" title><span style="mso-special-character:
footnote" class="MsoFootnoteReference">[1]</span></a> Brojno stanje 9. korpusa 
    od 8. marta do 26. aprila znatno se smanjilo. Prema nekim podacima, ovo 
    smanjenje iznosilo je nešto oko 2.200 ljudi, ili za oko 20%. Najviše je 
    onih boraca koji su se negde zagubili i kasnije došli u svoje jedinice.</p>
  </div>
  <div style="mso-element:footnote" id="ftn2">
    <p class="MsoFootnoteText"><a style="mso-footnote-id:ftn2" href="#_ftnref2" name="_ftn2" title><span style="mso-special-character:
footnote" class="MsoFootnoteReference">[2]</span></a> Samo na odseku Col — Črni 
    vrh — Zadlog, gde su se vodile najžešće borbe, neprijatelj je izgubio 
    oko 450 ljudi, a u celoj ofanzivi i na svim sektorima imao je oko 800 
    poginulih i ranjenih vojnika (telegram štaba 9. korpusa od 13. aprila 1945. 
    Glavnom štabu NOV i POS — Arhiv IIRP, F. 45; informativni izveštaj 
    oba-veštajnog centra 30. divizije od 12. aprila 1945. — Arhiv IIRP).</p>
  </div>
  <div style="mso-element:footnote" id="ftn3">
    <p class="MsoFootnoteText"><a style="mso-footnote-id:ftn3" href="#_ftnref3" name="_ftn3" title><span style="mso-special-character:
footnote" class="MsoFootnoteReference">[3]</span></a> Relacija štaba 30. 
    divizije od 15. aprila 1945. i izveštaj štaba Gradnikove brigade od 4. 
    aprila 1945. (Arhiv IIRP).</p>
  </div>
</div>
<p>
<br>
<CENTER><TABLE border="1"><TR><TD><a href="49.htm"><b>Sadr&#382;aj</b></a></TD>
<TD><a href="49_53.htm"><b>Prethodni dokument</b></a></TD>
<TD><a href="49_55.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

