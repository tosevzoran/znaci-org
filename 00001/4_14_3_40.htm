<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_39.htm"><b>Prethodni dokument</b></a></TD>
<TD><a href="4_14_3_41.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ KOMANDANTA BOSANSKOKRAJIŠKOG ČETNIČKOG 
KORPUSA OD 29. NOVEMBRA 1943. KOMANDANTU ZAPADNE BOSNE O BORBAMA PROTIV 13. NOU 
BRIGADE U PREDELU PLANINE MANJAČE1</strong></p>
<p>KOMANDA BOSAN. KRAJIŠ. ČETNIČKOG KORPUSA</p>
<p>Pov. Broj: 125&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>29 novembra 1943. god. u 7 č. Položaj</p>
<p align="center">KOMANDANTU2 ZAPADNE BOSNE</p>
<p align="center">POLOŽAJ. —</p>
<p>Dostavlja izveštaj o stanju na&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>sektoru komande ovog korpusa</p>
<p>Po povratku na sektor poverenog mi korpusa ustanovio sam sledeće stanje na 
sektoru istog:</p>
<p>1) Neprijateljske snage3 do ovog časa zaposele su i drže položaje na 
liniji: Busnovi — Krivaja — Stratinska — Obrovac — Tromažnja4 — 
Kozica — Grčka Gradina — Previja — Sitnica — Čađavica — Mrkonjić 
— Jajce. Istureni delovi neprijatelja u toku dana 28 ovog meseca prodrli su do 
Šlji-vna5 i Dobrnja iz razloga, što Komandant I brigade ove komande nije izvršio 
dobivenu zapovest i zaposeo položaj Dobrnja — Busije koji mu je bio određen 
izdatom zapovesti.6 Komandant II brigade7 u određeno vrijeme zaposeo je određeni 
mu položaj Sljivno — Vilusi — Melina, ali usled otsut-nosti I brigade, 
njegovo levo krilo bilo je izbačeno iz Slivna. Rad komandanta II brigade je za 
svaku pohvalu i on je jedini koji je stalno sa vojskom i na položaju, dočim 
komandant I brigade i ako mu je naređeno da bude sa vojskom i na određenom 
položaju, vratio se u Štab brigade bez odobrenja a vojsku ostavio samu sebi, 
kao i načelnik štaba8 ove komande nađen je kod Zagorca, te kada sam mu 
spomenuo da treba ići na položaj odgovorio je: da se to njega ne tiče jer da 
je podneo ostavku u zakonskom roku od 15 dana i da na istu nema odgovora.</p>
<p>Za učinjenu grešku komandanta I brigade uputio sam mu sledeću depešu čiji 
prepis prilažem ovome izveštaju i tražio od istog da mi dostavi svoje izjašnjenje.9</p>
<p>2) Položaj naših jedinica popravljen je u toku noći 28/29 ovog m. na 
liniji Dobrnja — Busija — Grabovica10 — Lusići — Lokvari — Dubica — 
Dujakovci, a partizani su se povukli u pravcu Sokolova i Donjeg Ratkova.11 Naši 
su u određenoj akciji prema Đokovićima imali uspeha i to: zarobili oko 12 pušaka, 
15 partizana ubijeno, više ranjenih i 4 živa uhvaćena. Ovaj poraz preživeo 
je 3 bataljon 13 partizanske brigade koji je sada razbijen. Brat Branko Bojandić 
komandir 3 čete I ba-taljona I brigade zarobio je jednog partizana 7 
partizanske brigade12 u Sladojevićima kod Mrkonjića i sproveo istog u komandu 
ovog Korpusa na suđenje.</p>
<p>Jedinice I bataljona I brigade ove komande pod komandom brata Zivkovića 
Mirka pronašao je onaj teški mitraljez koji su partizani prilikom borbi sa III 
bataljonom naše III brigade 26 ovog meseca izgubili. Dakle nađen je teški 
njemački mitraljez sa postoljem, a nije šarac kako je to predhodno javljeno.</p>
<p>3)&nbsp; O akciji oko Jajca nije još ništa sigurno. Tražio sam od njemačke 
komande podatke o tome, čije jedinice vrše akciju u tome pravcu i pravcu 
Predora. Ako se dođe do pozitivnih podataka dostaviće se izveštaj o tome.</p>
<p>4)&nbsp; Upućujem brata Dušana Duvnjaka Komandanta III ba-taljona III 
brigade sa ljudstvom na mjesto koje smo odredili jučer ujutru usmeno.</p>
<p>O svim novostima i promenama na sektoru ove komande bićete blagovremeno 
obavešteni.</p>
<p>SVEROM U BOGA ZA KRALJA I OTADŽBINU!</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
KOMANDANT</p>
<p>ČETNIČKI VOJVODA, Drenović</p>
<p>M.P.</p>
<p>&nbsp;</p>
<p>1 Original (pisan na mašini, ćirilicom) u Arhivu VII, Ča, k. 208, reg. br. 
21/5 (BH-V-10460).</p>
<p>2 Komandant je bio major Slavoljub Vranješević.</p>
<p>3 Odnosi se na 13. krajišku NOU brigadu.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>4&nbsp; Tramošnja.</p>
<p>5&nbsp; Na karti 1 :100.000: Slivno.</p>
<p>6&nbsp; Navedena zapovest se nalazi u Arhivu VII, Ča, br. 208, reg. br. 
15/5.</p>
<p>7&nbsp; To je brigada »Zmijanje«, a komandant je bio Pavle Mutić.</p>
<p>8&nbsp; Odnosi se na kapetana I kl. Lazara Bogetića.</p>
<p>9&nbsp; Navedenu depešu Redakcija nije pronašla.</p>
<p>10&nbsp; Grabovac.</p>
<p>11&nbsp; U toku noći 29/30, novembra 13. krajiška NOU brigada je izvela »demonstrativni 
napad« na četnike i delove domobranske 13. lovačke pukovnije u Han-Kolima. O 
tome vidi: tom IV, knj. 20, dok. br. 4, 214 i 217.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;.</p>
<p>12&nbsp; Reč je o 7. krajiškoj NOU brigadi.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_39.htm"><b>Prethodni dokument</b></a></TD>
<TD><a href="4_14_3_41.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
