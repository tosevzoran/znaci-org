<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_102.htm"><b>Prethodni dokument</b></a></TD>
<TD><a href="31_104.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span style="font-size:10.0pt;mso-bidi-font-size:11.0pt;mso-ansi-language:EN-US">BOLNIČARKA 
MILA I TRI </span><span style="font-size:10.0pt;mso-bidi-font-size:12.0pt;
mso-ansi-language:EN-US">ŠUMSKE</span><span style="font-size:10.0pt;
mso-bidi-font-size:11.0pt;font-variant:small-caps;mso-ansi-language:EN-US"> </span><span style="font-size:10.0pt;mso-bidi-font-size:11.0pt;mso-ansi-language:EN-US">JAGODE</span><span style="font-size:10.0pt;mso-bidi-font-size:12.0pt;mso-ansi-language:EN-US"><o:p>
</o:p>
</span></b></p>
<p class="MsoNormal" style="margin-top:9.0pt;text-indent:18.0pt;line-height:91%"><span lang="DE" style="mso-ansi-language:DE">Probivši 
se sa Zelen Gore, našli smo se 12. VI u prvim selima na domak komunikacije Foča 
— Kalinovik. Iznemogli i iscrpljeni od danonoćnih marševa, borbi i 
gladovanja, razmestili smo se po napuštenim kućama. Pošto smo tovarne konje 
uglavnom poklali i pojeli, kazane zakopali a kuvare i intendante rasporedili u 
proređene redove naših jedinica, počeli smo, po prvi put, sami po kućama tražiti 
nešto za jelo. Neke desetine su našle i po koju kokoš. Mi smo na tavanu u 
staroj kućici našli pasulja i prihvatili se posla.<o:p>
</o:p>
</span></p>
<p class="MsoNormal" style="text-indent:18.0pt;line-height:91%"><span lang="EN-GB">Drago 
Repija i ja ložili smo vatru, Bogdan je prebirao pasulj i pripremao lonac. </span><span lang="DE" style="mso-ansi-language:DE">U 
izgledu je bio dobar ručak. Ali, tek što je voda počela da ključa, pred kućom 
se pojavi komandant našeg 3. bataljona Savo Trikić. Svojim naređenjem da 
krenemo prema neprijatelju, koji se pojavio sa pravca Zelen Gore, prekide našu 
radost. I dok smo se mi pomalo snuždeni pripremali da krenemo, granate počeše 
eksplodirati u našoj neposrednoj blizini. </span><span lang="EN-GB">To nas 
natera da požurimo.</span></p>
<p class="MsoNormal" style="text-indent:18.0pt;line-height:91%"><span lang="EN-GB">Komandiri 
su u pokretu izdavali naređenje. Kolona se još nije bila ni izdužila, 
poslednji borci su tek izašli iz kuće, a sa čela nas dočeka snažna vatra iz 
nemačkih &quot;šaraca&quot;. Streljački stroj zaleže kao po komandi. Poče 
nas tući i artiljerija sa ceste, a minobacači sa pravca Zelen Gore. Komanda se 
prenosi: &quot;Napred drugovi!&quot;. Tek što se stroj pokrenuo i izvukao ispod 
prvog artiljerijskog udara, pojaviše se avioni i počeše istresati svoje 
tovare po nama. Tako dolaze jedan za drugim da u čoveku izazivaju neko gađenje.</span></p>
<p class="MsoNormal" style="text-indent:18.0pt;line-height:91%"><span lang="DE" style="mso-ansi-language:DE">Starešine 
nas opet pozivaju da krenemo. Još jednom se digao i pokrenuo naš stroj. Tog 
momenta smo se našli oči u oči sa nemačkim vojnicima. Otpočela je bespoštedna 
borba.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Iako</span><span lang="DE" style="mso-ansi-language:HR"> </span><span lang="DE" style="mso-ansi-language:DE">iscrpljeni</span><span lang="HR" style="mso-ansi-language:HR">, 
</span><span lang="DE" style="mso-ansi-language:
DE">krenuli</span><span lang="DE" style="mso-ansi-language:HR"> </span><span lang="DE" style="mso-ansi-language:DE">smo</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">odlu</span><span lang="HR" style="mso-ansi-language:HR">č</span><span lang="DE" style="mso-ansi-language:
DE">no</span><span lang="DE" style="mso-ansi-language:HR"> </span><span lang="DE" style="mso-ansi-language:DE">napred</span><span lang="HR" style="mso-ansi-language:
HR">. </span><span lang="DE" style="mso-ansi-language:DE">Ve</span><span lang="HR" style="mso-ansi-language:HR">ć 
</span><span lang="DE" style="mso-ansi-language:
DE">smo</span><span lang="DE" style="mso-ansi-language:HR"> </span><span lang="DE" style="mso-ansi-language:DE">dobro</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">nau</span><span lang="HR" style="mso-ansi-language:HR">č</span><span lang="DE" style="mso-ansi-language:
DE">ili</span><span lang="DE" style="mso-ansi-language:HR"> </span><span lang="DE" style="mso-ansi-language:DE">da</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">se</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">sa</span><span lang="HR" style="mso-ansi-language:HR"> Š</span><span lang="DE" style="mso-ansi-language:DE">vabama</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">ne</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">sme</span><span lang="DE" style="mso-ansi-language:HR"> </span><span lang="DE" style="mso-ansi-language:DE">oklevati</span><span lang="HR" style="mso-ansi-language:
HR">. </span><span lang="DE" style="mso-ansi-language:DE">Primicali</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">smo</span><span lang="DE" style="mso-ansi-language:HR"> </span><span lang="DE" style="mso-ansi-language:DE">im</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">se</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">polako</span><span lang="DE" style="mso-ansi-language:HR"> </span><span lang="DE" style="mso-ansi-language:DE">i</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">uporno</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">i</span><span lang="DE" style="mso-ansi-language:HR"> </span><span lang="DE" style="mso-ansi-language:DE">oni</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">nisu</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">izdr</span><span lang="HR" style="mso-ansi-language:HR">ž</span><span lang="DE" style="mso-ansi-language:DE">ali</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">ve</span><span lang="HR" style="mso-ansi-language:HR">ć 
</span><span lang="DE" style="mso-ansi-language:
DE">su</span><span lang="DE" style="mso-ansi-language:HR"> </span><span lang="DE" style="mso-ansi-language:DE">se</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">morali</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">povla</span><span lang="HR" style="mso-ansi-language:HR">č</span><span lang="DE" style="mso-ansi-language:DE">iti</span><span lang="HR" style="mso-ansi-language:
HR">. </span><span lang="DE" style="mso-ansi-language:DE">Prikupio</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">sam</span><span lang="DE" style="mso-ansi-language:HR"> </span><span lang="DE" style="mso-ansi-language:DE">poslednje</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">snage</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">da</span><span lang="DE" style="mso-ansi-language:HR"> </span><span lang="DE" style="mso-ansi-language:DE">bih</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">se</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">prebacio</span><span lang="DE" style="mso-ansi-language:HR"> </span><span lang="DE" style="mso-ansi-language:DE">do</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">stare</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">bukve</span><span lang="DE" style="mso-ansi-language:HR"> </span><span lang="DE" style="mso-ansi-language:DE">koja</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">je</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">bila</span><span lang="DE" style="mso-ansi-language:HR"> </span><span lang="DE" style="mso-ansi-language:DE">ispred</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">mene</span><span lang="DE" style="mso-ansi-language:HR"> </span><span lang="DE" style="mso-ansi-language:DE">i</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">nudila</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">mi</span><span lang="DE" style="mso-ansi-language:HR"> </span><span lang="DE" style="mso-ansi-language:DE">siguran</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">zaklon</span><span lang="HR" style="mso-ansi-language:HR">. 
</span><span lang="DE" style="mso-ansi-language:
DE">Ustaju</span><span lang="HR" style="mso-ansi-language:HR">ć</span><span lang="DE" style="mso-ansi-language:DE">i</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">primetih</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">kako</span><span lang="DE" style="mso-ansi-language:HR"> </span><span lang="DE" style="mso-ansi-language:DE">Mila</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">Ne</span><span lang="HR" style="mso-ansi-language:HR">š</span><span lang="DE" style="mso-ansi-language:
DE">ovi</span><span lang="HR" style="mso-ansi-language:HR">ć, </span><span lang="DE" style="mso-ansi-language:DE">referent</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">saniteta</span><span lang="HR" style="mso-ansi-language:HR">, </span><span lang="DE" style="mso-ansi-language:DE">zavija</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">ranu</span><span lang="DE" style="mso-ansi-language:HR"> </span><span lang="DE" style="mso-ansi-language:DE">i</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">zaustavlja</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">krvarenje</span><span lang="DE" style="mso-ansi-language:HR"> </span><span lang="DE" style="mso-ansi-language:DE">Iliji</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">Uzelcu</span><span lang="HR" style="mso-ansi-language:HR">. </span><span lang="DE" style="mso-ansi-language:DE">Ilija</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">je</span><span lang="DE" style="mso-ansi-language:HR"> </span><span lang="DE" style="mso-ansi-language:DE">pune</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">dve</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">godine</span><span lang="DE" style="mso-ansi-language:HR"> </span><span lang="DE" style="mso-ansi-language:DE">nosio</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">mitraljez</span><span lang="DE" style="mso-ansi-language:HR"> </span><span lang="DE" style="mso-ansi-language:DE">i</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">s</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">njim</span><span lang="DE" style="mso-ansi-language:HR"> </span><span lang="DE" style="mso-ansi-language:DE">uni</span><span lang="HR" style="mso-ansi-language:
HR">š</span><span lang="DE" style="mso-ansi-language:DE">tavao</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">neprijatelja</span><span lang="DE" style="mso-ansi-language:HR"> </span><span lang="DE" style="mso-ansi-language:DE">svih</span><span lang="HR" style="mso-ansi-language:
HR"> &quot;</span><span lang="DE" style="mso-ansi-language:DE">boja</span><span lang="HR" style="mso-ansi-language:HR">&quot;.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Nemam mogućnosti ni da upitam šta je sa Ilijom. Na pola puta do bukve opeče 
me udarac po desnoj ruci, a uši mi zaglunuše od eksplozije granate. Potom, ne 
znam šta je dalje bilo. Kad sam se osvestio, video sam da se nalazim u nekoj 
vododerini u naručju drugarice Mile koja me je previjala. Borba je uskoro 
prestala. Naše jedinice su odbile napad Nemaca, pa su se prikupile i pripremale 
za proboj poslednjeg obruča. </span><span lang="EN-GB">Rana me sve više 
bolela, a osećao sam i žeđ kao nikada ranije.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Molio sam Milu da mi dade malo vode, a ona me je odvraćala. Govorila je da 
ranjenik ne sme piti vodu sve dok krvarenje ne prestane, dok se rana sasvim ne 
ohladi. Hrabrila me je da žeđ izdržim. Znao sam, a govorili su i drugovi, da 
ranjenik žedni i da ne smije piti vodu, ali me je žeđ toliko morila da bih 
bez razmišljanja o posledicama popio litar-dva, a činilo mi se i pet bih 
litara vode popio samo da mi je pri ruci.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Na moje uporne molbe Mila je pošla prema potoku koji je proticao nekoliko 
metara daleko od nas. Gledao sam za njom dok se udaljavala. Činilo mi se da 
sporo odmiče, da okleva. Sa nestrpljenjem sam očekivao da se vrati i suvim 
jezikom pokušavao sam okvasiti ispucale usne. </span><span lang="EN-GB">Vratila 
se sa praznom porcijom. </span><span lang="DE" style="mso-ansi-language:DE">Umesto 
vode ponudila mi je tri šumske jagode. Kad ih je našla pored trulog granja, 
jedre i rumene, prolila je vodu. Radovala se što mi je takvu ponudu donela. 
Govorila mi da će mi jagode i žeđ utoliti i okrepiti me, da su to prve jagode 
koje je tog leta ubrala. </span><span lang="EN-GB">Njena briga i pažnja jako su 
me dirnule. Postideo sam se što sam tako uporno tražio vodu, što nisam bio 
malo hrabriji i tu nepriliku podneo.</span></p>
<p class="MsoNormal" style="line-height:91%"><span lang="EN-GB">Prve tri jagode 
je tog leta ubrala i ranjenom ih borcu donela, a sama danima ništa nije jela. 
Bilo me je sramota da ih uzmem. Osetio sam da mi se snaga povratila, a i da me 
ni</span></p>
<p class="MsoNormal" style="line-height:91%"><span lang="EN-GB">žeđ više ne 
mori onoliko. Ja sam pojeo dve, a Mila jednu jagodu. Drugačije se nismo mogli 
pogoditi. Ona je otišla da zbrinjava druge ranjenike, a ja ostao ležeći na 
nosilima, razmišljajući o tom dobrom drugu, hrabrom borcu i savesnom referentu 
saniteta. U naš bataljon je došla tek pre nekoliko meseci iz 1. proleterske 
brigade i brzo osvajala naše poverenje.</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Znao sam da nam te noći predstoji borba za proboj poslednjeg obruča. </span><span lang="EN-GB">Ležao 
sam i razmišljao. Bio sam siguran da će brigada slomiti otpor neprijatelja i 
da će otvoriti prolaz preko Miljevine. </span><span lang="DE" style="mso-ansi-language:DE">Ali, 
da li će i nas moći izvući? Svakako ćemo im biti i briga i teret.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Mila je ponovo navratila do mene i rekla mi ko je od drugova tog dana 
ranjen. Iznenadio sam se kad sam čuo da je ranjen i Savo Trikić, komandant 
bataljona.<o:p>
</o:p>
</span></p>
<p class="MsoNormal" style="line-height:91%"><span lang="DE" style="mso-ansi-language:
DE">Bataljon je naveče krenuo u proboj, a sanitet i ranjenici za njim. 
Poslednji juriš mojih drugova sa Zelen Gore, tri šumske jagode i drugarica 
Mila su mi ostali u trajnom sećanju.<o:p>
</o:p>
</span></p>
<span lang="DE" style="font-size:12.0pt;mso-bidi-font-size:8.0pt;font-family:
&quot;Times New Roman&quot;;mso-fareast-font-family:&quot;Times New Roman&quot;;mso-ansi-language:
DE;mso-fareast-language:EN-US;mso-bidi-language:AR-SA">Milovan SAMARDŽIJA</span>
<p>
<br>
<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_102.htm"><b>Prethodni dokument</b></a></TD>
<TD><a href="31_104.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

