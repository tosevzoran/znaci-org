<html>
<head>
<meta http-equiv="Content-Type" content="text/html; charset=utf-8">

<title>Dragoslav Parmakovic: MACVANSKI PARTIZANSKI ODRED</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Dragoslav Parmakovic: MACVANSKI PARTIZANSKI ODRED</b><br>


<CENTER><TABLE border="1"><TR><TD><a href="48.htm"><b>Sadr&#382;aj</b></a></TD>
<TD><a href="48_32.htm"><b>Prethodni dokument</b></a></TD>
<TD><a href="48_34.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Bodytext1" align="center" style="margin-top:0mm;margin-right:0mm;
margin-bottom:0mm;margin-left:92.0pt;margin-bottom:.0001pt;text-align:center;
line-height:normal;background:transparent"><span lang="SR-CYR" style="mso-fareast-language:
SR-CYR">САНИТЕТСКА СЛУЖБА</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-indent:18.0pt;line-height:normal;
background:transparent"><span lang="SR-CYR" style="mso-fareast-language:SR-CYR">Бригу 
о стварању партизанског санитета устаничко 
руководство у шабачком округу почело је 
бринути од првих дана устанка. Већ 14. 
августа Миле Ивковић обавештава ПК да „у 
Одреду имамо једног лекара и два студента 
медицине.&quot;<sup>53</sup></span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-indent:18.0pt;line-height:normal;
background:transparent"><span lang="SR-CYR" style="mso-fareast-language:SR-CYR">Лекар, 
др Жика Јанковић дошао је у Одред 8. августа. 
До 13. августа и он је као борац учествовао у 
акцијама Одреда, а приликом формирања чета 
основан је на Косовцу и санитетски вод под 
његовим руководством. Студенти медицине о 
којима је писао Миле Ивковић, били су Мика 
Митровић и Душко Слијепчевић, али њима су 
биле намењене друге дужности. Рачунајући на 
брзо омасовљење Одреда и на теже сукобе са 
непријатељем, па према томе и на потребу 
стварања добре санитетске службе, а имајући 
у виду одржавање санитетских курсева у 
Шапцу, Миле Ивковић пита ПК: „Да ли је 
потребно и згодно да другарице иду у Одред? 
У обзир у првом моменту долази њих 6 — 7, све 
из Шапца. Курсеви болничарки још нису 
завршени.&quot;<sup>54<o:p>
</o:p>
</sup></span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:2.0pt;margin-bottom:.0001pt;text-indent:18.0pt;line-height:normal;
background:transparent"><span lang="SR-CYR" style="mso-fareast-language:SR-CYR">Покрајински 
комитет КПЈ и Главни штаб за Србију имали су 
већ одређен став по том питању. Сретен 
Жујовић је још 29. јула писао ПК-у да се у 
партизанске одреде шаљу другарице за 
болничарке, а које истовремено могу 
обављати и низ других одговорних задатака 
— одржавање веза, агитационопропагандни 
рад, снабдевање и тако даље. У истом духу и 
ПК одговара ОК-у Шабац 20. августа: „Другарице 
могу одлично користити одредима не само на 
другом послу, него ако треба и с пушком у 
руци. Али би сад било погрешно извући из 
града све другарице, а нарочито 
некомпромитоване и послати у шуму. Сваку 
жену којој не прети опасност од хапшења и сл. 
треба оставити у граду ради одржавања веза 
не само између вас самих него и између вас и 
нас. Компромитоване привући ближе 
партизанима и употребити их за курирску 
службу, негу болесника и рањеника.&quot;<sup>55</sup></span></p>
<p class="Bodytext1" style="margin:0mm;margin-bottom:.0001pt;text-indent:19.0pt;
line-height:normal;background:transparent"><span lang="SR-CYR" style="mso-fareast-language:
SR-CYR">Тих дана, у жестоким борбама на друму 
Шабац — Лозница, Подрински НОП одред је 
имао више рањеника. Први смештај одредског 
санитета био је код Ракића колибе на 
Мајдану, у јединој зиданој згради. Понуду 
Церског четничког одреда и његовог 
команданта капетана Рачића да се рањени 
партизани сместе у њиховом логору, Штаб 
Подринског НОП одреда је прихватио, пошто 
се и логор Одреда налазио на око 200 метара од 
четничког. Ту је било смештено десетак 
рањеника.</span></p>
<p class="Bodytext1" style="margin:0mm;margin-bottom:.0001pt;text-indent:19.0pt;
line-height:normal;background:transparent"><span lang="SR-CYR" style="mso-fareast-language:
SR-CYR">Штаб одреда се 29. августа преместио у 
Петковицу, у кућу Милоша Којића. Тада је 
одредски санитет са рањеницима премештен у 
Чокешину. У конаку манастира Чокешина 
уређена је одредска болница. У њу су стигли 
рањеници са Битве и Бање Ковиљаче. Болница у 
Чокешини била је добро опремљена креветима. 
постељином, посуђем, вешом и другим 
потребним стварима добијеним запленом у 
Богатићу и Прњавору. Др Жика Јанковић је у 
Чокешини организовао курс за болничаре.</span></p>
<p class="Bodytext1" style="margin:0mm;margin-bottom:.0001pt;text-indent:19.0pt;
line-height:normal;background:transparent"><span lang="SR-CYR" style="mso-fareast-language:
SR-CYR">За политичког комесара болнице Штаб 
одреда је 26. августа поставио Јована Вујића 
Шабана,<sup>56</sup> али је он кратко време остао 
на гој дужности. Заменила га је Катица 
Дурсановић.<sup>57 </sup>Осим Жике Јанковића, 
који је био шеф санитета, у болницу је 
повремено долазио лекар из Прњавора др 
Михаило Илић.</span></p>
<p class="Bodytext1" style="margin:0mm;margin-bottom:.0001pt;text-indent:19.0pt;
line-height:normal;background:transparent"><span lang="SR-CYR" style="mso-fareast-language:
SR-CYR">Од стручног медицинског особља у 
Чокешинској болници радиле су две 
медицинске сестре, Јелена Михаиловић — 
Тепавчевић и Олга Детела.<sup>58</sup></span></p>
<p class="Bodytext1" style="margin:0mm;margin-bottom:.0001pt;text-indent:19.0pt;
line-height:normal;background:transparent"><span lang="SR-CYR" style="mso-fareast-language:
SR-CYR">У одредском санитету радило је 5 
болничара, пет млађих партизана, које је 
Жика Јанковић обучио за тај посао.<sup>59</sup></span></p>
<p class="Bodytext1" style="margin:0mm;margin-bottom:.0001pt;text-indent:19.0pt;
line-height:normal;background:transparent"><span lang="SR-CYR" style="mso-fareast-language:
SR-CYR">У то време је већ велики број жена 
ступио у Подрински НОП одред. У болници у 
Чокешини пред напад на Шабац било је око 20 
жена које су радиле као болничарке, 
куварице, и на другим пословима.</span></p>
<p class="Bodytext1" style="margin:0mm;margin-bottom:.0001pt;text-indent:19.0pt;
line-height:normal;background:transparent"><span lang="SR-CYR" style="mso-fareast-language:
SR-CYR">У болницу у Чокешини донесени су и 
немачки војници рањени приликом 
бомбардовања логора на Косовцу. У болници 
су били превијени, затим су лакши рањеници 
упућени у лозничку болницу, а тежи послати 
колима у Шабац и предати немачким војним 
властима.<o:p>
</o:p>
</span></p>
<p class="Bodytext1" style="margin:0mm;margin-bottom:.0001pt;text-indent:19.0pt;
line-height:normal;background:transparent"><span lang="SR-CYR" style="mso-fareast-language:
SR-CYR">Пред напад на Шабац, напоредо са 
осталим припремама, ужурбано се радило и на 
довршавању организације санитетске службе 
у Одреду. Са потписима др Жике Јанковића, 
као лекара, и Јована Вујића, као политкома 
санитета, издато је 11. септембра „Упутство 
за организацију батаљонске болничке службе.&quot;<sup>60</sup> 
У оба батаљона одређени су батаљонски 
болничари, у свакој чети било је по 2 
болничара, а у свакој десетини одређена су 
по 2 борца за изношење рањеника. Са четним 
болничарима одржани су кратки курсеви, а 
затим одржано по неколико састанака. 
Болничари су добро опремљени материјалом 
за пружање прве помоћи рањеницима.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:19.0pt;line-height:normal;
background:transparent"><span lang="SR-CYR" style="mso-fareast-language:SR-CYR">Да 
би се обезбедила ефикасна лекарска помоћ 
приликом напада на Шабац, Штаб Одреда је, на 
неколико дана пре напада, мобилисао 3 лекара: 
др Пиколу Топаловића из Богатића, др 
Сидонију Литман, лекара Здравствене 
задруге у Штитару и др Тамару Гавриловну, 
лекара Здравствене задруге у М. Дричиновићу, 
а такође и болничара Јована Илића из 
Здравствене задруге у Штитару. 
Организована су 4 превијалишта: у 
Слепчевићу, Табановићу, Ноћају и Волујцу. 
Прва три организовао је Подрински НОП одред, 
а превијалиште у Волујцу организовала је 
заједничка партизанско-четничка команда 
места у Накучанима. Превијалишта су 
опремљена од конфисковане имовине Добре 
Николића из Шапца (ствари из виле у 
Крсмановачи) и фолксдојчера Гесерта из 
Ноћаја — креветима, постељином и посуђем.</span></p>
<p class="Bodytext1" style="margin-top:0mm;margin-right:1.0pt;margin-bottom:0mm;
margin-left:1.0pt;margin-bottom:.0001pt;text-indent:19.0pt;line-height:normal;
background:transparent"><span lang="SR-CYR" style="mso-fareast-language:SR-CYR">Санитетским 
материјалом и лековима Одред се снабдевао 
из Шапца, одакле је изнета прилична 
количина прикупљена добровољним прилозима, 
из Мачванске Митровице, и из здравствених 
установа у Мачви (у Богатићу, Раденковићу, 
Штитару, Мачванском Причиновићу, Прњавору и 
Липолисту). Конфискована је лекарска 
ординација др Младена Милошевића.. Поведена 
је акција прикупљања прилога за рањенике и 
опрему болнице и превијалишта, па је 
сакупљено доста. ствари, нарочито пешкира 
од танког платна — беза, које се могло 
употребити за завоје. Често су девојке-удаваче 
одвајале из своје девојачке „спреме&quot; то 
фино, танко платно и друге ствари намењене 
за даривање сватова и прилагале за рањенике 
и болницу. Било је случајева да су поједини 
свештеници прилагали пешкире од беза, који 
су били даровани цркви.<o:p>
</o:p>
</span><br>
<CENTER></p>
<TABLE border="1"><TR><TD><a href="48.htm"><b>Sadr&#382;aj</b></a></TD>
<TD><a href="48_32.htm"><b>Prethodni dokument</b></a></TD>
<TD><a href="48_34.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

