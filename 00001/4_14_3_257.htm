<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 
PRILOG II  
DOKUMENTI VELIKE BRITANIJE 1943. I 1944.  


<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_256.htm"><b>Prethodni dokument</b></a></TD>
<TD><a href="4_14_3_258.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>OBAVEŠTENJE BRIGADIRA ARMSTRONGA OD 5. MAJA 1944 DRAŽI 
MIHAILOVIĆU O SARADNJI ČETNIKA I NEMACA U BORBI PROTIV NOVJ 1</strong></p>
<p>Ministru Vojske, Mornarice&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;.</p>
<p>i Vazduhoplovstva i načelniku štaba Vrhovne Komande, Đeneralu g. D. M. 
Mihailoviću.</p>
<p>5 maja 1944 g.</p>
<p>Gospodine Ministre,</p>
<p>Dobio sam izveštaj da radi potpukovnik g. Keserović2 sa otprilike 2000 
vojnika, zajedno sa Nemcima, imajući za cilj napad na Partizane kod Ibra.3</p>
<p>Ja sam obavešten da je jedan moj oficir sa svojim telegrafistom i nekoliko 
američkih aviatičara, na teritoriji potpukovnika g. Keserovića i da su 
telegrafist i aviatičari baš u njegovom štabu. Ja sam zbog toga duboko 
zbunjen da dobijem ovaj izveštaj. Ja Vas molim, što pre, da me uverite da su 
imenovani ljudi u sigurnosti i da neće oni pasti Nemcima u ruke.</p>
<p>Ja sam dalje obavešten da je jedan bolestan oficir, sa još dva oficira koji 
ga leče, u Crnoj Savi.4 Ja bih hteo da budem uveren i za njihovu sigurnost.</p>
<p>Ja sam stalno tražio od potpukovnika g. Lalatovića5 izveštaj o mestu gde 
se nalaze ti Poljaci6 koji su bili na teritoriji majora g. Cvetića, a uvek 
dobijem odgovor »ja ne znam«. Sada sam dobio pitanje od Kaira o ovim Poljacima 
i sam bio morao odgovarati da potpuno sam nesposoban da izvestim gde su.</p>
<p>Pošto je sada preko mesec dana od kad je bilo upućeno naređenje majoru g. 
Cvetiću da šalje Poljake kod moga štaba, ja bih bio zahvalan ako biste izdali 
naređenje da oni dođu.</p>
<p>Primite moje pozdrave</p>
<p>Štab engleske misije.</p>
<p>C. D. Armstrong</p>
<p>Brigadir</p>
<p>&nbsp;</p>
<p>1&nbsp; Original (pisan mastilom, ćirilicom) u Arhivu VII, k. 20, reg. br. 
20/5 (VK-Y-840).</p>
<p>2&nbsp; Dragutin, komandant Rasinskog korpusa.</p>
<p>3&nbsp; O stavu Draže Mihailovića prema Nemcima vidi dok. br. 105, dep. br. 
707 i 708.</p>
<p>4 Naziv nejasan. Radi se o nekom mestu na pl. Kopaoniku.</p>
<p>5&nbsp; Mirko.</p>
<p>6&nbsp; Reč je o jednoj grupi (oko 40) poljskih državljana koji su, kao 
nemački zarobljenici, radili u basenu borskog rudnika, a odatle prebe-gli u četničke 
jedinice na Homolju.</p>
<p>Poljska vlada u Londonu je, sporazumno sa britanskom vladom, nastojala da od 
tih Poljaka formira vojnu jedinicu u sastavu četničkih jedinica. U tom cilju 
je u proleće 1943. predsednik poljske vlade general Sikorski, u dogovru sa 
britanskim vojnim vlastima, uputio na područje pl. Homolje kapetana Nesa (Naš), 
koji je bio i član britanske vojne misije kod četničkih štabova za to područje. 
Krajem avgusta 1943, sporazumom između četničkih komandanata u istočnoj 
Srbiji i predstavnika britanskih vojnih misija, dogovoreno je da se formira oružana 
jedinica koju bi oružjem i opremom snabdela britanska komanda iz Kaira. 
Mihailović je uslovljavao naoružavanje Poljaka, tražeći da Britanci, najpre, 
naoružaju sve četničke jedinice. Kapetan Naš je, pri napadu Nemaca na štab 
britanskih misija u s. Luke, decembra 1943. poginuo, a posle toga su Poljaci 
prebačeni na pl. Javor kod četnika Javorskog korpusa, sa kojim su učestvovali 
u borbama protiv jedinica NOVJ. Opširnije vidi Arhiv VII, Ča, k. 20, reg. br. 
41/3, 12/4 46/4—20; k. 276, reg. br. 8/1, i 10/1).</p>
<p>Dobar deo poljskih građana evakuisan je američkim avionima 10. avgusta 
1944. sa aerodroma kod Pranjana, kada su Amerikanci vršili evakuaciju svojih 
pilota koji su bili u četničkim rukama.</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_256.htm"><b>Prethodni dokument</b></a></TD>
<TD><a href="4_14_3_258.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
