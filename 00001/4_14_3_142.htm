<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRA&#381;E MIHAILOVI&#262;A - KNJIGA 3</b><br> 

<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_141.htm"><b>Prethodni dokument</b></a></TD>
<TD><a href="4_14_3_143.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>IZVEŠTAJ POMOĆNIKA KOMANDANTA ZLATIBORSKOG KORPUSA 
OD 9. MAJA 1944. KOMANDANTU KORPUSA O RASPOREDU JEDINICA I NAMERAMA DA SA NEMAČKIM 
I BUGARSKIM TRUPAMA NAPADNE JEDINICE NOVJ KOD SEMEGNJEVA1</strong></p>
<p>I Pomoćnik</p>
<p>K-nta zlatibor. Korpusa</p>
<p>Intendant, kapetan II kl.</p>
<p>KOLAREVIĆ M. MILOMIR</p>
<p>9 maj 1944 godine u 20 čas.</p>
<p>Prepelište</p>
<p>s. Kremna</p>
<p align="center">KOMANDANTU ZLATIBORSKOG KORPUSA</p>
<p>Situacija 9 maja uveče.</p>
<p>Pokret od Kostojevića i Cerja prema zapovesti od 8 maja2 izvršen pravcem 
Dub — Bioska i večeras se desna kolona nalazi i to:</p>
<p>I&nbsp; Račanska brigada u pokretu od Kaluđerskih Bara za Miloševac.</p>
<p>II Račanska brigada u 15 časova stigla u s. Vitasi. Sa njom je i Štab 
Grupa brigada.</p>
<p>3, 4 bataljon i Štab Zlatiborske brigade u 15 časova izbio na liniju 
Pepeljev Grob — Prepelište (s. Kremna), gde se i sada nalazi.</p>
<p>Jurišni bataljon Zlatibor u 14 časova stigao u Rosulje (s. Šljivovica) gde 
se i sada nalazi.</p>
<p>Za vreme pokreta 4 bataljon Zlatiborske uhvatio 2 proletera sa oružjem iz X 
Krajiške brigade. Srbi, pravoslavni, komunisti, ne priznaju ništa.</p>
<p>Situacija kod crvenih:</p>
<p>9 maja rano izjutra grupa koja je bila u Šljivovici krenula za Semegnjevo.3 
Uz put, a između Šljivovice, Kremana i Semegnjeva pokupili svu stoku koju su 
na paši našli. Savić otuda javlja da su meštane opljačkali do gole kože, 
da su sa sobom poveli oko 20 meštana da nose ranjenike i da im budu putovođe 
do Cigle! i da su 7 o.m. vršili napad na Palisat odakle su odbiveni uz velike 
gubitke.4</p>
<p>Grupa5 koja je kretala kroz Taru noću 8/9 maja napala je na Nemce u Mokroj 
Gori i posle žestoke borbe probila se zapalivši tom prilikom i ž. stanicu.6 
Na Ljutom Polju, Dobrom Polju i u Zaovinama ih ima još uvek i oni će se 
verovatno još noćas prebaciti preko Mokre Gore jer se primećuje njihov pokret 
u pravcu Milekića. Ovi što su prošli kroz Mokru Goru otišli su u pravcu D. 
Jablanice. U toku današnjeg dana vodila se borba oko Jatara i južno od Mokre 
Gore. Nemaca još uvek ima po Mokroj Gori, zatim jedna četa iznad Milekića, 
jedna četa na Jelenskoj Kosi k. 1130, a jedna na Visokoj Gl. k. 1174. Pored 
toga Bugari i Nemci kod ž. st. Kremna. Drina od Višegrada do Starog Broda 
posednuta od Nemaca. Na Kaluđ[erskim] Barama Bugari.</p>
<p>Naredio sam za 10 maj pokret u 3 časa s tim da koncentrično napadnemo na 
Semegnjevo svi u 7 časova sa Viogora, iz Semegnjevske Gore i od Grude.6</p>
<p>Za svaki slučaj Užička i Leteća, kao i ostale snage: Požeški7 i dr. da 
krenu što pre na pravac Sirogojno — K.8 Brod, jer jedan izveštaj kaže da su 
seljacima u Biosci govorili da će ponovo na Ibar.</p>
<p>Na traženje seljaka iz Bioske da im se odmah odredi nov komandant mesta da 
bi što pre počeo sa radom, odredio sam dosadašnjeg zamenika Čedomira Stanića.</p>
<p>Kapetan Živanović9 se žali da nema municije. Izveštava: na pušku 5—8 
metaka a na mitraljeze do 60.</p>
<p>Moral kod jedinica dobar. Ishrana i pored svih naređenja o rekviziciji, 
dosta slaba.</p>
<p>20,10 časova&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
&nbsp;</p>
<p>Kapetan</p>
<p>M. Kolarević10 M.P.11</p>
<p>&nbsp;</p>
<p>1 Original (pisan na mašini, ćirilicom) u Arhivu VII, Ča, k. 30, reg. br. 
22/6 (S-V-1973).</p>
<p>2&nbsp; Zapovest nije pronađena. Vidi dok. br. 143.</p>
<p>3&nbsp; O rasporedu i zadacima jedinica 2. proleterske divizije toga dana 
vidi tom I, knj. 7, dok. br. 187 i knj. 20, dok. br. 150.</p>
<p>4&nbsp; Napad je izvodio 1. bataljon 1. krajiške NOU brigade 5. udarne 
divizije NOVJ. Vidi tom I, knj. 7, dok. br. 188 i 191.</p>
<p>5&nbsp; Odnosi se na jedinice 5. NOU divizije koje su se probile preko železničke 
pruge Užice — Višegrad i spalile ž. st. Jatare.</p>
<p>6 Vidi dok. br. 143.</p>
<p>7 Misli se na Požeški korpus.</p>
<p>8 Kokin Brod.</p>
<p>9&nbsp; Borislav, komandant Leteće brigade Zlatiborskog korpusa.</p>
<p>10&nbsp; Milomir.</p>
<p>11 Okrugli pečat: »Komanda jugoslovenske vojske u otadžbini — Gorski štab 
br. 134«</p>
<p>
<br>
<CENTER><TABLE border="1"><TR><TD><a href="4_14_3.htm"><b>Sadr&#382;aj</b></a></TD>
<TD><a href="4_14_3_141.htm"><b>Prethodni dokument</b></a></TD>
<TD><a href="4_14_3_143.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
