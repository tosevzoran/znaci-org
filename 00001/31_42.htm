<html>
<head>
<meta http-equiv="Content-Type" content="text/html; charset=utf-8">

<title>TRECA KRAJISKA BRIGADA - SJECANJA BORACA</title>
<style type="text/css">
<!--
@import url(/normal.css);
-->
</style>
</head>

<body>
<br>
<p>
<b class=bigTitle>TRECA KRAJISKA BRIGADA - SJECANJA BORACA</b><br>


<CENTER><TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_41.htm"><b>Prethodni dokument</b></a></TD>
<TD><a href="31_43.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p class="MsoNormal" align="center" style="text-align:center"><b><span lang="EN-GB" style="font-size:10.0pt;mso-bidi-font-size:11.0pt">SA 
VODOM BOGDANA LATINOVIĆA U ZASEDI</span><span lang="EN-GB" style="font-size:10.0pt;mso-bidi-font-size:
12.0pt"><o:p>
</o:p>
</span></b></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Posle 
duže borbe sa četnicima na teritoriji Teslića, 3 četa 3. bataljona smestila 
se 28. januara 1943. godine u selu Rankovići. Borci su se odmarali, čistili 
oružje i davali obezbeđenje. Spremali smo se da ovu zimsku noć provedemo u 
miru i odmoru. Kuvari su podelili večeru i veći deo boraca je legao da spava.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Negde 
oko 20 časova dolazi kurir iz komande čete sa naređenjem da se komandir 
Bogdan Latinović i ja, kao delegat voda, javimo u komandu čete. Bilo nam je 
jasno, dok nas traže u komandu čete da odmora i spavanja neće biti. </span><span lang="EN-GB">Neki 
od boraca već su se počeli obuvati, a drugi dobacuju:</span></p>
<p class="MsoNormal" style="line-height:91%"><span lang="EN-GB">— Gde li ćemo 
sada? Na koju li kotu i selo po ovoj mećavi? Javljamo se komandiru čete Iliji 
Raduloviću, sa kojim je i komesar Božo Jeličić. </span><span lang="DE" style="mso-ansi-language:DE">Komandir 
nam je ponudio da sednemo. Na našim odelima se zadržao sneg koji smo počeli 
da otresamo da bismo mogli sesti. Ilija nam kroz blag osmeh na licu dobaci:<o:p>
</o:p>
</span></p>
<p class="MsoNormal" style="margin-left:18.0pt;line-height:91%"><span lang="DE" style="mso-ansi-language:DE">— 
Ne kvasite mi patos u sobi, gde ću da se odmaram. Po ovom zaključih da nećemo 
daleko, jer komanda čete ili ostaje ovde, ili računa na brz povratak u ovu kuću. 
Pošto smo seli, komandir nam saopšti da prema dobijenim podacima jedna kolona 
Nemaca jačine čete treba sutra rano da krene iz Teslića prema nama. Posle ove 
informacije nam reče da naš vod ima zadatak da ih sačeka u zasedi i spreči 
njihovo dalje napredovanje, pokazujući na karti položaje kod sela Žarkovine, 
gde ih treba sačekati. Vod nam ojačava sa jednim odeljenjem teških 
mitraljeza, čiji je komandir Dane Manojlović. Pored ovoga; upoznao nas je i sa 
svim drugim pojedinostima u vezi sa izvršenjem zadatka. Na kraju nas Ilija 
upozori na ozbiljnost zadatka i na poverenje koje je dato vodu, ističući da to 
poverenje moramo opravdati kao i uvek do sada. Zaželeo nam je mnogo uspeha, 
napominjući da će, ako ustreba, i ostali deo čete stići za nama.<o:p>
</o:p>
</span></p>
<p class="MsoNormal" style="text-indent:17.0pt;line-height:91%"><span lang="EN-GB">Izašli 
smo napolje, a sneg i dalje pada. Rekoh komandiru voda Bogdanu da će sutra biti 
vruće, našta mi on odgovara:</span></p>
<p class="MsoNormal" style="text-indent:17.0pt;line-height:91%"><span lang="DE" style="mso-ansi-language:DE">— 
Ne brini, šinjel mi je nešto slab, a za cipele evo prilike da ih zamenim. Po 
dolasku u vod našli smo sve borce spremne kao da su već dobili zadatak za 
pokret. Komandir voda Bogdan Latinović odmah pozva desetare i daje im zadatak: 
pokret sutra u 4 časa; komandir odeljenja Đokina Babić da obezbedi vodiča; 
konkretne zadatke dobićete kasnije. Istovremeno, Bogdan i ja iskoristili smo 
priliku kada je vod već bio na okupu, da vod upoznamo sa važnošću dobijenog 
zadatka. Na licima boraca osećala se uzbuđenost. Borci odlaze na odmor. Nema 
sna na očima, svi razmišljamo kako će izgledati ovaj naš sukob sa Nemcima i 
da li ćemo opravdati dato poverenje.<o:p>
</o:p>
</span></p>
<p class="MsoNormal" style="text-indent:17.0pt;line-height:91%"><span lang="DE" style="mso-ansi-language:DE">Vreme 
odmora je brzo prošlo. Dežurni budi borce, brzo se spremamo, izlazimo na 
zborno mesto, čekamo mitraljesko odeljenje, desetari i komandir voda vrše 
poslednje pripreme za marš, napolju hladno, a sneg i dalje pada. Dolazi 
mitraljesko odeljenje i ulazi u sastav voda, do daljnjeg. Tu je i komandir čete 
Ilija, kontroliše da li su sve pripreme na vreme izvršene, a stari bolničar 
Jeličić nešto gunđa; njega najviše muče nosila: ko će da ih nosi po ovoj 
zimi!<o:p>
</o:p>
</span></p>
<p class="MsoNormal" style="text-indent:17.0pt;line-height:91%"><span lang="DE" style="mso-ansi-language:DE">Lavež 
pasa otkriva naš pokret, što nas goni da se što pre udaljimo iz sela. Bura sa 
snegom otežava naš pokret, na to smo i računali, pa smo pošli nešto ranije. 
Već jedan sat maršujemo. Niko ne traži odmor. Svaki od boraca zaneo se u 
svoje misli i vreme brzo prolazi. </span><span lang="EN-GB">Zaobilazimo sela da 
bi tajnost pokreta bila veća, ali nam to put do mesta čini dužim. Zalazimo u 
šumu, gde je nešto toplije. </span><span lang="DE" style="mso-ansi-language:DE">Komandir 
voda daje kratak zastanak da bi prokontrolisao da li je sve na svom mestu. </span><span lang="EN-GB">Najteže 
je drugovima koji puše, jer se cigarete ne smeju paliti, a san i umor čine 
svoje. Prema našem proračunu, mi smo blizu mesta gde cesta pravi veću okuku i 
pruža mogućnost za postavljanje zasede.</span></p>
<p class="MsoNormal" style="text-indent:15.0pt;line-height:91%"><span lang="DE" style="mso-ansi-language:DE">Već 
je zora, svanjiva, zima se zavlači do kostiju. Vodič nam pokazuje gde je 
cesta, sneg je sve pokrio pa se ne primećuje, a jedino karta nam služi za 
orijentaciju. Kada smo utvrdili mesto gde treba da postavimo zasedu, komandir 
voda poziva desetare i komandira odeljenja teških mitraljeza, upoznaje ih sa 
zadatkom, rasporedom i njihovom zonom dejstva. Mitraljesko odeljenje na levom 
krilu voda, s obzirom da je cesta na krivini pravila veći luk, i mogućnost 
mitraljeske vatre po dubini neprijateljske kolone dolaze do punog izražaja. 
Komandir mitraljeskog odeljenja Manojlović Daniša traži 3 — 4 borca za 
obezbeđenje sa desnog boka, što je i dobio. </span><span lang="EN-GB">Sa leve 
strane ceste nalazi se prva desetina, na čelu sa Lukom Ostojićem, a do nje 
druga i treća u produženju iznad same ceste. Borcima je strogo naređeno da se 
vatra ne sme otvarati sve dok se ne čuje eksplozija bombe na levom krilu. Ovaj 
zadatak uzeo je na sebe sam komandir voda Bogdan Latinović.</span></p>
<p class="MsoNormal" style="text-indent:19.0pt;line-height:91%"><span lang="EN-GB">Zaseda 
je bila postavljena tako blizu ceste da je najudaljeniji bio nišandžija teškog 
mitraljeza — samo oko 100 — 150 metara. Ovako postavljanje zasede omogućavala 
nam je i konfiguracija zemljišta. Vod se samo rasporedio i borci su uzeli 
zaklone. O kopanju rovova nije moglo biti ni reči, zato smo koristili deblja 
stabla u šumi i bliže ceste. Već je počela da nas obuzima nervoza što se 
neprijatelj ne pojavljuje. Magla se sve više spuštala, a sneg padao bez 
prestanka.</span></p>
<p class="MsoNormal" style="text-indent:18.0pt;line-height:91%"><span lang="EN-GB">Najzad 
izviđači sa desnog krila javljaju da cestom nailazi neprijateljska kolona. </span><span lang="DE" style="mso-ansi-language:DE">Zabrinuti 
smo da li će puškomitraljezi da nam dejstvuju, jer je veoma hladno. Puškomitraljesci 
čine sve što je u njihovoj moći. Kolona Nemaca se sve više približava, a s 
njom i naše uzbuđenje raste, srce u grudima sve jače kuca, borci se pogledima 
sporazumevaju. Ja sam se nalazio na sredinu voda, između druge i treće 
desetine. Kolona Nemaca cestom ispod mene već prolazi, vidljivost sve manja — 
tek ako je 20 — 25 metara. Na čelu kolone vidimo oficira, stavio ruke u džepove, 
pored njega vučjak, a dalje iza njega vojnik prebacio mitraljez preko grudi, 
kao da će na paradu. </span><span lang="EN-GB">On i ne zna da su mu već i 
minuti izbrojani.</span></p>
<p class="MsoNormal" style="margin-top:1.0pt;text-indent:18.0pt;line-height:91%"><span lang="EN-GB">Nestrpljenje 
kod boraca dostiže vrhunac, očekuje se eksplozija bombe, ali nje još nema. 
Pitamo se šta to Bogdan još čeka, jer kolona već prolazi ispod nas. Baš u 
tom trenutku odjeknu eksplozija bombe, otvori se uraganska vatra po 
neprijateljskoj koloni, kao da je jedan čovek povukao za obarače. Takvu ujednačenu 
vatru, od ovako male jedinice, nisam doživeo za sve vreme borbe.</span></p>
<p class="MsoNormal" style="text-indent:11.0pt;line-height:91%"><span lang="EN-GB">Neprijatelj 
je iznenađen, vatra je sve jača, eksplozija ručnih bombi sve češća. </span><span lang="DE" style="mso-ansi-language:DE">Na 
levom krilu čuje se uzvik. &quot;Ura&quot;!, Bogdan juriša sa prvom desetinom, 
prihvata ga ceo vod. Puškomitraljezac Rakocija trči i gađa u pokretu, a s 
njim je i drugarica Anđa Jokića; uzimaju dva nemačka &quot;šarca&quot; i 
nastavljaju vatru po razbežanoj neprijateljskoj koloni. </span><span lang="EN-GB">Nemci 
beže, njihova vatra ne dolazi do izražaja. </span><span lang="DE" style="mso-ansi-language:DE">Naš 
teški mitraljez na desnom krilu ne prekida dejstvo. Pitam Rakociju otkud da 
dejstvuju tri puškomitraljeza na levom krilu, a on mi reče: jedan je oteo 
Bogdan, drugi Đuka, a treći je strojnica koju je zaplenio jedan od boraca, pa 
svim ovim oružjima dejstvuju istovremeno.<o:p>
</o:p>
</span></p>
<p class="MsoNormal" style="margin-top:1.0pt"><span lang="DE" style="mso-ansi-language:
DE">Zahvaljujući slaboj vidljivosti i pošumljenosti terena, neprijatelj je 
izbegao još veće žrtve i počeo da se organizovano povlači, tukući naš 
položaj minobacačkom vatrom. Gonjenje neprijatelja se nastavlja, teško je 
zadržati borce da idu organizovano, svaki od njih hoće da je prvi. Silazimo na 
cestu, tu su mrtvi nemački vojnici, konji i oprema razbacani po snegu.<o:p>
</o:p>
</span></p>
<p class="MsoNormal" style="margin-top:1.0pt"><span lang="DE" style="mso-ansi-language:
DE">Treća desetina prema ranijem zadatku treba da pokupi oružje i drugu 
opremu, dok prva i druga nastavljaju gonjenje neprijatelja pod zaštitom teškog 
mitraljeza. Primećujem da nema našeg starog bolničara Jeličića, pitam šta 
je s njim. Jedan od boraca mi reče da je on ranjen od minobacačke granate i na 
putu je ka selu Rankovići.<o:p>
</o:p>
</span></p>
<p class="MsoNormal" style="text-indent:12.0pt;line-height:91%"><span lang="DE" style="mso-ansi-language:DE">Borba 
je skoro prestala, samo se čuju pojedinačni pucnji poneka topovska granata 
eksplodira daleko od nas — to Nemci tuku od Teslića.<o:p>
</o:p>
</span></p>
<p class="MsoNormal" style="text-indent:12.0pt;line-height:91%"><span lang="DE" style="mso-ansi-language:DE">Komandir 
čete naredio je da se naš vod povuče i da ide selo na odmor, a da će se 
drugi pobrinuti za ratni plen. </span><span lang="EN-GB">Radosti kod boraca nema 
kraja. </span><span lang="DE" style="mso-ansi-language:DE">Imaju čemu i da se 
raduju. Zaseda je uspela. Nemci su skupo platili svoj jutarnji zimski izlet 
prema našoj slobodnoj teritoriji. Prostor kraj prtine koju smo napravili do s. 
Žarkovine bio je pokriven njihovim leševima. Jutros su platili bar za jedan 
deo zlodela koje su počinili na tlu Jugoslavije. Tu su i prvi &quot;šarci&quot; 
koje je naš vod zaplenio od Nemaca. Već smo ih isprobali u toku borbe i čini 
nam se da bolje biju u našim nego u nemačkim rukama.<o:p>
</o:p>
</span></p>
<p class="MsoNormal" style="text-indent:12.0pt;line-height:91%"><span lang="DE" style="mso-ansi-language:DE">Bilans 
ove akcije i uspeh koji smo postigli je sledeći: 25 mrtvih neprijateljskih 
vojnika i oko 30 ranjenih; zaplenjeno: 4 &quot;šarca&quot;, 10 pušaka, 1 
strojnica i ostala ratna sprema. Naši gubici — samo jedan lakše ranjen.<o:p>
</o:p>
</span></p>
<p class="MsoNormal" style="text-indent:20.0pt;line-height:91%"><span lang="DE" style="mso-ansi-language:DE">Skupili 
smo vod i krenuli na zasluženi odmor. </span><span lang="EN-GB">U koloni žagor, 
priče, put smo prošli mnogo brže nego pri dolasku. U selu su nas dočekali sa 
velikim zadovoljstvom. Tu su drugovi iz 1. i 2. čete našeg bataljona koji nam 
čestitaju na uspehu. Kuvar Sekula deli pasulj sa slaninom. Stari bolničar Jeličić 
dolazi među nas sa zavijenom glavom i s nama deli radost, skoro da je na ranu i 
zaboravio, a borci ga zadirkuju da li mu trebaju nosila.</span></p>
<p class="MsoNormal" style="text-indent:20.0pt;line-height:91%"><span lang="EN-GB">Legli 
smo da se odmaramo; prepričavaju se doživljaji. </span><span lang="DE" style="mso-ansi-language:DE">Od 
boraca je bio najviše na udaru šale Rade Radak. On je, prebrojavajući mrtve 
neprijateljske vojnike, naišao na jednog Nemca koji se pritajio kao da je 
mrtav. Radak ga je okrenuo na leđa da bi mu uzeo oružje i ostalu ratnu opremu. 
</span><span lang="EN-GB">Nemac je skočio i digao ruke uvis. To je bio jedini 
zarobljeni Nemac, koga smo predali u komandu čete.</span></p>
<p class="MsoNormal" style="text-indent:20.0pt;line-height:91%"><span lang="EN-GB">Ova 
akcija ostala mi je u sećanju kao najdraža i najuspelija u toku NOB, i to ne 
samo meni nego i svima onima koji su u njoj učestvovali.</span></p>
<p class="MsoNormal" align="right" style="margin-top:10.0pt;text-align:right"><span lang="EN-GB">Milan 
MRĐA</span><br>
<CENTER></p>
<TABLE border="1"><TR><TD><a href="31.htm"><b>Sadr&#382;aj</b></a></TD>
<TD><a href="31_41.htm"><b>Prethodni dokument</b></a></TD>
<TD><a href="31_43.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

