<html>
<head>
<meta http-equiv="Content-Type" content="text/html; charset=utf-8">
<title>ZBORNIK DOKUMENATA VOJNOISTORIJSKOG INSTITUTA: TOM XIV, KNJIGA 1</title>
<style type="text/css">
<!--
@import url(/normal.css);
-->
</style>
</head>
<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI &#268;ETNI&#268;KOG POKRETA DRAŽE MIHAILOVI&#262;A - KNJIGA 1</b><br>
<CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_6.htm"><b>Prethodni dokument</b></a></TD><TD><a href="4_14_2_8.htm"><b>Sledeci dokument</b></a></TD></TR></TABLE></CENTER>
<p class=BELITASTER>
<table width="100%">
<tr>
<td vAlign=Top>
<p>
<b>BR. 7</b>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;<b>PISMO KOMANDANTA ZAPADNOBOSANSKIH, LIČKO-dalmatinskih I HERCEGOVAČKIH VOJNOČETNIČKIH ODREDA OD 10. JANUARA 1943. KOMANDANTU DINARSKE ČETNIČKE DIVIZIJE O NAČINU IZVOĐENJA OPERACIJA ZA UNIŠTENJE NARODNOOSLOBODILAČKOG POKRETA NA SLOBODNOJ TERITORIJI U ZAPADNOJ BOSNI</b><sup>1</sup>
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;Dragi moj vojvodo,<sup>2</sup>
<br>&nbsp;&nbsp;&nbsp;&nbsp;Stanje mog zdravlja još uvek mi ne dozvoljava da izađem na teren i da na licu mesta regulišem mnoga pitanja, koja se poslednjih dana pokreću. Stoga Vam upućujem Inspektora trupa, pukovnika g. Uzunčevića<sup>3</sup> kome sam dao usmena uputstva za'rad. Potrebno je kao uvek do sada da poslušate sve ono što Vam bude govorio u moje ime i da zajedno sa njim i sa vojvodom Baćovićem i Jevđevićem sporazumno, resite sva pitanja koja treba da se rese pre početka operacije.<sup>4</sup>
<br>&nbsp;&nbsp;&nbsp;&nbsp;Iz onoga što mi je referisao moj načelnik štaba, a i iz dva poslednja pisma<sup>6</sup> koja mi je poslao Vaš načelnik štaba, jasno mi je da se borite sa velikim teškoćama. Treba da se održite sada više nego ikad. Računajte na moju podršku kao uvek.
<br>&nbsp;&nbsp;&nbsp;&nbsp;Nađite načina da vežete za sebe Rokvića<sup>8</sup> i Bogunovića,<sup>9</sup> da Vam nebi otežavali rad.
<br>&nbsp;&nbsp;&nbsp;&nbsp;Pokušajte sa pukovnikom Uzunčevićem da od Baćovića dobijete 500 četnika za Gračac i 200 za Medak,<sup>10</sup> ali ako ne pristane Vi se sami pomognite. Za pretstojeću veliku operaciju Vi treba da skoncentrišete oko 3000 četnika na reonu Grač<sup>11</sup> — Otrić i da, oslanjajući se na Gračac, kao na polaznu tačku, krenete u operacije<sup>12</sup> ka Srbu i Lapcu.<sup>13</sup> Prema tome prikupite sve što Vam stoji na raspoloženje i preselite odmah svoj štab u Gračac, ostavljajući trupama Baćovića da brane sela u reonu Knina, pošto će njegova kolona preći u napad baš osloncem na ta sela i na Knin. Naviknite se jednom da Vani nema pomoći, ako se sami ne snađete.
<br>&nbsp;&nbsp;&nbsp;&nbsp;Potrebno je da znate da ću ja dobiti svu prepisku koja se sada vodi između Vrhovne Komande i štaba majora Baćovića i da ću postaviti svaku stvar na svoje mesto. Ne treba da Vas zabrinjavaju tajne depeše koje se šalju.<sup>14</sup> Radite Vi vaš posao i ne brinite se nizašta drugo. Uskoro ću ja narediti šta treba i onda će se slati samo izveštaji koji će biti prekontroli-sani od strane mojih organa, čime će se otkloniti sve ono što može situaciju da prikaže nevernom.
<br>&nbsp;&nbsp;&nbsp;&nbsp;Nisam odobrio, niti mogu odobriti, da se vodi jedna operacija većeg stila pre nego se dobije potrebna direktiva iz Vrhovne Komande. Ja sam se saglasio sa potrebom, da se u cilju podizanja morala preduzmu izvesne lokalne akcije, koje niukoliko nebi poremetile planove i namere pretpostavljene komande. Vi ste mi predlagali operaciju za čišćenje Vrlike i Svilaje, našta sam pristao, a sada mesto da izvedete akcije, za koje ste bili saglasni i Vi i Baćović, Vi ste na jednoj konferenciji odlučili da napustite te akcije i da se upustite u jednu veliku operaciju ka Lapcu.<sup>15</sup> Pošto je to duboko prodiranje u neprijateljski raspored skopčano sa rizikom da se čak pretrpi i neuspeh, to se ne mogu saglasiti da se ta akcija izvodi pre opšte akcije, sa svim snagama kojima raspolažemo.
<br>&nbsp;&nbsp;&nbsp;&nbsp;Za svaki eventualni neuspeh, činiću Vas i Baćovića odgovornim, ne samo ja, nego i pretpostavljena komanda, naročito, ako joj Vašim radom otežate ili onemogućite izvršenje osnovnog plana za pretstojeću bitku, koja se priprema.
<br>&nbsp;&nbsp;&nbsp;&nbsp;Inspektor trupa pukovnik g. Uzunčević je moj opunomoćenik sa zadatkom da otkloni sve eventualne nesporazume, koji bi se pojavili između Vas s jedne i Baćovića i Jevđevića sa
<br>&nbsp;&nbsp;&nbsp;&nbsp;druge strane.
<br>&nbsp;&nbsp;&nbsp;&nbsp;Ukoliko mi stanje zdravlja dozvoli, lično ću dirigovati operacijama, u protivnom pak, posredno preko mog načelnika štaba vojvode Ivaniševića, koji će raditi sporazumno sa Vama i
<br>&nbsp;&nbsp;&nbsp;&nbsp;sa Baćovićem.
<br>&nbsp;&nbsp;&nbsp;&nbsp;Vi i Vaš načelnik štaba major Milanović<sup>16</sup>-Stude, primite moj srdačan pozdrav.
<br>&nbsp;&nbsp;&nbsp;&nbsp;10. januara 1943. god.
<br>&nbsp;&nbsp;&nbsp;&nbsp;Split
<br>&nbsp;&nbsp;&nbsp;&nbsp;Vaš
<br>&nbsp;&nbsp;&nbsp;&nbsp;I. Z. Trifunović-Birčanin
<br>&nbsp;&nbsp;&nbsp;&nbsp; 
<br>&nbsp;&nbsp;&nbsp;&nbsp; 
<br>&nbsp;&nbsp;&nbsp;&nbsp;<sup>1</sup><b class=medtxt> Fotokopija originala (pisanog na mašini, ćirilicom) u Arhivu VII,Ca, k. 152, reg. br. 12/3 (H-V-270).</b>
<br>&nbsp;&nbsp;&nbsp;&nbsp;<sup>2</sup><b class=medtxt> Odnosi se na Momčila Đujića. . .</b>
<br>&nbsp;&nbsp;&nbsp;&nbsp;<sup>3</sup><b class=medtxt> Dimitrije. Poginuo je 14/15. januara 1943, prilikom napada jedinica 6. NOU divizije na Gračac. Vidi dok. br. 14, 25 i 28. .,.,....</b>
<br>&nbsp;&nbsp;&nbsp;&nbsp;<sup>4</sup><b class=medtxt> i <sup>12</sup> Reč je o operaciji za uništenje NOVJ na slobodnoj teritorijizapadne Bosne. Vidi dok. br. 1, 5 i 6.</b>
<br>&nbsp;&nbsp;&nbsp;&nbsp;<sup>5</sup><b class=medtxt> Radovan Ivanišević.</b>
<br>&nbsp;&nbsp;&nbsp;&nbsp;<sup>6</sup><b class=medtxt> Pomenuta pisma redakcija nije pronašla.</b>
<br>&nbsp;&nbsp;&nbsp;&nbsp;<sup>7</sup><b class=medtxt> i <sup>16</sup> Načelnik štaba Dinarske vojnočetničke divizije bio je Marin Stude (pseudonim Milan Milanović).</b>
<br>&nbsp;&nbsp;&nbsp;&nbsp;<sup>8</sup><b class=medtxt> Mane, vojvoda. Jedan od organizatora četničkih jedinica u okolini Drvara i Bos. Petrovca. U toku 1942. i početkom 1943. bio je komandant četničkog puka »Kralj Aleksandar I« pod komandom Dinarske četničke divizije. Kada je krajem marta ili početkom aprila 1943. formiranGrmečko-klekovački četnički korpus, puk »Kralj Aleksandar I« pre-formiran je u brigadu sa istim nazivom, a Rokvić je postao komandantbrigade. Ranije puk, a kasnije brigada bazirali su uglavnom u Kninu ibližoj okolini, gde je Rokvić održavao veze i sarađivao sa italijanskim,a kasnije sa nemačkim okupacionim vojnim vlastima. Vidi dok. br. 111i 186.</b>
<br>&nbsp;&nbsp;&nbsp;&nbsp;<sup>9</sup><b class=medtxt> Brano, vojvoda. Radio je na organizaciji četnika na terenu Bosanskog Grahova. U 1942. bio je komandant puka »Gavrilo Princip«, koji sepo formiranju Grmečko-klekovačkog četničkog korpusa preformirao ubrigadu sa istim nazivom.</b>
<br>&nbsp;&nbsp;&nbsp;&nbsp;<sup>10</sup><b class=medtxt> Na području Medka nalazio se Medački četnički odred. Vidi dok.br. 76.</b>
<br>&nbsp;&nbsp;&nbsp;&nbsp;<sup>11</sup><b class=medtxt> Na ovom mestu original je oštećen, a verovatno se odnosi naGračac.</b>
<br>&nbsp;&nbsp;&nbsp;&nbsp;<sup>13</sup><b class=medtxt> Odnosi se na Gornji Lapac.</b>
<br>&nbsp;&nbsp;&nbsp;&nbsp;<sup>14</sup><b class=medtxt> Vidi dok. br. 5 i 6.</b>
<br>&nbsp;&nbsp;&nbsp;&nbsp;<sup>15</sup><b class=medtxt> Vidi dok. br. 1, 9, 61, i 62; tom V, knj. 11, dok. br. 110, 112 i 201.</b>
</p><CENTER><TABLE border="1"><TR><TD><a href="4_14_2.htm"><b>Sadržaj</b></a></TD><TD><a href="4_14_2_6.htm"><b>Prethodni dokument</b></a></TD><TD><a href="4_14_2_8.htm"><b>Sledeci dokument</b></a></TD></TR></TABLE></CENTER>
</TD></TR></TABLE>
</body></html>