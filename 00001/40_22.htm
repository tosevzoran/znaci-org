<html>
<head>
<meta http-equiv="Content-Type" content="text/html; charset=utf-8">

<title>Jozo Tomasevich: CETNICI U DRUGOM SVJETSKOM RATU 1941-1945</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jozo Tomasevich: CETNICI U DRUGOM SVJETSKOM RATU 1941-1945</b><br>


<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_21.htm"><b>Prethodni dokument</b></a></TD>
<TD><a href="40_23.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<h3 style="text-indent:10.0mm"><span lang="DE" style="mso-ansi-language:DE">APRILSKI</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">RAT</span><span lang="HR" style="mso-ansi-language:HR"> I KONAČNA POBJEDA 
SAVEZNIKA<o:p>
</o:p>
</span></h3>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Nekoliko 
riječi može se posvetiti i učinku što ga je invazija na Jugoslaviju imala na 
Hitlerovo vođenje rata i na konačnu pobjedu Saveznika. Događaji u 
Jugoslaviji, koji su počeli udarom od 27. marta, bili su djelomice uzrok onome 
što se pokazalo fatalnim: odlaganju Hitlerovog napada na Sovjetski Savez. 
Isprva je za početak operacije </span><i><span lang="DE" style="mso-ansi-language:DE">Barbarossa</span><span lang="HR" style="mso-ansi-language:HR">, 
</span></i><span lang="DE" style="letter-spacing:
.65pt;mso-ansi-language:DE">tj</span><span lang="HR" style="letter-spacing:.65pt;
mso-ansi-language:HR">.</span><span lang="HR" style="mso-ansi-language:HR"> tog 
napada, bio određen 12. maj.<sup>87</sup> Prvo odgađanje operacije </span><i><span lang="DE" style="mso-ansi-language:DE">Barbarossa</span><span lang="DE" style="mso-ansi-language:HR"> 
</span></i><span lang="HR" style="mso-ansi-language:
HR">pada na dan 27. marta, na Hitlerovo) konferenciji s generalima iz Vrhovne 
komande povodom udara u Beogradu. Nakon diskusije o novonastaloj situaciji i o 
načinu na koji </span><span lang="DE" style="mso-ansi-language:DE">je</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">Hitler</span><span lang="HR" style="mso-ansi-language:HR"> odlučio 
postupiti s Jugoslavijom, zapisnici sa sastanka kažu: »Taj plan (invazija 
Jugoslavije) pretpostavlja ubrzano izvršenje svih priprema i upotrebu tako 
jakih snaga da se slom Jugoslavije dogodi u najkraće vrijeme. <i>U vezi s tim 
bit će potrebno operaciju </i></span><i>Barbarossa <span lang="HR" style="mso-ansi-language:
HR">odgoditi do četiri tjedna.« </span></i><span lang="HR" style="mso-ansi-language:
HR">Invazija je kasnije opet odgođena i u stvari je počela 22. juna.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Mnogi 
pisci smatraju da je to odlaganje krivo što Nijemci nisu uspjeli osvojiti 
Moskvu u zimi 1941/42. i da je ovdje, a ne kod Staljingrada, bila ratna 
prekretnica. Tako </span><span lang="DE" style="mso-ansi-language:DE">je</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">De</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">Witt</span><span lang="HR" style="mso-ansi-language:HR"> C. </span>Poole<span lang="HR" style="mso-ansi-language:HR">, 
koji je vodio istraživanje grupe američkih stručnjaka o tome kako su nacisti 
stvarali svoju vanjsku politiku, napisao: »</span><span lang="DE" style="mso-ansi-language:DE">Karl</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">Ritter</span><span lang="HR" style="mso-ansi-language:HR">, koji je neko 
vrijeme zastupao ministarstvo vanjskih poslova pri Generalštabu, rekao nam je 
potpuno sabrano da je to odlaganje stajalo Nijemce zimske bitke pod Moskvom i </span><span lang="DE" style="mso-ansi-language:DE">da</span><span lang="DE" style="mso-ansi-language:
HR"> </span><span lang="DE" style="mso-ansi-language:DE">je</span><span lang="DE" style="mso-ansi-language:HR"> 
</span><span lang="DE" style="mso-ansi-language:
DE">na</span><span lang="DE" style="mso-ansi-language:HR"> </span><span lang="DE" style="mso-ansi-language:DE">t</span><span lang="HR" style="mso-ansi-language:
HR">ö</span><span lang="DE" style="mso-ansi-language:DE">m</span><span lang="HR" style="mso-ansi-language:HR"> 
mjestu rat izgubljen.«<sup>89</sup><o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="DE" style="font-size:7.0pt;mso-ansi-language:DE">87 
Görlitz, <i>Generalfeldmarschall Keitel: Verbrecher oder Offizier? </i></span><span lang="HR" style="font-size:
7.0pt;mso-ansi-language:HR">str. 231.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">88<i> 
DGFP, </i>serija D, sv. </span><span lang="DE" style="font-size:7.0pt;mso-ansi-language:DE">XII, 
</span><span lang="HR" style="font-size:7.0pt;mso-ansi-language:HR">str. 374. 
Kurziv kao u originalu.<span style="letter-spacing:-.15pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="font-size:7.0pt;mso-ansi-language:HR">89 
Poole, str. 150.<span style="letter-spacing:-.05pt"><o:p>
</o:p>
</span></span></p>
<p class="MsoNormal" style="text-indent:10.0mm;mso-pagination:widow-orphan"><span lang="HR" style="mso-ansi-language:HR">Jedan 
njemački admiral koji je posebno proučavao bitku za Moskvu i smatra je više 
od staljingradske bitke prekretnicom drugog svjetskog rata, utvrdio je da su 
vojne operacije protiv Jugoslavije prouzročile odgodu napada na Sovjetski Savez 
i gubitak dragocjenog vremena, što je uz krajnje oštru zimu 1941/42. onemogućilo 
Nijemcima da osvoje Moskvu. Ta se činjenica pokazala kobnom za njemački rat 
protiv Rusije.<sup>90</sup> Općenito je prihvaćeno da su još dva faktora 
igrala također važnu ulogu u neuspjehu Nijemaca da zauzmu Moskvu: prvo, ogorčene 
razmirice između Hitlera i rukovodstva njemačke vojske o strategiji koju je 
protiv Sovjetskog Saveza trebalo primijeniti u jesen 1941, što je prouzročilo 
zakašnjenje u njemačkim operacijama; i drugo, činjenica da su odlični 
sovjetski obavještajci u Japanu saznali japanske planove za napad na Sjedinjene 
Američke Države, a ne na Sovjetski Savez. To je Rusima omogućilo da prebace 
veliki dio svojih snaga s Dalekog istoka za pojačanje obrane Moskve. Vremenske 
prilike također su igrale ulogu, jer su s proljeća 1941. rijeke u Poljskoj i 
zapadnoj Rusiji snažno nabujale, što je značilo, samo na račun toga, 
odgoditi operacije za dva ili tri tjedna. Uza sve to, prema H. B. 
Mueller-Hillebrandu, dok balkanske operacije zbog brzog izvođenja i potpunog 
uspjeha nisu imale neki znatniji učinak na operaciju </span><i><span lang="DE" style="mso-ansi-language:DE">Barbarossa</span><span lang="DE" style="mso-ansi-language:HR"> 
</span></i><span lang="DE" style="mso-ansi-language:
DE">s</span><span lang="DE" style="mso-ansi-language:HR"> </span><span lang="HR" style="mso-ansi-language:HR">aspekta 
žive sile i ratnog materijala — one su ipak pridonijele njenom odlaganju »najviše 
za tri tjedna«.<sup>91</sup> A upravo su ta tri tjedna bila krajnje značajna. 
Promatrani s gledišta sveukupnog ratnog napora protiv Osovine, beogradski državni 
udar i napad na Jugoslaviju koju je izazvao, djelovali su na vrlo važan, iako 
indirektan način na konačnu pobjedu nad Osovinom.<o:p>
</o:p>
</span></p>
<p class="MsoNormal" style="text-indent:10.0mm;mso-pagination:widow-orphan"><span lang="DE" style="font-size:7.0pt;mso-ansi-language:DE">90 
Assmann, <i>Deutsche </i></span><i><span lang="HR" style="font-size:7.0pt;mso-ansi-language:HR">Schiksalsjabre, 
</span></i><span lang="HR" style="font-size:7.0pt;mso-ansi-language:HR">str. 
255-286. Generalpukovnik </span><span lang="DE" style="font-size:7.0pt;mso-ansi-language:
DE">Alfred</span><span lang="DE" style="font-size:7.0pt;mso-ansi-language:HR"> </span><span lang="DE" style="font-size:7.0pt;mso-ansi-language:DE">Jodl</span><span lang="HR" style="font-size:7.0pt;mso-ansi-language:HR">, 
načelnik Operativnog štaba Vrhovne komande, primijetio je uglavnom isto, 15. </span><span style="font-size:7.0pt">V</span><span lang="HR" style="font-size:7.0pt;
mso-ansi-language:HR"> 1945: »... Kad je došla zimska katastrofa 1941/42, </span><span lang="DE" style="font-size:7.0pt;mso-ansi-language:DE">F</span><span lang="HR" style="font-size:7.0pt;mso-ansi-language:HR">ü</span><span lang="DE" style="font-size:7.0pt;mso-ansi-language:DE">hrer</span><span lang="HR" style="font-size:7.0pt;mso-ansi-language:HR"> 
i Generalštab vidjeli su jasno (dijelom zbog veoma oštre zime) da se s takve 
kulminacione točke početkom 1942. nikako ne može krenuti u pobjedu.« </span><span lang="DE" style="font-size:7.0pt;
mso-ansi-language:DE">Vidi <i>KTBjOKWjWFSt </i>sv. IV, </span><span lang="HR" style="font-size:7.0pt;mso-ansi-language:HR">dio 
2. (1945), str. 1503.<span style="letter-spacing:-.05pt"><o:p>
</o:p>
</span></span></p>
<span lang="HR" style="font-size:7.0pt;font-family:&quot;Times New Roman&quot;;mso-fareast-font-family:
&quot;Times New Roman&quot;;mso-ansi-language:HR;mso-fareast-language:EN-US;mso-bidi-language:
AR-SA">91 </span><span lang="DE" style="font-size:7.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:DE;mso-fareast-language:
EN-US;mso-bidi-language:AR-SA">Mueller-Hillebrand, <i>Der Zusammenhang ^wischen 
dem deutseben Balkanfeld^ung und der Invasion in Russland,</i></span>
<p>
<br>
<CENTER><TABLE border="1"><TR><TD><a href="40.htm"><b>Sadr&#382;aj</b></a></TD>
<TD><a href="40_21.htm"><b>Prethodni dokument</b></a></TD>
<TD><a href="40_23.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

