<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XIV - DOKUMENTI CETNICKOG POKRETA DRAZE MIHAILOVICA - KNJIGA 2</b><br>


<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_86.htm"><b>Prethodni dokument</b></a></TD>
<TD><a href="4_14_2_88.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<div class="Section1">
  <p class="MsoNormal" style="text-indent: 10mm;"><span lang="HR">BR. 87</span></p>
  <p class="MsoNormal" style="text-indent: 10mm;"><span lang="HR">NAREĐENJE 
  KOMANDANTA ISTAKNUTOG DELA ŠTABA DRAŽE MIHAILOVIĆA OD 15. MARTA 1943. 
  KOMANDANTU OPERATIVNIH JEDINICA ISTOČNE BOSNE I HERCEGOVINE ZA POSEDANJE POLOŽAJA 
  RUDA LASTVA — OSOBAC — DOLOVI — BIJELA RADI SPREČAVANJA PRODORA 
  JEDINICA 2. PROLETERSKE I 3. NOU DIVIZIJE KA KALINOVIKU I NEVESINJU<sup>1</sup></span></p>
  <p class="MsoNormal" style="text-indent: 10mm;"><i><span lang="HR">MAJORU BAĆOVIČU 
  — najhitnije S.t. pover.</span></i></p>
  <p class="MsoNormal" style="text-indent: 10mm;"><span lang="HR">Boljševici noćas 
  napali na Čičevo i Lipetu,<sup>2</sup> a deo snaga prebacili na desnu obalu 
  blizu Glavatičeva. Po mome naređenju naši nisu izvršili napad.<sup>3</sup> 
  Naredio sam da ga izvrše noćas i da sadanji položaj održe po svaku ceniu. 
  Jača kolona crvenih u pokretu ka Glavatičevu. Prema Čičinom<sup>4</sup> 
  naređenju linija: Visočica — Crna Gora — Bijelo Polje — Neretva mora 
  se održati po svaku cenu do dolaska Pavlova.<sup>5</sup></span></p>
  <p class="MsoNormal" style="text-indent: 10mm;"><span lang="HR">Zbog teške 
  situacije kod Baja,<sup>6</sup> a da bi se sprečio prodor ka Kalinoviku i 
  Nevesinju, jedini je izlaz da vi u toku noći prebacite trupe u Bajovu visinu, 
  stoga,</span></p>
  <p class="MsoNormal" style="text-indent: 10mm;"><i><span lang="HR">Naređujem:</span></i></p>
  <p class="MsoNormal" style="text-indent: 10mm;"><span lang="HR">1. Sadanji Vaš 
  položaj predajte broju 22<sup>7</sup> a vi pod zaštitom zaštitnica u toku 
  noći prebacite najhitnije sve Vaše snage na liniju: Ruda — Lastva (1835) 
  — Osobac (1922) Kamenac (1843) — [Mala] Vnšina (1784) [Velika]Baba (1509) 
  — Dolovi (623) — Bijela.</span></p>
  <p class="MsoNormal" style="text-indent: 10mm;"><span lang="HR">Ovo izvršiti 
  bez ikakvog izgovora jer treba da imate u vidu da nam ništa ne vredi da vi 
  budete u Bijeloj, ako u to vreme crveni budu u Nevesinju ili Kalinoviku.</span></p>
  <p class="MsoNormal" style="text-indent: 10mm;"><span lang="HR">U Gornjem 
  Zimlju i Lišanima stvoriti jake rezerve za udare u bok neprijatelja pravcem 
  Čičevo. Na frontu držati manje snage, i biti gotov za vršenje protivnapada 
  i pomeranja fronta do Lipete, jer će pukovnik Bajo morati da drži jače 
  snage na desnoj obali Neretve.<span style="letter-spacing: -0.45pt;"><o:p>
  </o:p>
  </span></span></p>
  <p class="MsoNormal" style="text-indent: 10mm;"><span lang="HR">Na pogodan način 
  objasniti starešinama i ljudstvu da se ovo mora uraditi radi jedinstva i skraćivanja 
  fronta i da bi se sprečio prodor, koji je uperen prema Glavatičevu. Moral 
  održati do dolaska Pavla i jakih pojačanja iz Crne Gore.<span style="letter-spacing: -0.45pt;"><o:p>
  </o:p>
  </span></span></p>
  <p class="MsoNormal" style="text-indent: 10mm;"><span lang="HR">Mobilisati sve 
  što je pod oružjem i privući najhitnije u rezervu na liniji: Kruševljani 
  — Luka — Donje Zimlje.<span style="letter-spacing: -0.45pt;"><o:p>
  </o:p>
  </span></span></p>
  <p class="MsoNormal" style="text-indent: 10mm;"><span lang="HR">Shvatite težinu 
  situacije i hitnu i neophodnu potrebu da se ovo odmah izvrši. Od brzine Vašeg 
  rada zavisi da li ćemo spasti Nevesinje i Kalinovik.<span style="letter-spacing: -0.5pt;"><o:p>
  </o:p>
  </span></span></p>
  <p class="MsoNormal" style="text-indent: 10mm;"><span lang="HR">Upotrebite 
  kamione za prebacivanje trupa.</span></p>
  <p class="MsoNormal" style="text-indent: 10mm;"><span lang="HR">Tražite od 22 
  da hitno pojača Vaše trupe. Javljajte redovno situaciju radiom i telefonom, 
  pre i posle podne, jer ovako nisam u toku situacije.</span></p>
  <p class="MsoNormal" style="text-indent: 10mm;"><span lang="HR">Hitno na posao 
  da spasemo Hercegovinu.</span></p>
  <p class="MsoNormal" style="text-indent: 10mm;"><span lang="HR">Pavle treba 
  sutra uveče da bude kod mene.</span></p>
  <p class="MsoNormal" style="text-indent: 10mm;"><span lang="HR">15. III. 43u 
  17,10 čPoložaj<sup>8</sup> 18,20<sup>9</sup></span><span style="font-family: Arial;" lang="HR"> 
  </span><span lang="HR">Pozdrav Branko</span></p>
  <p class="MsoNormal" style="text-indent: 10mm;"><span style="font-size: 1pt; font-family: Arial;"><!--[if !supportEmptyParas]-->
  &nbsp;<!--[endif]-->
  <o:p>
  </o:p>
  </span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">1</span></sup><span style="font-size: 9pt;" lang="HR"> 
  Original (pisan olovkom, ćirilicom) u Arhivu </span><span style="font-size: 9pt;">VII, 
  </span><span style="font-size: 9pt;" lang="HR">Ca, k. 162,reg. br. 9/1 
  (BH-V-104/1).</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">2</span></sup><span style="font-size: 9pt;" lang="HR"> 
  Čičevo je 16. marta 1943. zauzela 1. proleterska, a Lipetu10. hercegovačka 
  NOU brigada. Opširnije o borbama na tom sektoruvidi dok. br. 113 i 140; tom </span><span style="font-size: 9pt;">IV</span><span style="font-size: 9pt;" lang="HR">, 
  knj. 11, dok. br. 81.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">3</span></sup><span style="font-size: 9pt;" lang="HR"> 
  O tome naređenju vidi dok. br. 86.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">4</span></sup><span style="font-size: 9pt;" lang="HR"> 
  Draža Mihailović.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">5</span></sup><span style="font-size: 9pt;" lang="HR"> 
  Reč je o dolasku oko 2314 novomobilisanih crnogorskih četnikapod komandom 
  Pavla Đurišića. Te su jedinice imale zadatak da spre-če prodor jedinica 2. 
  proleterske divizije na sektoru Kalinovik. S timjedinicama je u rejon 
  Kalinovika došao i Draža Mihailović. Opširnijeo pokretu, dolasku i 
  rasporedu tih jedinica za odbranu Kalinovika vididok. br. 113.</span></p>
  <p class="MsoNormal" style="text-indent: 10mm;"><i><sup><span style="font-size: 9pt;" lang="HR">6</span></sup><span style="font-size: 9pt;" lang="HR"> 
  </span></i><span style="font-size: 9pt;" lang="HR">Stanišić. O zadacima 
  Zetskog četničkog odreda, tih dana, vididok. br. 85, 113 i 140.</span></p>
  <p class="MsoNormal" style="text-indent: 10mm;"><sup><span style="font-size: 9pt;" lang="HR">7</span></sup><span style="font-size: 9pt;" lang="HR"> 
  Odnosi se na italijanske okupacione jedinice. U ovom slučajuna 49. bataljon 
  crnih košulja divizije »Murđe«.</span></p>
  <p class="MsoNormal" style="text-indent: 10mm;"><span style="font-family: Arial;" lang="HR">468</span></p>
  <p class="MsoNormal" style="text-indent: 10mm;"><span style="font-size: 9pt;" lang="HR">Ostojić 
  se tada nalazio u Kalinoviku.</span></p>
  <p class="MsoNormal" style="text-indent: 10mm;"><span style="font-size: 9pt;" lang="HR">Vreme 
  kada je radio-telegrafista primio naređenje.</span></p>
</div>
<p>
<br>
<CENTER><TABLE border="1"><TR><TD><a href="4_14_2.htm"><b>Sadr&#382;aj</b></a></TD>
<TD><a href="4_14_2_86.htm"><b>Prethodni dokument</b></a></TD>
<TD><a href="4_14_2_88.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>

