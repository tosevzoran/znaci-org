<html>
<head>
<meta http-equiv="Content-Type" content="text/html; charset=utf-8">

<title>Jovan Kokot: DVANAESTA SLAVONSKA</title>
<style type="text/css">
<!--
@import url(/normal.css);
-->
</style>
</head>

<body>
<b class=bigTitle>Jovan Kokot: DVANAESTA SLAVONSKA</b><br>


<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_205.htm"><b>Prethodni dokument</b></a></TD>
<TD><a href="46_207.htm"><b>Slede&#263;i dokument</b></a></TD></TR></TABLE></CENTER>   

<p class=BELITASTER>
<table width="100%">
<tr>
<td vAlign=Top>
<p>
<br>
<p class="Heading241" style="text-align: justify; line-height: normal; mso-pagination: widow-orphan lines-together; page-break-after: avoid; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><a name="bookmark170"><span lang="HR" style="mso-fareast-language:
HR">Zločini okupatora u Slavoniji</span></a></p>  
<div style="mso-element:dropcap-dropped;mso-element-frame-hspace:6.25pt;
mso-element-frame-vspace:6.25pt;mso-element-wrap:auto;mso-element-anchor-vertical:
paragraph;mso-element-anchor-horizontal:column;mso-height-rule:exactly;
mso-element-linespan:3">
  <table cellspacing="0" cellpadding="0" hspace="0" vspace="0">
    <tr>
      <td valign="top" align="left" style="padding-top:6.25pt;padding-right:6.25pt;
  padding-bottom:6.25pt;padding-left:6.25pt">
        <p class="MsoNormal" style="text-align: justify; page-break-after: avoid; mso-element: dropcap-dropped; mso-element-frame-hspace: 6.25pt; mso-element-frame-vspace: 6.25pt; mso-element-wrap: auto; mso-element-anchor-vertical: paragraph; mso-element-anchor-horizontal: column; mso-height-rule: exactly; mso-element-linespan: 3; margin-left: 20.0mm; margin-right: 20.0mm; margin-top: 0mm; margin-bottom: .0001pt"><span lang="HR" style="font-size:10.0pt;mso-bidi-font-size:12.0pt;
  font-family:&quot;Times New Roman&quot;;color:windowtext;mso-fareast-language:EN-US">&nbsp;<o:p>
        </o:p>  
        </span></p>
      </td>
    </tr>
  </table>
</div>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Sa   
okupacijom Slavonije i stvaranjem tzv. NDH, sprovođenjem brutalne politike   
klanja, ubijanja i odvođenja u koncentracione logore, život mirnih slavonskih   
seljaka se potpuno izmijenio. I ako se teško rastajao od svog ognjišta, zemlje   
i stoke, najveći dio bio je odlučan da okupatoru i ustašama treba pružiti   
otpor. Umiranje radi života je epska poema u kojoj se smenjuju tragedija i   
borba naroda Slavonije koji se nije dao pokoriti uprkos ogromnih žrtava koje su   
dostojne za enciklopediju ljudskih stradanja. Stanovnici ustaničkih sela i   
mnogih drugih zaslužuju da se poistovjete sa najsmjelijim kolektivnim dometima   
i najpotresnijom sadržinom NOR-a i revoucije u Slavoniji. Ni najsurovija   
zvijerstva koja su učinjena nad njima i njihovim najbližim, nisu u njima ubili   
čovječnost i prostodušnost, nisu uništili njihovo povjerenje u ljude i životnu   
vedrinu. Naprotiv, njihovo opredjeljenje za </span><span style="font-size:12.0pt;mso-ansi-language:EN-US" class="Bodytext30">NOB</span><span style="font-size:12.0pt" class="Bodytext30">   
</span><span lang="HR" style="font-size:12.0pt;mso-fareast-language:
HR" class="Bodytext30">samo je još pojačavalo te izvanredne crte njihovog   
karaktera.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Zbog   
svoje privrženosti NOP-u stanovništvo na oslobođenoj teritoriji bilo je meta   
okupatorskih i ustaško-domobranskih jedinica. Prilikom raznih poduhvata,   
ofanzivnih operacija i iznenadnih upada u sela, civilno stanovništvo imalo je   
veće gubitke nego partizanske jedinice. Stradanja civilnog stanovništva u   
Slavoniji naročito oko Bučja i Kamenske bila su drastična i surova po   
posledicama tako da je prvi regrut iz ovih krajeva, tek 1960. godine otišao u   
Jugoslovensku narodnu armiju. Od 1941-1945. godine u selima Slavonije kao žrtve   
ustaškog terora, živote je izgubilo oko 30.000 ljudi, žena, djece i staraca,   
a preko 20.000 je protjerano sa kućnog ognjišta i deportovano u Srbiju. Uništeno   
je preko 50.000 kuća, 80.000 gospodarskih zgrada i cjelokupni stočni fond, oko   
100.000 krupne stoke i više hiljada svinja i ovaca.<sup>1}</sup></span><span lang="HR" style="font-size:12.0pt">   
</span><span lang="HR" style="font-size:12.0pt;mso-fareast-language:HR" class="Bodytext30">Sa   
razvojem ustanka i oružane borbe u Slavoniji rastao je i ustaški teror,   
posebno nad narodom ustaničkih sela. Ustaše iz Velike i Slavonske Požege 27.   
decembra 1941. godine, spalili su i opljačkali Gornje Vrhovce, Kantrovce i Grđevicu.   
U Vrhovcima su spalili 50 kuća, u Kantrovcima 40, a selo Grđevicu su sravnili   
sa zemljom. Selo Vrhovci ima 48 nosilaca »Spomenice 1941«. Selo Sažije je u   
sred zime 6. januara 1942. godine spaljeno do temelja. Izgorjela je i posljednja   
kuća. Ubijeno je 66 lica. Među njima 34 žene i 5 djece. Iz sela je 70   
stanovnika učestvovalo u NOB-u, od kojih 15 imaju status boraca od 1941.   
godine, a 5 su nosioci »Spomenice 1941«. U selu Striježevica ustaše su ubile   
22 stanovnika. Selo je dalo 48 boraca, od kojih su 17 bili u 12. slavonskoj   
brigadi.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:
footnote">[1]</span></sup></a> U selu Sloboštini nedaleko od Slavonske Požege,   
ustaše su, na čelu sa poznatim zločincem Luburićem<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:footnote">[2]</span></sup></a>   
13. 08. 1942. streljali 1.380 ljudi, žena i djece. Njihovim leševima napunili   
su seoske bunare. U ljeto 1942. ustaše su u selima Kujniku, Pasikovcima,   
Rasnoj, Čečavcu i Snjegoviću pobili na stotine stanovnika, a mnoge su   
otjerali u Jasenovac odakle se nikad nisu vratili. U selu Kusonjama kod Pakraca,   
ustaše su 13. 08. 1942. godine uništili celo selo i poklali 463 stanovnika.   
Masakr je izvršen u crkvi. Deo naroda koji nije mogao da uđe u crkvu poklan je   
u crkvenom dvorištu. Po već ustaljenoj bezočnoj praksi, </span><span style="font-size:12.0pt;mso-ansi-language:EN-US" class="Bodytext30">tela</span><span style="font-size:12.0pt" class="Bodytext30">   
</span><span lang="HR" style="font-size:12.0pt;mso-fareast-language:
HR" class="Bodytext30">zaklanih su bacali u seoske bunare.</span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Na   
dan formiranja 12. slavonske proleterske brigade, 11. oktobra 1942. godine selo   
Kukunjevac doživjelo je sudbinu Sloboštine, Kusonja, Sažija i drugih sela u   
Slavoniji. Pripadnici ustaškog domobranskog zdruga - luburićevci iz Lipika   
opkolili su selo u noći 10/11. oktobra i za odmazdu likvidiranog ustaškog   
uporišta u Španovici, pobili 780 ljudi, žena i djece i njihova tijela   
masakrirali. Ustaše iz Podravske Slatine i Osjeka su 13. i 14. januara 1942.   
opkolili Kometnik i streljali na licu mjesta 275 stanovnika a ostale su otjerali   
u Jasenovački logor odakle se nisu nikad vratili.</span><span lang="HR" style="font-size:12.0pt"><o:p>  
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">U   
selu Dereza ustaše su 4. avgusta 1942. godine streljali 421 stanovnika ovog   
pitomog slavonskog sela a njihove leševe masakrirane bacili u dva velika seoska   
bunara. Unatoč ogromnom broju žrtava ustaškog terora, selo Dereza je dalo 108   
boraca od kojih je 17 dalo svoje živote za slobodu i socijalizam...<sup>4</sup></span><span lang="HR" style="font-size:12.0pt"><o:p>  
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Okučka   
posavina, Vrbovljani, Čovac i Gređani bila je često puta meta ustaških zločinaca   
iz sela Gornjih Bogićevaca i Novog Varoša. Na njihovim spomenicima ubilježeno   
je 363 imena kao žrtve ustaškog terora. ..</span><span lang="HR" style="font-size:12.0pt"><o:p>  
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Na   
području istočnog dijela daruvarskog kotara najteže su stradala sela Pakrani,   
Markovac, Bijela, Donji i Gornji Borci i Zaile. U Pakranima, u julu 1942. godine   
ubijeno je 86 ljudi, žena i djece. U požaru je izgorjelo preko 200 kuća.   
Opljačkana sva domaćinstva. Otjeran je ceo stočni fond u uporište Daruvar.   
Ali narod se opredjeljuje za partizane. Oko 160 sposobnih mladića i djevojaka   
iz Pakrana odlaze u partizane. Takvo opredjeljenje bitno je uticalo na hrvatsko   
stanovništvo da se već od sredine 1942. godine ne opredjeljuje za ustaški   
pokret.<a style="mso-footnote-id:
ftn3" href="#_ftn3" name="_ftnref3" title><sup><span style="mso-special-character:
footnote">[3]</span></sup></a></span><span lang="HR" style="font-size:12.0pt"><o:p>
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Samo   
na spomenicima koje je SUBNOR Nove Gradiške podigao u desetak sela stoje   
uklesana imena poginulih 502 boraca i 1.327 zaklanih ljudi, žena i djece.   
Nemoguće je ostati miran pred spomenikom u selu Uskocima i čitati 53 imena   
staraca, starica i djece tri prezimena: Zorić, Šućur i Borčić. Ili 21 ime   
Ugrešića u Šumetlici i 22 Dragnića u Ratkovcima. A onda slijede porodice   
kojima su zaklani od nemoćnog starca do djeteta u kolijevci. Tih sedam porodica   
u selu Smrtićima više nema i nitko više neće nositi to prezime...</span><span lang="HR" style="font-size:12.0pt"><o:p>  
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Vršen   
je genocid nad srpskim dijelom stanovništva. Masovno klanje i ubijanje na   
pragovima njihovih domova, u crkvenim i javnim zgradama, bacanje iznakaženih leševa   
žena, staraca i djece u seoske bunare, u zapaljene kuće i štale, javna vešanja,   
odvođenje u logore smrti Jasenovac i Staru Gradišku, bila je svakodnevna   
praksa okupatorskih i ustaških zlikovaca. U selu Krivaji kod Miokovićeva, ustaše   
su oktobra 1941. godine zaklali 28 stanovnika. Njihove leševe bacili su u   
seoske bunare. To je bila nezaboravna ljudska drama na ivici pakla.</span><span lang="HR" style="font-size:12.0pt"><o:p>  
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Dugačak   
je spisak uništenih sela i ubijenih ljudi u Slavoniji. U njima su ustaše   
klale, ubijale i palile. U Bučkom i Kamenskom kraju stradala su sela: Gornji   
Vrhovci, Kantrovci, Pasikovci, Kujnik, Crljenci, Sloboština, Nježić,   
Mrtovlasi, Klisa, Seoci, Amatovci, Bogdašići, Sažije, Mijajlije, Kruševo, Šušnjari,   
Rogulje, Bjelajci, Cicvare, Glavica, Prgomelje, Budići, Ožegovci, Branešci,   
Grahovljani, Dreza, Šeovica, Japaga, Bobare, Kričke, Skenderovci i druga sela.   
Oko Voćina i Podravske Slatine stradala su slijedeća sela: Lisičine,   
Sekulinci, Rijenci, Smude, Ćeralije, Đurčić, Popovci, Kuzma, Gornji Meljani,   
Slatinski Drenovac, Krasković, Prekoračani, Suvomlaka, Duzluk, Kokoćak,   
Gornja Pištana, Gornji i Donji Miholjac i druga sela. Na Bilogiri: Gakovo,   
Cremošnjak, Mali i Veliki Grđevac, Mala i Velika Peratovica, Mala i Velika Dapčevica,   
Topolovica, Lončarica, Mala i Velika Barna, Jasenaš itd. U istočnoj   
Slavoniji: Veliko i Malo Nabrđe, Duboka, Gradac, Gazije, Gradište, Paučje,   
Sapna, Kondrić, Sibokovac, Velika i Mala Lonđica, Paka, Slobodna Vlast, Stojčino</span><span style="font-size:12.0pt;mso-ansi-language:EN-US" class="Bodytext30">vac</span><span lang="HR" style="font-size:12.0pt" class="Bodytext30">,   
</span><span lang="HR" style="font-size:12.0pt;mso-fareast-language:
HR" class="Bodytext30">Jurkovac, Sremske </span><span style="font-size:12.0pt;mso-ansi-language:EN-US" class="Bodytext30">Laze</span><span lang="HR" style="font-size:12.0pt" class="Bodytext30">, 
</span><span lang="HR" style="font-size:12.0pt;mso-fareast-language:
HR" class="Bodytext30">Mirkovci, Markušica, Budimci, Bračevci, Poganovci,   
Tenja, Pačetin, Ada i druga sela. U Mačvu je deportirano oko 2.000 ljudi, žena   
i djece.<a style="mso-footnote-id:ftn4" href="#_ftn4" name="_ftnref4" title><sup><span style="mso-special-character:footnote">[4]</span></sup></a></span><span lang="HR" style="font-size:12.0pt"><o:p>  
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Ipak,   
treba izdvojiti selo Bobotu nedaleko od Vukovara. U Boboti je 1941. Đoko   
Patković član KPJ osnovao partizanski odred. Odred se borio pod izuzetno teškim   
uslovima i nastradao, a Đoko Patković da ne bi pao ustašama u ruke, izvršio   
je samoubistvo. U toku 1942. i 1943. godine, Bobota je dala 504 boraca a 278 je   
poginulo u slavonskim partizanskim odredima i brigadama. Ni jedno selo, a teško   
je naći i grad u Slavoniji, koje je dalo toliko boraca.</span><span lang="HR" style="font-size:12.0pt"><o:p>  
&nbsp; 
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent">&nbsp;</p>
<p class="Heading51" style="text-align: justify; line-height: normal; mso-pagination: widow-orphan lines-together; page-break-after: avoid; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><a name="bookmark171"><span lang="HR" style="mso-fareast-language:HR" class="Heading59">Pokrštavanje  
Srba u Slavoniji</span></a></p> 
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">&nbsp;<o:p>
</o:p> 
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Jedan  
od oblika masovnog ustaškog terora bilo je i prisilno pokrštavanje Srba i  
prevođenje u katoličku vjeru pod parolom da su svi Srbi u Hrvatskoj Hrvati  
pravoslavne vjere. Takvo mišljenje imao je nadbiskup Stepinac, koji je još 17.  
januara 1940. godine zapisao u svoj dnevnik slijedeće: »... u interesu katoličke  
crkve moramo učiniti sve da hrvatski narod ostane zdrav i kulturno jak. To ga  
je očuvalo punih 20 godina, to će mu pomoći i u budućnosti u borbi za  
opstanak. Najidealnije bi bilo da se Srbi vrate vjeri svojih otaca, tj. da  
prignu glavu pred Hristom namesnikom - svetim ocem. Onda bi i mi konačno mogli  
odahnuti u ovom dijelu Evrope«.<a style="mso-footnote-id:ftn1" href="#_ftn1" name="_ftnref1" title><sup><span style="mso-special-character:footnote">[1]</span></sup></a>  
Brutalnu politiku klanja i ubijanja srpskog stanovništva u Slavoniji pripremao  
je i deo katoličkog klera. Oni su držeći se svojih ideoloških uvjerenja i  
sprovodeći politiku Vatikana, sa oduševljenjem prihvatili okupaciju zemlje i  
stvaranje NDH. »Pripadnost katoličkoj vjeri ustaše su identifikovali sa  
pripadnošću hrvatskoj naciji, a katoličanstvo je bilo temelj Hrvatske. Jer,  
biti katolik u Hrvatskoj, značilo je istovremeno i državljanstvo i nacionalnu  
pripadnost. Katolicizam u Hrvatskoj imao je sve karakteristike dubokog  
nacionalizma i mržnje prema Srbima, koji je pogodovao NDH i ustašama«.<a style="mso-footnote-id:ftn2" href="#_ftn2" name="_ftnref2" title><sup><span style="mso-special-character:footnote">[2]</span></sup></a></span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">U  
toku 800 godina kroz vekove mnogi vjerski rukovodioci su ubijali i gazili sve što  
je narodno, a od 17. i 18. stoljeća, zajedno sa velmožama i grofovima borili  
su se protiv naroda. Zagrebački su biskupi ljubav prema bližnjima sprovodili  
plenidbom, globom, zakonom, puškama, topovima, sudom, verigama, kaznama,  
hapsom, batinanjem, izgonom i smrću na vešalima. U povijesti je poznato da je  
biskup grof Drašković osudio Matiju Gupca vođu Seljačke bune na groznu smrt  
stavljanjem na glavu užarene čelične krune.<a style="mso-footnote-id:ftn3" href="#_ftn3" name="_ftnref3" title><sup><span style="mso-special-character:footnote">[3]</span></sup></a></span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Prekrštavanje  
Srba u Slavoniji počinje u avgustu 1941. godine. Prvi prelazi izvršeni su na  
teritoriji Velike Župe Baranja i Livac Zapolje (Osijek i Nova Gradiška).  
Katolička i ustaška štampa lažno je pisala kako se Srbi vraćaju u krilo  
katoličke crkve i vjere svojih otaca. Katolički list broj 38 od 1941. godine  
objavio je vijest: »Cijelo selo Budimci kod Đakova sa pravoslavlja prešlo u  
katoličku crkvu. U selu je osnovana župa sa 2.300 duša. Pripremu za prelaz  
izvršio je našički franjevac Sidonije Šulc«.</span><span lang="HR" style="font-size:12.0pt"><o:p> 
</o:p>
</span></p>
<p class="Bodytext1" style="text-align: justify; line-height: normal; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:12.0pt;mso-fareast-language:HR" class="Bodytext30">Na  
kotaru Nova Gradiška u toku 1941. godine podneto je svega 40 molbi za prelazak  
na katoličku vjeru. To pokazuje da su Srbi i pored pretnji smrću i oduzimanjem  
imovine, oklevali da pređu na katoličku vjeru. U okolini Virovitice pokret za  
prelazak na katoličku vjeru uzeo je maha, a u avgustu 1941. godine povećao se  
i na teritoriji Orahovice i Našica. Na području kotara Našice, Đakova i  
Slavonske Požege župnik Sidonije Šulc prekrstio je preko 20.000 Srba. Samo u  
selu Tenja 12. oktobra 1941. godine pod pritiskom je prešlo oko 600 porodica, a  
na kotaru Slavonski Brod 85 Srba.<sup>n</sup></span><span lang="HR" style="font-size:12.0pt"><o:p> 
</o:p>
</span></p>
<p class="Heading241" style="text-align: justify; line-height: normal; mso-pagination: widow-orphan lines-together; page-break-after: avoid; background-repeat: repeat; background-attachment: scroll; margin-left: 20.0mm; margin-right: 20.0mm; margin-top: 0mm; margin-bottom: .0001pt; background-position: transparent"><span lang="HR" style="font-size:
12.0pt;mso-fareast-language:HR" class="Bodytext30">Grupa seljaka iz sela Lisičina  
kod Voćina odbila je poziv ustaških vlasti i katoličke crkve da pređe na  
katoličku vjeru. Oni su se povukli u šumu, naoružali i otpočeli da vode  
borbu sa ustašama. Nešto kasnije u oktobru 1941. godine, srpski seljaci na  
području sela sjeverno i južno od planine Krndije i Papuka odlaze u  
partizanske odrede. A to isto čine i stanovnici srpskih sela sa područja  
kotara Pakrac, Slavonska Požega, Podravska Slatina, Nova Gradiška, Daruvar i  
Grubišno Polje. Iz izvještaja nadbiskupa Stepinca papi </span><span style="font-size:12.0pt; 
mso-ansi-language:EN-US" class="Bodytext30">Piu</span><span style="font-size:12.0pt" class="Bodytext30"> 
</span><span lang="HR" style="font-size:12.0pt;mso-fareast-language:HR" class="Bodytext30">XII  
od 18. maja 1943. godine vidi se da je u Hrvatskoj prekršteno 240.000 Srba.<sup>12</sup></span><span lang="HR" style="font-size:12.0pt"><o:p> 
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[1]</span></sup></i></span></a><span class="Footnote0"><i><span lang="HR" style="mso-fareast-language:HR">)  
    Dr Mladen Colić,</span></i></span><span lang="HR" style="font-size: 
8.5pt;mso-bidi-font-size:12.0pt;mso-fareast-language:HR;mso-bidi-font-style:
italic" class="Footnote81"> »Tzv. NDH«,</span><span class="Footnote0"><i><span lang="HR" style="mso-fareast-language:HR">  
    str. 167, 169, Sima Simić: Prekrštavanje Srba u Hrvatskoj za vreme drugog  
    sv. rata, Tg. 1958.</span></i></span><i><span lang="HR"><o:p> 
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[2]</span></sup></i></span></a><span class="Footnote0"><i><span lang="HR" style="mso-fareast-language:HR">)  
    Ferdo Čulinović:</span></i></span><span lang="HR" style="font-size:8.5pt;mso-bidi-font-size:12.0pt;mso-fareast-language:HR; 
mso-bidi-font-style:italic" class="Footnote81"> »Podela Jugoslavije«,</span><span class="Footnote0"><i><span lang="HR" style="mso-fareast-language:HR">  
    str. 342, 343.</span></i></span><i><span lang="HR"><o:p>
    </o:p>
    </span></i></p>
  </div>
  <div style="mso-element:footnote" id="ftn3">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn3" href="#_ftnref3" name="_ftn3" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[3]</span></sup></i></span></a><span class="Footnote0"><i><span lang="HR" style="mso-fareast-language:HR">)  
    Miroslav Krleža:</span></i></span><span lang="HR" style="font-size: 
8.5pt;mso-bidi-font-size:12.0pt;mso-fareast-language:HR;mso-bidi-font-style:
italic" class="Footnote81"> Sabrana dijela,</span><span class="Footnote0"><i><span lang="HR" style="mso-fareast-language:HR"> 
    Zagreb, 1957. godine. Sveska XIV i XV, str. 500.</span></i></span><i><span lang="HR"><o:p>
    </o:p>
    </span></i></p>
  </div>
</div>
<p class="Bodytext1" style="margin-top:0mm;margin-right:-213.85pt;margin-bottom:
0mm;margin-left:20.0mm;margin-bottom:.0001pt;text-align:justify;line-height:
normal;background:transparent"><span lang="HR" style="font-size:12.0pt">
</o:p>
</span></p>
<div style="mso-element:footnote-list">
  <br clear="all">
  <hr align="left" size="1" width="33%">
  <div style="mso-element:footnote" id="ftn1">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn1" href="#_ftnref1" name="_ftn1" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[1]</span></sup></i></span></a><span class="Footnote0"><i><span lang="HR" style="mso-fareast-language:HR">)   
    Podatke prikupio Joco Šljubura, potpukovnik u penziji, u NOR-u komandir čete   
    u 12. brigadi.</span></i></span><i><span lang="HR"><o:p>  
    </o:p>
    </span></i></p>
  </div>
  <div style="mso-element:footnote" id="ftn2">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn2" href="#_ftnref2" name="_ftn2" title></a><span class="Footnote0"><i><span lang="HR" style="mso-fareast-language:HR">Gestapo  
    je napisao karakteristiku za Maksa Luburića, u kojoj piše: »On je čovečuljak,  
    visok jedva 160 cm, star oko 30 godina, sivih očiju sa hipertrofiranim mišićima  
    za žvakanje. Od 1928. u emigraciji. Osnivač i šef konc. logora. Patološki  
    tip, sadist i živčano bolestan, učestvuje u pokoljima. Poslušno oružje  
    Ante Pavelića. On je pokretačka snaga za krvave obračune u Hrvatskoj.</span></i></span><i><span lang="HR"><o:p> 
    </o:p>
    </span></i></p>
  </div>
  <div style="mso-element:footnote" id="ftn3">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn3" href="#_ftnref3" name="_ftn3" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[3]</span></sup></i></span></a><span class="Footnote0"><i><span lang="HR" style="mso-fareast-language:HR">)  
    Mišljenje Paje Gregorića izloženo u knjizi</span></i></span><span lang="HR" style="font-size:8.5pt;mso-bidi-font-size:12.0pt;mso-fareast-language: 
HR;mso-bidi-font-style:italic" class="Footnote81"> »1941. u novogradiškom  
    kraju«,</span><span class="Footnote0"><i><span lang="HR" style="mso-fareast-language:HR"> 
    str. 48 (autora Antuna Duhačeka).</span></i></span><i><span lang="HR"><o:p> 
    </o:p>
    </span></i></p>
  </div>
  <div style="mso-element:footnote" id="ftn4">
    <p class="Footnote1" style="margin-top:0mm;margin-right:20.0mm;margin-bottom:
0mm;margin-left:20.0mm;margin-bottom:.0001pt"><a style="mso-footnote-id:ftn4" href="#_ftnref4" name="_ftn4" title><span class="Footnote0"><i><sup><span style="mso-special-character: footnote; mso-fareast-language: HR" lang="HR">[4]</span></sup></i></span></a><span class="Footnote0"><i><span lang="HR" style="mso-fareast-language:HR">)  
    Od 1.605 boraca Mačvanskog partizanskog odreda polovinu su sačinjavali  
    Srbi depor- tirci iz istočne Slavonije.</span></i></span><i><span lang="HR"><o:p> 
    </o:p>
    </span></i></p>
  </div>
</div>
<p>
<br>
<CENTER><TABLE border="1"><TR><TD><a href="46.htm"><b>Sadr&#382;aj</b></a></TD>
<TD><a href="46_205.htm"><b>Prethodni dokument</b></a></TD>
<TD><a href="46_207.htm"><b>Slede&#263;i dokument</b></a></TD></TR></TABLE></CENTER> 

</TD></TR></TABLE>

</body></html>

