<html>
<head>
<meta http-equiv="Content-Type" content="text/html; charset=utf-8">

<title>ZBORNIK DOKUMENATA VOJNOISTORIJSKOG INSTITUTA: TOM XII, KNJIGA 3</title>

<style type="text/css">
<!--
@import url(/normal.css);
-->
</style>
</head>

<body>
<b class=bigTitle>ZBORNIK DOKUMENATA VOJNOISTORIJSKOG INSTITUTA: TOM XII - DOKUMENTI NEMA&#268;KOG RAJHA - KNJIGA 3</b><br> 

<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_42.htm"><b>Prethodni dokument</b></a></TD>
<TD><a href="4_12_3_44.htm"><b>Slede&#263;i dokument</b></a></TD></TR></TABLE></CENTER> 

<p class=BELITASTER>
<table width="100%">
<tr>
<td vAlign=Top>
<p>
<br>
<p align="center"><strong>UPUTSTVO KOMANDUJUCEG GENERALA I KOMANDANTA U SRBIJI 
OD 24. MARTA 1943. GODINE 704. PEŠADIJ-SKOJ DIVIZIJI O NAČINU VOĐENJA BORBE 
PROTIV PARTIZANSKIH SNAGA U SRBIJI[1]</strong></p>
<p><strong>Strogo poverljivo</strong></p>
<p>Prilog 68 K.T.B.[2]</p>
<p>H. Qu., 24. 3. 1943.</p>
<p>KOMANDUJUCI GENERAL I KOMANDANT U SRBIJI</p>
<p>Odelj. Ia, br. 95/43. str. pov.</p>
<p><strong>Strogo poverljivo</strong></p>
<p>12. primeraka</p>
<p>12. primerak</p>
<p>Predmet: vođenje borbe</p>
<p>704. pd</p>
<p>1. kralj. bug. okup. korpusu uz davanje na znanje [bugarskoj] 3. diviziji 
komandantu SS i policije F. K. 599, 816, 610, 809</p>
<p>1.) Uprkos odlučnim napadima trupe i uprkos oštrim merama: odmazde, o nekom 
umirenju zemlje ne može se govoriti.-Doduše, do sada nije došlo do saradnje 
obeju ustaničkih grupa (D. M. i komunista), ali, kako razvoj u Hercegovini i 
Crnoj Gori tako i mogućnost neprijateljskog iskrcavanja u Dalmaciji mogu 
prouzrokovati znatno zaoštravanje sadašnje situacije u Srbiji. Pojedinosti o 
situaciji kod neprijatelja saopštavaju se trupama u izveštajima o situaciji 
odelj. lc, komandujućeg generala i komandanta u Srbiji.</p>
<p>2.) Glavni zadaci na području komandujućeg generala i komandanta u Srbiji, 
pored opšteg obezbeđenja zemlje, jesu i obezbeđenje saobraćajnih linija i 
privrednih pogona, naročito železničke linije Beograd — Niš — Solun, 
odnosno Sofija i Lapovo — Kraljevo — Skoplje, kao i dunavskog vodenog puta.</p>
<p>3.) Svi trupni delovi i službena mesta treba da sarađuju na dopunjavanju 
izviđanja neprijatelja, što važi kako za neprijatelja unutar Srbije, tako i s 
druge strane granica i demar-kacione linije, naročito preko Drine i jugozapadne 
granice. U pogledu sadejstva svih službenih organa koji učestvuju u izviđanju, 
upozorava se na naređenje komandujućeg generala i komandanta u Srbiji, Ic, od 
28. 1. 43. god.[3]</p>
<p>4.) Pri savlađivanju neprijatelja treba se u osnovi pridržavati toga da se 
neprijateljske bande traže u njihovim skrovišti-ma i tamo uništavaju. Veliki 
poduhvati sa više bataljona, pri dobroj organizaciji neprijateljske obaveštajne 
službe, kriju opasnost da se pre vremena, otkriju naše namere i da neprijatelj 
izmakne. Protiv slabijih neprijateljskih delova, prema svim dosadašnjim 
iskustvima, najcelishodnije je an-gažovati jagkomande do jačine čete. U 
pogledu njihove opreme upozorava se na dopis komandujućeg generala i komandanta 
u Srbiji, Ia, br. 5107/42. pov. od 8. 10. 42. god.[4]</p>
<p>5.) Za sve trupne delove angažovane za obezbeđenje smeštaja trupe, saobraćajnih 
linija i privrednih pogona, borbeni zadatak glasi: odbrana, što znači držati, 
se do daljeg naređenja. Treba stalno usavršavati izgradnju u vidu uporišta i 
obezbeđenje smeštaja trupa. Potrebna uputstva za najstrožu pripravnost data 
su naređenjem komandujućeg generala i komandanta u Srbiji Ia, br. 5290/42. 
pov. od 8. 10. 42. god.[5] Briga svih komandanata treba da bude uvežbavanje 
jedinica i sastava za uzbunu i kontrolisanje preduzetih mera putem uzbuna za vežbu.</p>
<p>Potrebno je usavršiti odbrambene uređaje kod boravišnih mesta trupe, na železnicama, 
kao i privrednim pogonima. Bodljikavu žicu i mine treba tražiti preko štabnog 
oficira komandujućeg generala i komandanta u Srbiji. Tehničke uređaje za brzo 
alarmiranje treba poboljšati.</p>
<p>6.) Komandujućem generalu i komandantu u Srbiji potrebne su brzopokretne 
rezerve. Njih kao borbene ešelone (komandu-jući general i komandant u Srbiji, 
Ia, br. 5549/42. pov. od 23. 10. 42)[6]treba tako staviti na raspolaganje da se 
može obezbediti brzo pomeranje, po mogućstvu železnicom. U tu svrhu 704. pešadijska 
divizija treba da drži spremnim čitav pešadijski puk od tri bataljona sa dve 
baterije, 1. kralj. bug. okupac korpus tri bataljona i tri baterije, a komandant 
SS i policije — jedan policijski bataljon (motorizovan).</p>
<p>7.) Na ugovorenu šifru ,,Šturmwind&quot;,[7] koju daje komandujući general 
i komandant u Srbiji, odmah započinje hvatanje onih Srba koji dolaze u obzir 
kao vodeća snaga u slučaju kakvog ustanka. Sve komandne ustanove nemačke i 
bugarske vojske i policije, uključujući feld- i krajskomandanture, sačiniće 
u tu svrhu liste i držati ih ažurnim. Dalje saopšta-vanje ovog naređenja 
samo usmeno (ne telefonski) do bataljonskih i krajskomandanata, odnosno šefova 
srpskih okruga.</p>
<p>8.) Za uvežbavanje trupe za borbene zadatke, kao i za upotrebu i rukovanje 
oružjem, nikad nije dovoljno toga posla. Uvežbavanje u egzercirnoj službi 
treba svesti na najmanju meru. Za uvežbavanje nižih starešina u aktivnoj i 
pasivnoj borbi protiv tenkova, uključujući savlađivanje tenkova, biće u 
Beogradu održan kurs.</p>
<p align="center">Bader</p>
<p>U komandi:</p>
<p>Ia,</p>
<p>KTB.</p>
<p>1Snimak originala (pisanog na mašini) u AVII, NAV—T-501,. r. 249, s. 
128—30.</p>
<p>2Dopisano rukom.</p>
<p>3, 4 i 6Tim dokumentima; redakcija ne raspolaže.</p>
<p>5Reč je o naređenju za pripremu u slučaju uzbune, sa precizira-nim 
zadacima divizijama da aktivno suzbijaju i uništavaju neprijatelja, čemu treba 
da prethodi detaljno izviđanje i pronalaženje njegovih baza (AVII, 
NAV—T-315, r. 1981, s. 90—6).</p>
<p>7U naređenju komandujućeg generala i komandanta u Srbiji od 5. maja 1943, 
kao dopuna za ovu akciju pod nazivom „Šturmvind&quot;, piše:</p>
<p>,,1.) Opšte [odredbe]:</p>
<p>Radi predupređenja jednog opšteg ustanka, stalo nam je do toga da se pre 
njegovog izbijanja pohvataju sva lica koja, po svoj pr'lici, učestvuju u 
njegovom ostvarenju ili se sumnja da bi to moglo biti od njih zatraženo [...]</p>
<p>3.) Izvođenje</p>
<p>a) Šifru „Sturmvind&quot; saopštiće feld i krajskomandanturama komandujući 
general i komandant u Srbiji. One onda pokreću hvatanje lica sadržanih u 
listi, prema tački 2), preko u tu svrhu od njih zamoljenih organa, nadziru 
sprovođenje akcija i dva puta dnevno (11.00 h i 17.00 h) telefonski izveštavaju 
komandujućeg generala i komandanta u Srbiji, Operativno odeljenje, o stanju 
akcije. Hvatanja na svim mestima moraju biti iznenadno sprovedena[...]&quot; 
(AVII, NAV—T-501, r. 249, s. 418—9).</p>
<p>
<br>
<CENTER><TABLE border="1"><TR><TD><a href="4_12_3.htm"><b>Sadr&#382;aj</b></a></TD>
<TD><a href="4_12_3_42.htm"><b>Prethodni dokument</b></a></TD>
<TD><a href="4_12_3_44.htm"><b>Slede&#263;i dokument</b></a></TD></TR></TABLE></CENTER>

</TD></TR></TABLE>

</body></html>
